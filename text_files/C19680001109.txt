 I medfør af bestemmelserne i § 1 i undervisningsministeriets  

 bekendtgørelse nr. 268 af 28. juni 1965 om driftstilskud til handelsskoler,  

 tekniske skoler samt maskinmester- og maskinistskoler fastsættes herved  

 følgende bestemmelser vedrørende den tilskudsberettigende udgift til  

 lønninger m.v. ved tekniske skoler samt maskinmester- og maskinistskoler:
I.
Generelle bestemmelser.
 § 1.  Skolerne indsender een gang årligt til  

 undervisningsministeriet en oversigt over det ansatte personales  

 kvalifikationer, timetal m.m. samt det forventede behov for ændringer det  

 følgende år.
II.
Fastansat personale.
 1. Oprettelse af faste stillinger.
 § 2.  Faste stillinger kan oprettes med  

 undervisningsministeriets godkendelse.
 2. Ansættelse og afskedigelse.
 Ansættende og afskedigende myndighed.
§ 3.  Skolens bestyrelse ansætter og afskediger efter  

 forud indhentet godkendelse fra undervisningsministeriet lærere og  

 skoleledere i 17.-27. lønningsklasse.
Faglærere i 14. lønningsklasse ansættes  

 og afskediges alene af bestyrelsen.
 Stk. 2.  Skolerne giver undervisningsministeriet  

 indberetning om stedfundne ansættelser og afskedigelser.
 Opslag.
 § 4.  Ansættelse sker efter opslag i Statstidende og i  

 den del af dags- og fagpressen, hvis læsere er naturlige ansøgere til  

 stillingerne.
 Stk. 2.  Hvis ikke ganske særlige forhold er tilstede,  

 må ansøgningsfristen ikke være kortere end 14 dage.
 Stk. 3.  Hvis ansættelsesmyndigheden skønner, at ingen  

 af de ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgninger fra mere kvalificerede ansøgere, skal stillingen  

 opslås på ny.
 Ansættelsesbrev.
 § 5.  Det påhviler skolen umiddelbart efter  

 ansættelsen at tilstille den pågældende et ansættelsesbrev, udfærdiget i  

 overensstemmelse med de af undervisningsministeriet givne retningslinjer.  

 Genpart af ansættelsesbrevet tilstilles undervisningsministeriet og den  

 forhandlingsberettigede organisation.
 Aspiranttid.
 § 6.  Fastansættelse i stillinger i 14. og 17.  

 lønningsklasse er betinget af 2 års tilfredsstillende aspiranttjeneste efter  

 det fyldte 19. år.
Stk. 2.  Tidligere undervisningsvirksomhed kan, såfremt  

 den er af samme art som den, hvormed den pågældende lærer vil blive  

 beskæftiget, under hensyn til den tidligere undervisningsvirksomheds omfang  

 medføre en nedsættelse af aspiranttiden eller i særlige tilfælde dennes  

 bortfald.
I disse tilfælde kan fastansættelse gøres betinget af en passende  

 prøvetid.
Stk. 3.  I tilfælde, hvor den pågældende kan optages i  

 den for området godkendte pensionskasse, vil den første ansættelse eller  

 genansættelse efter afskedigelse være betinget af en i pensionsmæssig  

 henseende tilfredsstillende helbredsattest.
Ansættelse af personer med  

 invaliditet eller helbredsmangler, der ikke er til hinder for, at den  

 pågældende kan bestride stillingen, men som kan medføre forøget risiko med  

 hensyn til sygdom og for tidlig afgang fra tjenesten, vil dog kunne finde  

 sted på særlige vilkår.
 Stk. 4.  Den ansatte er forpligtet til på skolens  

 foranledning at lade sig undersøge for lungetuberkulose en gang årligt.
 Afskedigelse.
 § 7.  Fastansatte lærere og skoleledere kan opsige  

 ansættelsesforholdet med 3 måneders varsel til udgangen af en måned.
Stk. 2.  Der tilkommer enhver fastansat, der afskediges  

 uden ansøgning, et varsel på mindst 3 måneder til fratræden ved udgangen af  

 en måned, dog ikke juni måned.
Har ansættelsen varet i 3 år, forhøjes dette  

 varsel med 1 måned for hvert 3. ansættelsesår, dog højst til 6 måneder.
En  

 opsigelse skal være skriftlig.
 Stk. 3.  Skolen kan benytte denne opsigelsesadgang i  

 følgende tilfælde:
a.
Hvis skolen ophører, eller en indskrænkning af dens virksomhed  

 nødvendiggør en reduktion af lærerantallet, eller hvis en varig ændring i  

 skolens fagområde gør det nødvendigt at afskedige den ansatte.
b.
Hvis lærerens varetagelse af undervisningen eller hans forhold i øvrigt  

 er af en sådan beskaffenhed, at skolen med føje kan kræve, at han ikke  

 fortsætter som lærer ved denne.
 Stk. 4.  Hvis afskedigelsen er begrundet i forhold, der  

 er anført i §§ 60 og 61 i lov nr. 154 af 7. juni 1958 om lønninger og  

 pensioner m.v. til statens tjenestemænd, kan afskedigelse dog ske med kortere  

 varsel eller uden varsel.
 Stk. 5.  Ved opsigelse i medfør af stk. 3 b og stk. 4  

 kan den forhandlingsberettigede organisation inden 1 måned, efter at  

 opsigelsen er modtaget, kræve, at det i § 8 omhandlede nævn afgør, om  

 opsigelsen er berettiget.
Stk. 6.  Uanset foranstående regler kan en fastansat  

 forstander eller lærer bringe ansættelsesforholdet til ophør, hvis dette er  

 nødvendigt for ham for at kunne tiltræde en anden stilling inden for  

 undervisningsvæsenet.
Det er dog en betingelse herfor, at han senest 3 dage  

 efter, at han har indgivet sin ansøgning om en anden stilling, underretter  

 den skole, hvor han er ansat, herom, og senest 3 dage efter, at han har fået  

 meddelelse om, at han har fået stillingen, meddeler skolen dette.
Stk. 7.  Hvis en lærer søger en anden ansættelse, kan  

 han kræve, at skolens forstander til den institution eller virksomhed, hvor  

 han søger ansættelse, afgiver en skriftlig udtalelse om hans kvalifikationer  

 samt om, hvorlænge han har været ansat ved skolen.
I de tilfælde, hvor  

 forstanderens udtalelse går ud på, at den pågældende anses for uegnet til den  

 ansøgte stilling, skal udtalelsen indeholde oplysninger om, hvori uegnetheden  

 består.
Den pågældende har ret til gennem en afskrift at blive gjort bekendt  

 med forstanderens udtalelse.
 Stk. 8.  Enhver er forpligtet til at søge sin afsked fra  

 udgangen af den måned, i hvilken han fylder 70 år.
 Voldgiftsnævn.
§ 8.  Alle spørgsmål vedrørende afskedigelse afgøres i  

 tilfælde af uoverensstemmelse mellem parterne af et voldgiftsnævn bestående  

 af 2 pædagogiske medlemmer og 1 højesterets- eller landsdommer som formand.  

 Unddraget nævnets kompetence er dog spørgsmål om skolens ophør som skole,  

 nedlæggelse af skolens afdelinger, klasser eller fag samt en lærers egnethed  

 til at undervise i fag, hvori han ikke har normal uddannelse.
Af de 2  

 pædagogiske medlemmer vælges 1 af skolens ledelse og 1 af den  

 forhandlingsberettigede organisation efter samråd med den pågældende lærer,  

 medens formanden vælges af de 2 pædagogiske medlemmer i fællesskab.
Hvis  

 enighed om valg af formand ikke kan opnås, udpeges denne af  

 undervisningsministeriet.
De 2 pædagogiske medlemmer må ikke være tilknyttet  

 den pågældende skole eller have en sådan tilknytning til sagen eller dens  

 parter, at en dommer i tilsvarende tilfælde ville have været inhabil efter  

 retsplejelovens regler.
Stk. 2.  De nævnet forelagte sager skal fremskyndes mest  

 muligt.
Afgørelsen, der skal være ledsaget af grunde, skal træffes senest 6  

 uger efter, at parterne sidst har haft lejlighed til at udtale sig i sagen.  

 Nævnets voteringer er hemmelige.
I øvrigt bestemmer nævnet selv sin  

 forretningsgang og kan herunder også fastsætte, at en sag skal afgøres efter  

 skriftlig votering, uden at det er nødvendigt, at nævnets medlemmer mødes.
Stk. 3.  Offentliggørelse af nævnets afgørelse kan finde  

 sted efter nævnets nærmere bestemmelse.
Oplysning om eventuelle  

 dissentierende vota må ikke gives.
 Stk. 4.  I voldgiftssager er parterne berettiget til at  

 give møde med en sagkyndig og/eller juridisk kyndig bisidder.
 Stk. 5.  Enhver, der er ansat i henhold til  

 bestemmelserne i dette cirkulære er i det omfang, nævnet finder det af  

 betydning for sagen, forpligtet til på ære og samvittighed at udtale sig i  

 sagens anledning med de modifikationer, der følger af retsplejelovens regler  

 om fritagelse for vidnepligt.
 Stk. 6.  Nævnet bestemmer, om udtalelserne kan afgives  

 skriftligt, eller om de skal fremføres under en afhøring.
 Stk. 7.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 3. Suspension.
§ 9.  Suspension af en fastansat kan kun finde sted,  

 såfremt den er begrundet i de i § 11, stk. 1 i lov nr. 154 af 7. juni 1958 om  

 lønninger og pensioner m.v . til statens tjenestemænd anførte forhold.
De i  

 nævnte paragrafs stk. 2 og 3 givne regler om aflønning m.v. finder  

 tilsvarende anvendelse.
Stk. 2.  Suspension foretages af skolens bestyrelse  

 efter indhentet godkendelse fra undervisningsministeriet.
Dog kan skolen  

 sætte den pågældende fra tjenesten, indtil undervisningsministeriets  

 afgørelse, der uopholdeligt skal indhentes , foreligger.
 4. De ansattes pligter.
 Tavshedspligt m.v.
 § 10.  Den ansatte skal i alle anliggender  

 samvittighedsfuldt overholde de for hans stilling givne forskrifter og  

 instrukser.
Stk. 2.  Den ansatte skal iagttage tavshed med hensyn  

 til de forhold, som han i sin stillings medfør bliver bekendt med, og hvis  

 hemmeligholdelse ifølge sagens natur er påkrævet eller bliver foreskrevet af  

 hans foresatte.
Tavshedspligten ophører ikke ved hans udtræden af tjenesten.
 Stk. 3.  Enhver ansat er pligtig at underkaste sig de  

 forandringer i hans tjenesteforretningers omfang og beskaffenhed, som måtte  

 blive bestemt, uden at det er fornødent, at noget dertil sigtende forbehold  

 er optaget i hans ansættelsesbrev.
 Andre pligter.
 § 11.  Det påhviler enhver lærer at undervise i det  

 eller de fag, hvorom der ved ansættelsen er truffet aftale, idet det er en  

 forudsætning, at den pågældendes uddannelse gør ham egnet dertil, og i øvrigt  

 i fag, som skolen finder ham kvalificeret til.
 Stk. 2.  Lærerne deltager i eksamenstilsyn og udfører  

 det med prøverne i de fag og de klasser, hvori de har undervist, forbundne  

 arbejde med opgavegivning, mundtlige eksaminationer og rettelse af skriftlige  

 besvarelser samt disses bedømmelse, alt uden særligt vederlag, hvor andet  

 ikke er fastsat.
 Stk. 3.  Lærerne medvirker ved tilrettelæggelse af og  

 deltager i virksomhedsbesøg, studierejser i ind- og udland,  

 instruktionskursus og lignende, alt uden særlig godtgørelse, hvor andet ikke  

 er bestemt.
 Stk. 4.  Lærerne medvirker ved censur ved egen skole i  

 fag, som de efter deres uddannelse skønnes egnet til og modtager som vederlag  

 herfor de til enhver tid fastsatte censorhonorarer.
 Stk. 5.  Lærerne har endvidere pligt til i videst muligt  

 omfang at følge den teoretiske og praktiske udvikling, der finder sted inden  

 for deres fagområde, samt til at medvirke ved undervisningens udvikling og  

 tilrettelæggelse også uden for den i § 30 nævnte undervisningstid.
 5. Konstitution.
 § 12.  Den ansatte er til enhver tid pligtig til at  

 gøre midlertidig tjeneste i højere stilling end hans egen inden for samme  

 skole.
Stk. 2.  Varer sådan tjeneste ikke ud over 4 uger, hvad  

 enten konstitution foreligger eller ikke, får den ansatte ikke ret til nogen  

 del af den højere stillings indtægter.
Varer tjenesten derimod over 4 uger,  

 får den fungerende for hele funktionstiden foruden sin egen stillings løn ret  

 til forskellen mellem den for hans egen stilling gældende lønning og den  

 lønning, han ville opnå ved udnævnelse i den højere stilling.
Ferie- og  

 sygedage inden for funktionstiden fradrages såvel ved afgørelse af, om  

 funktionsvederlag skal ydes, som ved vederlagets beregning.
Fradrag som foran  

 nævnt finder dog ikke sted for den del af funktionsperioden, der strækker sig  

 ud over 3 måneder, dog således at sygdom ud over 4 uger fradrages ved  

 vederlagets beregning.
Funktionsvederlag ydes ikke, når den fungerende ikke  

 opfylder betingelserne for fastansættelse i den højere stilling.
Stk. 3.  Den, der fungerer i højere stilling, oppebærer  

 i alle tilfælde for sin funktionstid de med stillingen forbundne særlige  

 godtgørelser for de udgifter, der er foranlediget ved tjenesten, såsom  

 befordringsgodtgørelse, ligesom der tilkommer ham rejsediæter som fastsat for  

 den højere stilling.
De med stillingen forbundne uvisse indtægter oppebæres  

 af den, der fungerer i stillingen, hvis denne er ledig eller dens indehaver  

 suspenderet eller trådt uden for nummer, og det kan administrativt bestemmes,  

 at disse indtægter også i andre tilfælde af funktion eller konstitution,  

 såsom under sygdom og ferie, helt eller delvis skal tilfalde den, der  

 fungerer.
Tilsvarende gælder, for så vidt angår repræsentationstillæg, der  

 måtte være forbundet med den højere stilling, samt sådanne honorarer, der er  

 knyttet til den højere stilling uden hensyn til, hvem der er indehaver af  

 denne.
 6. Ferie, tjenestefrihed og sygdom m.v.
 Ferie og tjenestefrihed.
§ 13.  Der ydes ferie- og tjenestefrihed efter de for  

 tilsvarende statstjenestemænd gældende regler.
Hvis ganske særlige tjenstlige  

 forhold gør sig gældende, kan ferien bortfalde et enkelt år.
Der bør da i det  

 følgende ferieår gives vedkommende ansatte et ferietillæg af samme længde som  

 den bortfaldne ferie.
For så vidt sådan ferieforlængelse ikke kan skaffes,  

 ydes der efter bestyrelsens nærmere bestemmelse et passende vederlag i penge.
 Stk. 2.  Hvor særlige forhold taler derfor, kan  

 tjenestefrihed uden for den egentlige ferie indrømmes den ansatte af  

 bestyrelsen efter forud indhentet godkendelse fra undervisningsministeriet,  

 uden at der finder lønfradrag sted.
 Sygdom.
 § 14.  Der ydes løn under fraværelse på grund af  

 sygdom efter de for statens tjenestemænd gældende regler.
 Stk. 2.  Ved et af undervisningsministeriet efter  

 indhentet udtalelse fra økonomiministeriet udstedt reglement vil der kunne  

 fastsættes regler, hvorefter der under langvarig eller gentagen sygemelding  

 foretages fradrag i lønningen samt gives vejledning i henseende til det  

 tidspunkt, da afskedigelse af en sygemeldt bør finde sted.
 Tilladelse til at træde uden for nummer.
§ 15.  Efter skolens skøn i det enkelte tilfælde kan  

 der gives en ansat tilladelse til at træde uden for nummer uden lønning i  

 begrænset tid, i almindelighed ikke ud over 1 år.
Under særlige forhold kan  

 tilladelsen dog udstrækkes til at gælde for indtil 3 år.
Sådan tid fradrages  

 ved beregning af alderstillæg, medmindre undervisningsministeriet i ganske  

 særlige tilfælde måtte give tilladelse til, at tiden medregnes.
 7. Fraværelse fra tjeneste under militære  

 indkaldelser.
§ 16.  Under den første indkaldelse til aftjening af  

 værnepligt oppebærer den ansatte af sin lønning med alle almindelige og  

 særlige tillæg fjerdedelen, når han er ugift, halvdelen, når han er gift.
Det  

 samme gælder, for så vidt den militære tjeneste forlænges, fordi vedkommende  

 udtages til befalingsmand.
Den nedsatte lønning beregnes fra  

 indkaldelsesdagen, og den fulde lønning genindtræder fra hjemsendelsesdagen.
Stk. 2.  Under frivillig tjeneste, herunder frivillig  

 tjeneste som befalingsmand, oppebærer den ansatte ingen lønning fra den  

 skole, hvor han er ansat, for det tidsrum, i hvilket han er fraværende.
Denne  

 bestemmelse gælder dog ikke for tjeneste i krigstid eller for tjeneste, der  

 forrettes af hensyn til indtrædende krigsberedskab, eller fordi der skal  

 tilvejebringes en sikringsstyrke.
Stk. 3.  En fastansat, der er ansat som befalingsmand af  

 reserven, oppebærer for det tidsrum, i hvilket han er indkommanderet til  

 militærtjeneste, kun halvdelen af lønningen, indbefattet alle almindelige og  

 særlige tillæg fra den skole, hvor han er ansat.
Falder fraværelsen inden for  

 den pågældendes ordinære årlige ferie, lider han dog intet fradrag.
 Stk. 4.  Under pligtige genindkaldelser af kortere  

 varighed, bortset fra de i stk. 3 nævnte indkommanderinger, oppebærer den  

 ansatte fuld løn.
 Stk. 5.  Reglerne i denne paragraf bringes tillige til  

 anvendelse for månedslønnede aspiranters vedkommende.
 Stk. 6.  Det tidsrum, i hvilket en ansat er indkaldt til  

 pligtig militærtjeneste, medregnes i den pågældendes lønningsanciennitet.
 8.Særregler for kvindelige ansatte.
 Barnefødsel m.v.
§ 17.  Der tilstås kvindelige ansatte tjenestefrihed  

 uden lægeattest i indtil 6 uger efter barnefødsel, hvilken tjenestefrihed  

 ikke noteres som sygedage, der kan medføre fradrag i lønnen, jfr. § 14. De  

 perioder, hvori den pågældende i øvrigt er fraværende fra tjenesten på grund  

 af utjenstdygtighed som følge af svangerskab eller barnefødsel, noteres som  

 sygedage, og tilsvarende gælder, hvis den ansatte ved lægeattest godtgør, at  

 hun ikke uden skade for fosteret kan udføre sin tjeneste.
Efter godkendelse  

 af undervisningsministeriet kan den pågældende få fradraget for de i 2.  

 punktum omhandlede fraværelser som følge af svangerskab og fødsel opgjort og  

 afregnet, når hun som tjenstdygtig vender tilbage til tjenesten.
 Nedsat arbejdstid.
§ 18.  Kvindelige ansatte, der har forsørgerpligt over  

 for børn under 18 år, har, såfremt det er foreneligt med de stedlige  

 tjenesteforhold, adgang til at få den dem påhvilende tjenesteydelse nedsat  

 til to tredjedele eller halvdelen mod kun at oppebære henholdsvis to  

 tredjedele eller halvdelen af lønningen, indbefattet alle almindelige og  

 særlige tillæg.
Sådan nedsættelse af tjenestetiden kan enten være varig eller  

 på begrænset tid, dog ikke under 1 år.
Genoptagelse af fuld tjeneste kan kun  

 ske, når det kan passe med tjenesteforholdene.
 9. Flyttegodtgørelse.
§ 19.  Undervisningsministeriet kan i tilfælde af en  

 lærers overgang fra en stilling under staten til en tilskudsberettiget  

 teknisk skole m.v. eller fra en tilskudsberettiget teknisk skole m.v. til en  

 anden godkende, at der som tilskudsberettigende udgift ydes flyttegodtgørelse  

 efter de for statens tjenestemænd gældende regler, dog med den undtagelse, at  

 godtgørelse ikke kan tilstås, hvis vedkommende inden for de sidste 5 år har  

 oppebåret flyttegodtgørelse, medmindre forflyttelsen er sket i forbindelse  

 med forfremmelse.
Flyttegodtgørelse kan ikke ydes ved første ansættelse ved  

 en tilskudsberettiget teknisk skole m.v.
 10. Lønforskrivning.
 § 20.  De ansatte kan efter nærmere af  

 undervisningsministeriet fastsatte regler give forskrivninger på deres løn.  

 Sådanne forskrivninger må alene gives til lånefond eller pengeinstitutter,  

 som af undervisningsministeriet er anerkendt som berettigede til at modtage  

 dem, og de må ikke indeholde forpligtelse til afdrag af mere end 1/8 af de  

 lønningsbeløb, som ved lånets stiftelse udbetales til den ansatte.
 Stk. 2.  Tilsvarende regler gælder med hensyn til  

 forskrivninger på efterindtægt.
 11. Beskæftigelse uden for tjenesten.
 § 21.  En ansat kan kun have beskæftigelse uden for  

 tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
Stk. 2.  Den ansatte skal skriftligt gøre anmeldelse for  

 skolens bestyrelse, inden han kan Stk. 3.  Hvis bestyrelsen skønner, at det vil stride  

 imod de i stk. 1 nævnte hensyn, at den ansatte overtager den anmeldte  

 beskæftigelse, meddeles det ham så vidt muligt inden 4 uger efter, at  

 anmeldelsen er indgået, at det er ham forbudt at overtage posten.
Den ansatte  

 kan forlange den af bestyrelsen i så henseende trufne afgørelse forelagt  

 undervisningsministeriet.
 Stk. 4.  Skulle det vise sig, efter at en beskæftigelse  

 er overtaget, enten at de omstændigheder, som har været afgørende for sagens  

 bedømmelse, ændres væsentligt, eller at der allerede ved overtagelsen forelå  

 omstændigheder, som, hvis de havde været oplyst, ville have medført et  

 forbud, kan skolen på et hvilket som helst tidspunkt pålægge den ansatte, at  

 han skal frigøre sig for beskæftigelsen.
 12. Ombud.
 § 22.  De ansatte er pligtige at modtage borgerlige og  

 kommunale ombud efter lovgivningens almindelige regler.
 Stk. 2.  Eventuelle udgifter til tjenestens udførelse  

 under en ansats fraværelse som følge af et borgerligt eller kommunalt ombud  

 afholdes af skolen efter de for statstjenestemænd fastsatte regler.
 13. Lønningsklasser m.v.
 § 23.  Forstandere, inspektører og lærere aflønnes  

 efter følgende regler:
A.
Tekniske skoler alene med lærlingeundervisning.
 Forstandere aflønnes med den for statstjenestemænd i henhold til kapitel 4  

 i lov nr. 154 af 7. juni 1958 om lønninger og pensioner m.v. til statens  

 tjenestemænd (lønnings- og pensionsloven) i 24. lønningsklasse fastsatte  

 lønning.
 Undervisningsministeriet kan dog, når skolernes størrelse eller forholdene  

 i øvrigt taler derfor, efter indhentet udtalelse fra økonomiministeriet  

 godkende oprettelse af stillinger i 25., 26. og 27. lønningsklasse.
 Tekniske faglærere og overlærere aflønnes med de for statstjenestemænd  

 henholdsvis i 14. og 20. lønningsklasse fastsatte lønninger, hvortil kommer  

 et bestillingstillæg svarende til det, der i lov nr. 5 af 7. juni 1958 om  

 normering og klassificering af statstjenestemandsstillinger (normerings- og  

 klassificeringsloven) er fastsat for tjenestemænd i 14. og 20. lønningsklasse  

 ved statens gymnasieskoler.
Lærere i 14. lønningsklasse kan, hvis deres tjenstlige forhold i enhver  

 henseende har været tilfredsstillende, oprykkes til 20. lønningsklasse fra  

 det tidspunkt de i 3 år har oppebåret slutløn i 14. lønningsklasse.
Efter  

 nærmere af under visningsministeriet fastsatte regler kan der udpeges ledende  

 faglærere og ledende overlærere, der er ansvarlige for den pædagogiske  

 tilrettelæggelse og gennemførelse af undervisningen ved deres respektive  

 afdelinger.
En af lærerne kan med undervisningsministeriets tilladelse udpeges til  

 inspektør.
Der kan ydes inspektøren et honorar, hvis størrelse fastsættes af  

 undervisningsministeriet efter indhentet udtalelse fra økonomiministeriet.
 Ved de største skoler kan der med undervisningsministeriets tilladelse  

 oprettes inspektørstillinger i 23. lønningsklasse eventuelt med et  

 bestillingstillæg, hvis størrelse fastsættes af undervisningsministeriet  

 efter indhentet udtalelse fra økonomiministeriet.
B.
Tekniske skoler med eksamensafdeling.
Forstandere aflønnes med den for statstjenestemænd i 25. lønningsklasse  

 fastsatte lønning.
Hvis skolernes størrelse samt antallet af  

 eksamensskoleklasser taler derfor, kan undervisningsministeriet dog efter  

 indhentet udtalelse fra økonomiministeriet godkende, at stillingerne placeres  

 i 26. eller 27. lønningsklasse.
 Lærere og overlærere ved eksamensskoler aflønnes med de for  

 statstjenestemænd i 14. og 20. lønningsklasse eller 17. og 22. lønningsklasse  

 fastsatte lønninger.
 Lærere og overlærere i 14. og 20. lønningsklasse oppebærer endvidere et  

 bestillingstillæg svarende til det, der i normerings- og klassificeringsloven  

 er fastsat for tjenestemænd i 14. og 20. lønningsklasse ved statens  

 gymnasieskoler.
 Lærere i 14. og 17. lønningsklasse kan, hvis deres tjenstlige forhold i  

 enhver henseende har været tilfredsstillende, oprykkes til henholdsvis 20. og  

 22. lønningsklasse fra det tidspunkt, de i 3 år har oppebåret slutløn i 14.  

 eller 17. lønningsklasse.
En af lærerne kan med undervisningsministeriets tilladelse udpeges som  

 inspektør.
Der kan ydes inspektøren et honorar, hvis størrelse fastsættes af  

 undervisningsministeriet efter indhentet udtalelse fra økonomiministeriet.
 Ved de største skoler kan der med undervisningsministeriets tilladelse  

 oprettes inspektørstillinger i 23. lønningsklasse eventuelt med et  

 bestillingstillæg, hvis størrelse fastsættes af undervisningsministeriet  

 efter indhentet udtalelse fra økonomiministeriet.
 Stk. 2.  Der kan med undervisningsministeriets  

 godkendelse efter indhentet udtalelse fra økonomiministeriet ydes  

 bestillingstillæg og repræsentationstillæg til forstandere i 27.  

 lønningsklasse.
 Stk. 3.  Der ydes til de i dette cirkulære nævnte  

 lønninger m.v. til fastansatte lærere og skoleledere de til enhver tid for  

 statstjenestemænd i henhold til kapitel 5 og 6 i lønnings- og pensionsloven  

 gældende tillæg.
 14. Kvalifikationskrav.
 § 24.  Til fastansættelse som forstander kræves, at  

 vedkommende har den fornødne pædagogiske og administrative erfaring.
 Stk. 2.  Til fastansættelse som lærer efter de for  

 statstjenestemænd i 17. lønningsklasse gældende regler kræves, at vedkommende  

 har afsluttet en videregående teknisk uddannelse eller i øvrigt er i  

 besiddelse af en uddannelse, der af undervisningsministeriet måtte blive  

 godkendt som ligestillet hermed.
 Stk. 3.  Til fastansættelse som faglærer efter de for  

 statstjenestemænd i 14. lønningsklasse gældende regler kræves, at vedkommende  

 har gennemgået en praktisk og/eller teoretisk uddannelse.
Stk. 4.  Fastansættelse som lærer er i øvrigt betinget  

 af, at vedkommende har gennemgået en af undervisningsministeriet godkendt  

 pædagogisk uddannelse.
Indtil denne betingelse er opfyldt, betegnes de  

 pågældende som ansat på prøve.
 15. Lønningsanciennitet.
§ 25.  Lønningsancienniteten regnes fra den  

 pågældendes faste ansættelse i stillingen.
Aspiranttjeneste efter det fyldte  

 21. år, som ligger efter 1. april 1958 samt eventuel prøvetid, vil dog, hvis  

 aspirantlønnen eller lønnen under prøvetjenesten har andraget et beløb  

 svarende til den fulde nettobegyndelsesløn for pågældende stilling, ved  

 senere ansættelse være at medregne i lønningsancienniteten.
 Stk. 2.  Ved ansættelse af lærere vil tidligere  

 undervisningsvirksomhed, som ligger umiddelbart før ansættelsen og er af  

 væsentlig samme art som den, hvormed læreren skal beskæftiges, kunne  

 medregnes ved lønningsanciennitetens beregning.
 Stk. 3.  På grundlag af speciel faglig eller pædagogisk  

 uddannelse eller praktisk virksomhed, som efter skolens skøn i særlig grad  

 måtte kvalificere en lærer til stillingen, vil der ligeledes kunne tillægges  

 anciennitet ved ansættelsen.
 Stk. 4.  Nærmere regler for tillæggelse af anciennitet i  

 henhold til stk. 2 og 3 fastsættes af undervisningsministeriet efter  

 indhentet udtalelse fra økonomiministeriet.
 16. Alderstillæg samt lønkrav under særlige forhold.
 § 26.  Ved oprykning fra en stilling til en højere,  

 hvis begyndelsesløn ligger over slutlønnen for den hidtidige stilling,  

 medtages ingen lønningsanciennitet.
 Stk. 2.  Ved nedrykning fra en stilling til en lavere,  

 hvis slutløn ligger under begyndelseslønnen for den hidtidige stilling, opnås  

 slutløn i den lavere stilling.
 Stk. 3.  Ved overgang fra en stilling til en anden med  

 samme normerede lønning (begyndelsesløn og alderstillæg) medtages den  

 erhvervede lønningsanciennitet.
 Stk. 4.  I tilfælde af oprykning til en stilling, hvis  

 begyndelsesløn ligger lavere end eller lige med slutlønnen i den lavere  

 stilling, kommer den ansatte straks på det løntrin i den nye stilling, som er  

 nærmest højere end den sidst oppebårne lønning i den hidtidige stilling,  

 hvorhos han, hvis der fremtidig i den hidtidige stilling ved alderstillæg  

 ville være opnået en lønning, der var højere end eller lige med hans lønning  

 i den nye stilling allerede fra pågældende tidspunkt, inden for slutlønnen  

 opnår nyt alderstillæg.
Stk. 5.  Opnår en ansat, der i forbindelse med  

 forfremmelse oprykkes til ny stilling, ikke en lønfremgang, der mindst  

 andrager et beløb, svarende til det sidst opnåede alderstillæg i den  

 hidtidige stilling, ydes forskellen ham som et personligt,  

 ikke-pensionsgivende tillæg.
Ved beregningen bortses fra stedtillæg,  

 eventuelle personlige tillæg samt bestillingstillæg, der ikke er fast knyttet  

 til stillingen.
Tillægget bortfalder helt eller delvis ved opnåelse af  

 alderstillæg eller højere lønning, hvad enten dette sker ved overgang til en  

 højere lønnet stilling eller ved, at lønningsreglerne ændres.
 Stk. 6.  Ved nedrykning mellem de i stk. 4 omhandlede  

 stillinger kommer den ansatte straks inden for slutlønnen i den lavere  

 stilling på det lønningstrin i denne, som er lige med eller nærmest højere  

 end den sidst oppebårne lønning i den højere stilling, hvorhos han, hvis der  

 fremtidig i den hidtidige stilling ved alderstillæg ville være opnået en  

 lønning, der var højere end hans lønning i den lavere stilling, allerede fra  

 pågældende tidspunkt inden for slutlønnen opnår nyt alderstillæg.
Stk. 7.  Såfremt en ansat efter at have været nedrykket  

 i en lavere stilling på ny oprykkes i sin tidligere stilling eller en dertil  

 i lønningsmæssig henseende svarende stilling, har han ret til at genoptage  

 den inden nedrykningen erhvervede lønningsanciennitet.
Stk. 4 kan ikke  

 anvendes i det her omhandlede tilfælde.
 Stk. 8.  Hvis lønningen for en stilling ved ændring af  

 dette cirkulære forandres, betragtes indehaveren som henført til en ny  

 stilling i henseende til anvendelsen af ovennævnte regler.
 17. Tjenestebolig.
 § 27.  Tjenestebolig kan med undervisningsministeriets  

 godkendelse indrettes for de ansatte, af hvem det forlanges, at de også uden  

 for den egentlige tjenestetid skal være i stand til at føre et effektivt  

 tilsyn med den virksomhed, de leder eller overvåger.
 Stk. 2.  En ansat er pligtig til at overtage en ham i  

 henhold til stk. 1 anvist tjenestebolig mod herfor at lide afkortning i  

 lønningen efter stk. 3, ligesom han er pligtig til at underkaste sig de for  

 disse boliger til enhver tid gældende bestemmelser.
Stk. 3.  For en ansat, som får tildelt tjenestebolig med  

 eller uden have, skal der i lønnen fradrages et boligbidrag, der fastsættes  

 under hensyn til boligens størrelse, alder, kvalitet og udstyr.
De nærmere  

 regler om bidragets fastsættelse svarer til de af økonomiministeriet til  

 enhver tid efter stedfunden forhandling med den pågældende  

 forhandlingsberettigede centralorganisation af tjenestemænd fastsatte regler.
Stk. 4.  Den ydre og indre vedligeholdelse af  

 tjenesteboliger påhviler skolen.
Skatter og afgifter, som påhviler skolen som  

 ejer af ejendomme, hvori en tjenestebolig er beliggende, udredes af skolen  

 uden refusion fra den ansatte.
 Stk. 5.  Andre naturalydelser såsom brændsel, gas og  

 elektricitet samt forplejning med eller uden bolig, der måtte blive ydet en  

 ansat, skal denne betale efter de for statstjenestemænd gældende regler.
 18. Befordringsgodtgørelse samt time- og dagpenge.
 § 28.  Befordringsgodtgørelse samt time- og dagpenge  

 ved tjenesterejser og ved udstationeringer ydes, hvor ikke andre regler er  

 fastsat, efter de for statstjenestemænd til enhver tid herom fastsatte  

 regler.
 19. Udbetaling af løn m.v.
§ 29.  Lønninger, som er fastsat årsvis, udbetales  

 månedlig og forud ved hver måneds begyndelse, dog således, at udbetaling kan  

 ske indtil 6 hverdage før den 1. Den ansattes død eller afskedigelse, efter  

 at sådan udbetaling har fundet sted, men før månedens udløb, giver ikke  

 skolen noget krav på tilbagebetaling af det for den efterfølgende måned  

 forudbetalte beløb.
Hvis efterindtægt oppebæres, vil beløbet dog være at  

 udligne i efterindtægten.
 Stk. 2.  Dødsfald eller uansøgt afgang i den måned, for  

 hvilken udbetaling har fundet sted, medfører ikke tilbagebetaling af nogen  

 del af det forud oppebårne månedsbeløb.
 Stk. 3.  Ved udregning af det månedlige beløb for de  

 enkelte lønningsdele eller af andre ydelser til den ansatte såvel som fradrag  

 i lønning forhøjes brøkdel e af øre til hele øre.
 20. Undervisningspligt.
 § 30.  Det pligtige antal undervisningstimer  

 fastsættes for de i dette afsnit omhandlede forstandere og inspektører i  

 overensstemmelse med nedenstående regler:
A.
Tekniske skoler alene med lærlingeundervisning.
 Forstandere: 15 timer ugentlig, kan i henhold til stk. 2 nedsættes til 9  

 timer ugentlig.
 Inspektører: I det i henhold til stk. 4 fastsatte pligtige timetal  

 ydes 6 timers ugentlig reduktion, der i henhold til stk. 2 kan forhøjes til  

 15 timers ugentlig reduktion.
B.
Tekniske skoler med eksamensafdeling.
 Forstandere: 12 timer ugentlig, kan i henhold til stk. 2 nedsættes  

 til 9 timer ugentlig.
 Inspektører: Som under A.
 Stk. 2.  Hvor ganske særlige forhold gør sig gældende,  

 herunder skolernes størrelse, kan skolen med undervisningsministeriets  

 samtykke foretage timereduktion, jfr. stk. 1. For mindre skolers vedkommende  

 kan der dog fastsættes et højere timetal.
 Stk. 3.  Forstandere og inspektører bør så vidt muligt  

 ikke påtage sig overtimer, dog kan de - f.eks. på grund af  

 skemavanskeligheder eller i sygdomstilfælde - påtage sig timer ud over de  

 pligtige, jfr. stk. 1. De overskydende timer aflønnes i så fald som overtimer  

 efter de til enhver tid af undervisningsministeriet fastsatte regler.
Stk. 4.  Undervisningspligten for fastansatte lærere,  

 der aflønnes efter 17. og 22. lønningsklasse, omfatter 27 løntimer ugentlig.  

 For lærere, der aflønnes efter 14. og 20. lønningsklasse fastsættes  

 undervisningspligten for teoretisk undervisning til 32 løntimer ugentlig og  

 for praktisk undervisning til 36 løntimer, dog således, at  

 undervisningspligten for lærere i 14. og 20. lønningsklasse, der udelukkende  

 underviser i eksamensskolen, omfatter 27 løntimer ugentlig.
For lærere, der  

 henhører under flere af de førnævnte grupper, fastsættes det pligtige timetal  

 forholdsmæssigt.
 Stk. 5.  Til fast ansatte lærere, der er fyldt 60 år, og  

 som underviser ved eksamensskoleafdelinger, vil der kunne ydes en  

 timereduktion på 4 ugentlige timer , medens reduktionen for fastansatte  

 lærere ved lærlingeskoler vil kunne fastsættes til 5 timer ugentlig.
 Stk. 6.  Efter nærmere af undervisningsministeriet efter  

 indhentet udtalelse fra økonomiministeriet fastsatte retningslinjer kan  

 omregning af undervisningstimer og hjemmearbejde med rettelse af stile eller  

 opgaver indgå i det pligtige timetal.
 Stk. 7.  Underviser en lærer ud over det for ham  

 gældende pligtige timetal, ydes der ham vederlag for det overskydende antal  

 timer efter de til enhver tid af undervisningsministeriet efter indhentet  

 udtalelse fra økonomiministeriet fastsatte regler.
 21. Undervisningsår og undervisningstimer.
 Undervisningsårets længde.
§ 31.  Det er en betingelse for opnåelse af tilskud  

 til den ovenfor for fastansatte lærere anførte lønning, at undervisningsåret  

 har en længde af normalt 40- 42 uger.
Såfremt undervisningsåret er kortere  

 end angivet, kan lærerlønningerne nedsættes forholdsmæssigt.
Lønningerne  

 fastsættes i så fald efter forholdet mellem et normalt skoleår og det antal  

 uger, undervisningsperioden varer, beregnet fra en måneds begyndelse til en  

 måneds slutning.
Der bortses dog fra sommerferier, medens andre ferier højst  

 kan medregnes med 2 uger.
 Undervisningstimernes varighed.
§ 32.  De foranstående regler forudsætter  

 undervisningstimer af 50 minutters varighed.
For undervisningstimer af  

 kortere varighed må den beregnede lærerløn reduceres forholdsvis.
 22. Efterindtægt.
§ 33.  Ægtefællen efter en fastansat, som ikke stod  

 uden for nummer, er berettiget til i 3 måneder efter ægtefællens død som  

 efterindtægt månedlig at oppebære en tolvtedel af sidste tjenesteindtægt.  

 Hvis den ansatte ikke efterlader sig ægtefælle, tilfalder samme ret den  

 efterladtes børn under 18 år, forudsat at disse ved dødsfaldet var undergivet  

 den pågældendes forældremyndighed.
Hvis den ansatte afgår ved døden som følge  

 af tilskadekomst i tjenesten, og dødsfaldet indtræffer som umiddelbar følge  

 af tilskadekomsten, vil den foran hjemlede adgang til efterindtægt omfatte et  

 tidsrum af 12 måneder efter dødsfaldet.
Stk. 2.  For så vidt der med den afdødes stilling var  

 forbundet tjenestebolig, har de til efterindtægt berettigede endvidere inden  

 for et tidsrum af 3 måneder ret til at blive boende i boligen på de for den  

 ansatte gældende vilkår.
Kontorlokaler og andre til tjenstlig brug bestemte  

 lokaler skal dog straks fraflyttes, ligesom det efter omstændighederne kan  

 pålægges de efterladte at stille i det mindste eet beboelsesværelse til  

 rådighed for den, som skal beklæde stillingen efter den afdøde.
 Stk. 3.  Efterindtægt tilkommer ikke en fraskilt hustru,  

 selv om hun efter reglerne i den i § 34 nævnte pensionskasses vedtægter er  

 berettiget til pension.
 Stk. 4.  Hvis den ansattes efterladte ægtefælle dør  

 inden udløbet af de 3 måneder, i hvilke den pågældende er berettiget til at  

 nyde efterindtægt i henhold til dette cirkulære, indtræder efterladte  

 uforsørgede børn under 18 år i retten til efterindtægt.
 Stk 5.  Hvis et uforsørget barn fylder 18 år eller afgår  

 ved døden inden udløbet af efterindtægtsperioden, tilfalder dets part de  

 øvrige til efterindtægt berettigede.
Stk. 6.  Til tjenesteindtægt henregnes hele den fra den  

 pågældende skole hidrørende varige indtægt, hvad enten den er  

 pensionsberettigende eller ikke.
Derimod henregnes ikke til tjenesteindtægten  

 ydelser som repræsentationstillæg, kontorholdsgodtgørelse m.v., hvis  

 bestemmelse ikke er at give den ansatte en indtægt.
 Stk. 7.  Ved efterindtægts udbetaling fradrages de  

 forskellige mere eller mindre varige indeholdelser, der, hvis den ansatte  

 havde levet, ville være blevet fradraget i hans løn.
 Stk. 8.  Ved uforsørgede børn forstås alle børn  

 (herunder også stedbørn og adoptivbørn), over for hvem den ansatte,  

 henholdsvis den ansattes efterladte ægtefælle, ifølge lovgivningens  

 almindelige regler ved sin død havde forsørgelsespligt.
 Stk. 9.  Efterindtægten udbetales månedsvis forud, og  

 begyndelsestidspunktet for udredelsen er dagen efter den sidste dag eller  

 periode, for hvilken der er eller bliver udbetalt lønning.
 23. Pension.
 § 34.  Det fastansatte personale er forpligtet til at  

 være medlem af Pensionskassen for tekniske undervisningsvirksomheder og  

 handelsskoler m.v. i den udstrækning, hvori der i pensionskassens vedtægter  

 er hjemmel for deres optagelse.
 24. Forhandlingsret.
 § 35.  For at en organisation kan opnå godkendelse som  

 anerkendt forhandlingsberettiget organisation, hvilken godkendelse meddeles  

 af undervisningsministeriet, må følgende betingelser være opfyldt:
Den må Stk. 2.  Fra skolerne og de tilsynsførende myndigheder  

 afgives til de anerkendte organisationer til drøftelse forslag til ændringer  

 i love, regulativer og almindelige instrukser, som vil medføre forandringer i  

 bestående lønningsregler, den reglementsmæssige arbejdstid, de ansattes  

 personlige retlige stilling og lignende ikke-tekniske forhold, derimod ikke  

 forhold, der alene vedrører en enkelt person.
Ved udvalgs- eller  

 kommissionsbehandling af spørgsmål, som henhører under denne paragraf, kan  

 som personalerepræsentanter kun medvirke sådanne, som er udpeget af den eller  

 de forhandlingsberettigede organisation(er).
Stk. 3.  De anerkendte organisationer kan træde i  

 forhandling med undervisningsministerium og skole om ethvert fagligt  

 spørgsmål vedrørende gruppen eller en enkelt person, herunder spørgsmål om en  

 enkelt persons ansættelse eller afskedigelse.
Denne adgang til forhandling  

 omfatter dog ikke spørgsmål om arbejdsledelsen.
 Stk. 4.  Forhandlinger kan føres mundtligt eller  

 skriftligt, og efter mundtlig forhandling kan sagen af organisationen  

 forlanges forelagt undervisningsministeren.
Stk. 5.  Hvis en organisation mener, at skolerne og de  

 tilsynsførende myndigheder ved fastsættelsen af nye regler ikke har overholdt  

 de i dette cirkulære fastsatte forhandlingsregler, kan sagen forelægges  

 undervisningsministeren, der kan pålægge skolerne og de tilsynsførende  

 myndigheder at føre forhandling med organisationen og eventuelt kan  

 suspendere de pågældende nye regler, indtil forhandling er sket.
Hvis sådan  

 suspension ikke finder sted, anses reglerne for gældende indtil videre.
Stk. 6.  Der kan i forhandlingerne deltage en  

 forretningsfører eller sekretær for hver anerkendt organisation.
Den  

 pågældende behøver ikke at være ansat ved en teknisk skole m.v.
III.
Overenskomstansat personale.
 § 36.  Skolen kan ansætte lærere i henhold til  

 overenskomster indgået mellem økonomiministeriet, henholdsvis  

 økonomiministeriet og undervisningsministeriet, og vedkommende faglige  

 organisationer eller i henhold til overenskomster, som af  

 undervisningsministeriet måtte blive godkendt som gældende for området.
IV.
Kvotaløn.
 § 37.  Lærere, der er ansat i kortere årlige  

 undervisningsperioder eller med et lavere ugentligt timetal end gældende for  

 vedkommende lærergruppe, vil kunne aflønnes med et vederlag svarende til de  

 for tilsvarende fast ansatte lærere gældende lønninger, reduceret i forhold  

 til det læste antal timer.
V.
Ikrafttræden m.v.
 1. Ikke-tilskudsberettigende løn.
 § 38.  Lønninger til de ved skolen ansatte må ikke  

 overstige de af undervisningsministeriet fastsatte.
 Stk. 2.  Hvis en skole uden at have indhentet  

 tilladelse, har ydet højere løn end ovenfor anført, kan  

 undervisningsministeriet midlertidigt standse udbetalingen af tilskud til den  

 pågældende skole.
Stk. 3.  Er der forud for dette cirkulæres  

 ikrafttrædelsesdato ydet højere løn, end cirkulæret hjemler ret til, tages de  

 enkelte forhold op til drøftelse mellem skolen, den forhandlingsberettigede  

 organisation og undervisningsministeriet.
Der kan ikke ske ændring af  

 erhvervet pensionsmæssig status, og der fastsættes ved den nævnte forhandling  

 personlige tillæg til udjævning af den ændrede løn.
Det personlige tillæg  

 bortfalder helt eller delvis ved opnåelse af alderstillæg eller højere  

 lønning.
 2. Ikrafttræden.
 § 39.  Dette cirkulære træder i kraft den 1. januar  

 1968.
Undervisningsministeriet, Direktoratet for erhvervsuddannelserne,  

 den 12. januar 1968.
O.
I.
Mikkelsen. / Ida Dybdal.
