I henhold til bestemmelserne i § 7, stk. 2 i lov nr. 186 af 30. marts 1973  

 om tilvirkning og forhandling en gros m.m. af mejeriprodukter og efter  

 bemyndigelse fra Landbrugsministeriet meddeles der hermed tilladelse til i  

 lokalerne i virksomheder, der er autoriserede til fremstilling af fløde- og  

 mælkeis at fremstille konsumisprodukter på vegetabilsk basis på betingelse  

 af, at der til fremstillingen anvendes sunde og gode råvarer, at de til tilvirkningen anvendte vegetabilske fedtstoffer uden for  

 anvendelsestidspunktet opbevares i lokaler, der er adskilt fra tilvirkningen  

 af fløde- og mælkeis, at der foretages rengøring af det til fremstilling af omhandlede  

 iskremprodukter anvendte apparatur forinden det samme apparatur anvendes til  

 fremstilling af fløde- og mælkeisprodukter, at indholdet af mælkefedt i den omhandlede vegetabilske is ikke  

 overstiger 10% af det totale fedtindhold, at fløde- og mælkeisprodukter, som virksomheden fremstiller, ikke  

 iblandes vegetabilske bestanddele udover, hvad der tillades i den til enhver  

 tid gældende bekendtgørelse om konsumis m.v., at is på basis af vegetabilsk fedt benævnes »Ermolis« eller med  

 anden benævnelse, hvoraf det klart fremgår, at der er tale om is fremstillet  

 på basis af vegetabilske fedtstoffer, dog skal emballager med is fremstillet  

 på basis af vegetabilsk fedt bestemt til salg her i landet altid være påført  

 ordet »Ermol-Is« med letlæselige bogstaver, at handelsnavne, der anvendes på omhandlede iskremprodukter, ikke  

 henviser til ordene mælk, fløde, smør eller andre fra mejeri- eller landbrug  

 hentede betegnelser, at virksomhedens indkøb og anvendelse af vegetabilske fedtstoffer bestemt  

 til fremstilling af konsumis på vegetabilsk basis fremgår af virksomhedens  

 bogføring, samt at der betales afgift i henhold til bekendtgørelse nr. 684 af 22.  

 december 1978 om afgift af margarine m.m. samt af vitaminpræparater til  

 margarine m.v..
 sign.
