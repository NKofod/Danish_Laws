 Under 27. Juni 1924 er der mellem den danske og den finske Regering  

 afsluttet følgende Konvention om Forligsnævn mellem Danmark og Finland:
 Hans Majestæt Kongen af Danmark og Island og Republikken Finlands  

 Præsident, som er besjælede af Ønsket om at fremme Udviklingen af  

 Forligsbehandling i internationale Tvister i en med Folkenes Forbunds Pagt  

 overensstemmende Aand, og som herved for deres Vedkommende har villet  

 gennemføre Principperne i Forbundets Delegeretforsamlings Resolution af 22.  

 September 1922 om Afslutning af Konventioner om Forligsnævn, er blevet enige  

 om i dette Øjemed at afslutte en Konvention og har til deres Befuldmægtigede  

 udset:
 Hans Majestæt Kongen af Danmark og Island:
Hans Majestæts charge d'affaires a.i.i Stockholm Bent Fritz Falkenstjerne; Republiken Finlands Præsident:
Dr.
Werner Søderhjelm, Republikens overordentlige Gesandt og  

 befuldmægtigede Minister i Stockholm; hvilke, behørigt befuldmægtigede, er kommet overens om følgende Artikler:
 Artikel 1.
 De kontraherende Parter forpligter sig til at henvise til et staaende  

 Nævn, som oprettes paa den nedenfor angivne Maade, til Undersøgelse og  

 Forligsbehandling alle Tvister, af hvad Art de maatte være, som ikke indenfor  

 rimelig Tid har kunnet løses ad diplomatisk Vej og ikke ifølge Statuten for  

 den faste mellemfolkelige Domstol eller anden Overenskomst mellem dem skal  

 underkastes enten nævnte Domstols eller en Voldgiftsrets Afgørelse.
 Artikel 2.
 Naar en Tvist, som af den ene Part er henvist til Nævnet, af den anden  

 Part indbringes for Domstolen eller for en Voldgiftsret i Henhold til de i  

 Artikel 1 nævnte Bestemmelser, skal Nævnet udsætte Behandlingen af Tvisten,  

 indtil Domstolens eller Voldgiftsrettens Beslutning angaaende deres  

 Kompetence foreligger.
 Artikel 3.
Nævnet skal bestaa af fem Medlemmer.
Enhver af Parterne vælger to af  

 disse, af hvilke den ene kan vælges blandt Statens egne Undersaatter.
Det  

 femte Medlem, som skal være Nævnets Formand, skal være af anden Nationalitet  

 end Nævnets øvrige Medlemmer.
Formanden vælges af Parterne i Forening.
Skulle  

 disse ikke kunne blive enige om Valget, skal han efter Anmodning fra en af  

 Parternes Side vælges af Præsidenten for den faste mellemfolkelige Domstol  

 eller, hvis denne er Statsborger i nogen af de kontraherende Stater, af  

 Domstolens Vicepræsident.
 Nævnet skal være oprettet inden seks Maaneder efter Udvekslingen af  

 Ratifikationerne af nærværende Konvention.
 Artikel 4.
Nævnets Medlemmer vælges for en Tid af tre Aar.
Deres Hverv kan ikke  

 tilbagekaldes før Udløbet af det Tidsrum, for hvilket de er valgt, med mindre  

 Parterne derom er enige.
Hvis et Medlem dør eller fratræder sin Stilling skal  

 for Resten af Valgperioden en anden vælges i hans Sted saavidt muligt to  

 Maaneder derefter og i ethvert Fald, saasnart Tvist henvises til Nævnet.
 Artikel 5.
 Inden Udløbet af fjorten Dage, efter at en Part har henvist en Tvist til  

 Nævnet, har Parterne Adgang til for Behandlingen af den paagældende Tvist at  

 erstatte det ene af de fra deres Side udsete Medlemmer med en Person, som med  

 Hensyn til foreliggende Spørgsmaal er i Besiddelse af særlig Sagkundskab, dog  

 med Iagttagelse af den i Artikel 3 fastsatte Regel angaaende Medlemmernes  

 Nationalitet.
 Den Part, som vil benytte denne Adgang, skal derom straks underrette  

 Modparten, og denne har i saa Fald, inden fjorten Dage efter at han har  

 erholdt denne Underretning, Adgang til at tage tilsvarende Skridt.
 Artikel 6.
 Hvis ved Udløbet af det Tidsrum, for hvilket et Medlem er valgt, et andet  

 Medlem ikke er blevet udset i hans Sted, skal den paagældendes Mandat anses  

 fornyet for tre Aar; Formandens Mandat skal dog ophøre ved Valgperiodens  

 Udløb, hvis dette forinden er krævet af nogen af Parterne.
 Et Medlem, hvis Mandat ophører, medens en Tvist er til Behandling af  

 Nævnet, skal, selvom Efterfølger er blevet valgt, fortsætte med Behandlingen  

 af Tvisten, indtil denne er afsluttet.
 Artikel 7.
En Tvist henvises til Nævnet ved en fra en af Parterne til Nævnets Formand  

 rettet Meddelelse.
Om saadan Meddelelse skal der straks gives den anden Part  

 Underretning.
Formanden skal snarest muligt sammenkalde Nævnet.
 Meddelelse om Tvistens Henvisning til Nævnet skal af vedkommende Part  

 bringes til Folkenes Forbunds Generalsekretærs Kundskab.
 Artikel 8.
 Nævnet sammentræder paa det Sted, hvor Folkenes Forbund har sit Sæde, hvis  

 Parterne ikke i særligt Tilfælde træffer anden Aftale.
 Artikel 9.
 Parterne forpligter sig til at tilstille Nævnet alle for dets Opgave  

 nødvendige Oplysninger samt til iøvrigt paa enhver Maade at lette Nævnet  

 Udførelsen af dets Hverv.
 Nævnet kan hos Folkenes Forbunds Generalsekretær anmode om Sekretariatets  

 Bistand, naar denne maatte være nødvendig for Nævnets Virksomhed.
 Artikel 10.
 Parterne har Ret til at udse særlige Repræsentanter ved Nævnet, hvilke  

 ligeledes skal være Mellemled mellem dem og Nævnet.
 Artikel 11.
 Nævnets Forhandlinger er ikke offentlige, med mindre Beslutning derom  

 træffes af Nævnet med Parternes Samtykke.
 Artikel 12.
Forhandlingerne for Nævnet er kontradiktoriske.
Nævnet fastsætter iøvrigt  

 Reglerne for Forhandlingerne, dog saaledes, at Bestemmelserne i Kapitel III i  

 Haagerkonventionen af 18. Oktober 1907 angaaende fredelig Bilæggelse af  

 internationale Stridigheder skal anvendes, med mindre Nævnet enstemmig  

 beslutter Afvigelse fra disse Regler.
 Artikel 13.
Nævnets Beslutninger træffes ved simpel Majoritet, naar intet andet er  

 bestemt i nærværende Konvention.
Hvert Medlem har en Stemme, og Formandens  

 Stemme gør ved lige Stemmetal Udslaget.
 Nævnet er beslutningsdygtig, hvis samtlige Medlemmer er behørigt indkaldt,  

 og Formanden samt mindst to andre Medlemmer er tilstede.
 Artikel 14.
 Nævnet skal afgive Betænkning i enhver Tvist, som er henvist til det.  

 Betænkningen skal indeholde et Forslag til Forlig, hvis Sagens Beskaffenhed  

 dertil giver Anledning, og mindst tre af Nævnets Medlemmer er enige i saadant  

 Forslag.
 Afvigende Mening indenfor Nævnet skal sammen med Begrundelse for denne  

 angives i Betænkningen.
 Artikel 15.
 Nævnet skal afslutte sit arbejde inden seks Maaneder at regne fra det  

 Tidspunkt, Tvisten er henvist til Nævnet, hvis Parterne ikke maatte blive  

 enige om Forlængelse af denne Frist.
 I ovennævnte Frist medregnes ikke den Tid, i hvilken Nævnets Virksomhed  

 maatte have været afbrudt paa Grund af Bestemmelsen i Artikel 2.
 Artikel 16.
 Nævnets Betænkning undertegnes af Formanden og skal ufortøvet bringes til  

 Parterne og Folkenes Forbunds Generalsekretærs Kundskab.
 Parterne forpligter sig til indenfor rimelig Tid at underrette hinanden  

 om, hvorvidt de godkender Betænkningens Indhold og antager det Forslag til  

 Forlig, som deri maatte være fremsat.
 Det beror paa Overenskomst mellem Parterne, hvorvidt Nævnets Betænkning  

 skal offentliggøres straks efter dens Afgivelse; dog kan Nævnet, hvor særlige  

 Grunde foreligger, beslutte, at Betænkningen ogsaa uden saadan Overenskomst  

 straks offentliggøres.
 Artikel 17.
 Vederlag til Nævnets Medlemmer for deres Arbejde med en til Nævnet henvist  

 Tvist udredes saaledes, at hver af Parterne betaler Vederlag til de Medlemmer  

 af Nævnet, som den selv har valgt, og yder Halvdelen af Formandens Vederlag.
 Parterne bør søge at træffe Aftale om, at Vederlaget til de fra hver Side  

 valgte Medlemmer udredes efter samme Grundsætninger.
 Hver Part bærer selv sine egne Sagsomkostninger og Halvdelen af dem, som  

 Nævnet erklærer for fælles.
 Artikel 18.
 Denne Konvention affattes paa Dansk, Finsk, Svensk og Fransk, saaledes at  

 i Tvivlstilfælde den franske Tekst anses som den autentiske.
Denne Konvention skal ratificeres, og Ratifikationerne skal udveksles i  

 København, saa snart ske kan.
Den træder i Kraft straks efter  

 Ratifikationernes Udveksling og gælder fem Aar at regne fra dette Tidspunkt.  

 Hvis den ikke inden seks Maaneder før Udløbet af nævnte Tidsrum er blevet  

 opsagt, gælder den yderligere fem Aar og skal fremdeles anses for forlænget  

 for Femaarsperioder, hvis den ikke inden seks Maaneder før Udløbet af den  

 nærmest foregaaende Femaarsperiode er blevet opsagt.
 Til Bekræftelse heraf har de respektive Befuldmægtigede undertegnet denne  

 Konvention og forsynet den med deres Segl.
 Udfærdiget i to Eksemplarer i Stockholm den 27. Juni 1924.
 Bent Falkenstjerne.
(L.
S.) Werner Søderhjelm.
(L.
S.) Hvilket herved bringes til almindelig Kundskab, idet bemærkes, at  

 Ratifikationerne til Konventionen under 7. Marts d.A. er blevet udvekslet i  

 København.
 Udenrigsministeriet, den 3. April 1925.
C.
Moltke.
