Den 17. marts 1995 er der i Kampala indgået en overenskomst mellem Danmark og Uganda, ifølge hvilken den danske regering yder Uganda økonomisk bistand til et beløb af 8,76 millioner kroner.
 Ifølge overenskomsten vil beløbet blive anvendt til at forbedre  

 befolkningens almene sundhedstilstand i Mukonodistriktet samt til at støtte  

 etableringen af en rådgivende sundhedsmiljøenhed i sundhedsministeriet.  

 Projektets umiddelbare formål er over en 15-måneders udfasningsperiode at  

 bidrage til at sikre projektets forankring og videreførelse som en integreret  

 del af det ugandiske sundhedssystem.
 Overenskomsten trådte i kraft den 17. marts 1995 og løber til 30. juni  

 1996.
