1 KONTOOPBYGNING 1.0 Oversigt over kontoplanen 1.1 Hovedkonti,  

 hovedfunktioner og funktioner 1.2 »Dranst« 1.3 Ejerforhold og  

 omkostningssted 1.4 Gruppering 1.5 Standardarter 1.6 Sammenhænge mellem  

 kontoplandele 2 KONTOPLAN 3 KONTERINGSREGLER 3.0 Hovedkonto 0 3.1 Hovedkonto 1 3.2 Hovedkonto 2 3.3  

 Hovedkonto 3 3.4 Hovedkonto 4 3.5 Hovedkonto 5 3.6 Hovedkonto 6 3.7  

 Hovedkonto 7 3.8 Hovedkonto 8 3.9 Hovedkonto 9 3.10 Kontoskitser 3.11 Moms 4 OVERSIGT 5 BEMÆRKNINGER 6 PROCEDURER 6.1 Budgetlægning 6.2 Regnskabsaflæggelse 6.3  

 Bevillingsafgivelse 7 LOVGIVNING 7.1 Uddrag af lov om kommunernes styrelse 9 FØLGESKRIVELSER Nærværende bestemmelser om budgetlægning og regnskabsaflæggelse er fastsat  

 af indenrigsministeriet i henhold til de kommunale styrelseslove m.v. og  

 gælder for samtlige kommuner og amtskommuner, Københavns og Frederiksberg  

 kommuner og Hovedstadsrådet.
 Bestemmelserne, der ikke bekendtgøres i lovtidende, men udsendes af  

 indenrigsministeriet til de omhandlede kommunalbestyrelser, amtsråd med flere  

 træder i steder for »Autoriseret kontoplan for kommuner og  

 amtskommuner« samt »Konteringsregler og autoriserede oversigter  

 m.v. for kommuner og amtskommuner«.
0 INDLEDNING Indenrigsministeren nedsatte den 5. september 1974 et budget- og  

 regnskabsråd, som med hjemmel i § 54, stk. 1, i lov om kommunernes styrelse,  

 og med udgangspunkt i betænkning nr. 722, 1974, om det fremtidige budget- og  

 regnskabssystem i kommuner og amtskommuner skulle have til opgave at afgive  

 indstilling til indenrigsministeriet om etablering og vedligeholdelse af et  

 budget- og regnskabssystem for kommuner og amtskommuner.
På denne baggrund blev der fra og med regnskabsåret 1977 indført et nyt  

 budget- og regnskabssystem for kommuner og amtskommuner, jfr.  

 »Autoriseret kontoplan for kommuner og amtskommuner« og  

 »Konteringsregler og autoriserede oversigt m.v. for kommuner og  

 amtskommuner« pr. 5. januar 1976, som nærværende budget- og  

 regnskabssystem afløser fra og med regnskabsåret 1982. Budget- og  

 regnskabssystemet er blevet løbende revideret og vil fremdeles blive løbende  

 revideret ved udsendelse af rettelsesblade fra indenrigsministeriet.
Af  

 rettelsesblade vil ikrafttrædelsestidspunktet fremgå.
 Det kommunale budget- og regnskabssystem kan i henhold til lovgivningen  

 siges at have 3 hovedopgaver:
1 DEN FINANSIELLE OPGAVE Ifølge § 40, stk. 1, 1. pkt. i lov om kommunernes styrelse afgiver  

 årsbudgettet i den form, hvori det endeligt er vedtaget af  

 kommunalbestyrelsen den bindende regel for størrelsen af næste års kommunale  

 skatteudskrivning.
Et kommunalt budget løser således ikke - som en privat virksomheds budget  

 - en overskudsopgave, men tager sigte på at give en samlet oversigt over de  

 kommende års aktiviteter og deres finansiering.
Det centrale indhold i den  

 finansielle opgave er således, at kommunens mange udgiftskrævende aktiviteter  

 vedtages under eet ud fra en helhedsvurdering af samtlige udgiftsønsker over  

 for hinanden og over for de indtægtsmuligheder, der foreligger, således at  

 likviditetsmæssige vanskeligheder undgås.
2 DEN BEVILLINGSMÆSSIGE OPGAVE Ifølge § 40, stk. 1, 2. pkt., i lov om kommunernes styrelse afgiver de  

 poster på årsbudgettet, hvortil kommunalbestyrelsen ved årsbudgettets  

 vedtagelse har taget bevillingsmæssig stilling, jfr. § 28, stk. 2, den  

 bindende regel for næste års kommunale forvaltning.
Endvidere fremgår det af  

 samme lovs § 40, stk. 2, 1. pkt., at bevillingsmyndigheden er hos  

 kommunalbestyrelsen.
Kommunalbestyrelsen kan således ikke bortdelegere bevillingsmyndigheden,  

 men der er intet til hinder for, at der tillægges udvalg  

 dispositionsbeføjeler inden for en bevilling.
Vedtagelsen af årsbudgettet  

 indebærer således, at kommunalbestyrelsen bemyndiger økonomiudvalget og de  

 stående udvalg til i overensstemmelse med de beløbsmæssige og materielle  

 forudsætninger for de givne bevillinger, jfr. her afsnit 6.3., at afholde  

 udgifter til de i budgettet angivne formål og at oppebære de i budgettet  

 anførte indtægter.
 Bevillingsopgaven kan siges at have nogle delopgaver. 1)  

 Ressourcefordelingsopgaven, som har til formål at fordele de til rådighed  

 stående ressourcer på den politisk mest ønskværdige måde. 2)  

 Delegeringsopgaven, som tilsigter, at give udvalg og administration en så  

 præcis som mulig information om, hvilke mål kommunalbestyrelsen ønsker  

 realiseret samt at give oplysning om, hvilke ressourcer, der står til  

 rådighed. 3) Effektiviseringsopgaven, hvormed menes, at de ønskede mål skal  

 opnås med mindst mulig ressourceindsats. 4) Kontrolopgaven, som har til  

 formål at kontrollere målopfyldelsen for de nævnte 3 opgaver.
3 DEN OPLYSNINGSMÆSSIGE OPGAVE Ifølge § 39 og § 45, stk. 4, i lov om kommunernes styrelse skal det  

 endeligt vedtagne årsbudget og de flerårige budgetoverslag, samt det endeligt  

 godkendte regnskab være tilgængeligt for kommunens borgere, og der skal  

 offentliggøres en kort redegørelse for indhold af årsbudgettet og  

 budgetoverslagene.
Budgetter og regnskaber er således ikke blot en kilde til information for  

 kommunens politikere og administration, men har også en oplysningsmæssig  

 opgave over for borgerne.
Hertil kommer, at budgetter og regnskaber har en  

 informationsopgave over for de centrale myndigheder, andre kommuner,  

 kommunens leverandører, ansatte og andre, der kan have interesse i at kende  

 kommunens forhold.
 FOR AT TILGODESE FORANSTÅENDE OPGAVER, ER DER I FØRNÆVNTE BETÆNKNING  

 OPRIDSET NOGLE HOVEDPRINCIPPER, SOM BUDGET- OG REGNSKABSSYSTEMET BØR OPBYGGES  

 PÅ:
A TOTALBUDGET OG TOTALREGNSKAB Budget og regnskab skal omfatte samtlige driftsposter og anlægsposter samt  

 kapitalbevægelser, som vedrører pågældende regnskabsår.
Dette skyldes, at det  

 kun på denne måde vil være muligt at opnå det overblik over sammenhængende  

 mellem hovedposterne, der er nødvendige af hensyn til den økonomiske styring  

 af den kommunale virksomhed.
B CENTRALISATIONSPRINCIPPET Samtlige udgifter finansieres under eet af samtlige indtægter.  

 Prioriteringen vil følgelig ikke være bundet af, at visse indtægter kun kan  

 anvendes til bestemte formål.
C FLERÅRSBUDGET Princippet indebærer, som betegnelsen siger, at der skal udarbejdes  

 budgetter for en flerårig periode.
Dette er væsentlig af hensyn til  

 vurderingen af de langsigtede virkninger, som beslutningerne i årsbudgettet  

 er udtryk for, f.eks. med henblik på vurderingen af konsekvenserne af  

 anlægsaktiviteten.
D ENSARTET KONTOPLAN Selv om en fælles kontoplan for samtlige kommuner og amtskommuner  

 indebærer nogle ulemper, opvejes disse langt af fordelene, fordi en fælles  

 kontoplan vil forbedre mulighederne for at belyse de økonomiske forhold i den  

 kommunale sektor og dermed i den offentlige sektor som helhed.
Dette er ikke  

 mindst af værdi for budgetsamarbejdet mellem kommunerne og staten.
E KLARHEDSPRINCIPPET Det er naturligvis væsentligt, at budgetter og regnskaber optræder så  

 klart og overskueligt som muligt.
Endvidere forstås der ved dette princip, at  

 posteringer opgøres på grundlag af konstaterbare overførsler fra eet  

 aktivitetsområde til et andet.
Vilkårlige (arbitære) fordelinger må således  

 ikke forekomme i selve regnskabssystemet, men kan forekomme på bilag uden for  

 regnskabssystemet.
F BRUTTOPOSTERINGSPRINCIPPET Dette vil sige, at udgifter og indtægter opføres og specificeres hver for  

 sig.
Princippet gør det muligt mere hensigtsmæssigt end ved  

 nettoposteringsprincippet at foretage en bevillingsstyring, samt opgøre det  

 kommunale ressourceforbrug og klarlægge finansieringskilderne.
 BUDGET- OG REGNSKABSSYSTEMET BESTÅR AF FØLGENDE HOVEDBESTANDDELE:
1 Kontoplan med tilhørende konteringsregler 2 Oversigter 3 Bemærkninger KONTOPLAN MED TILHØRENDE KONTERINGSREGLER Kontoplanen (afsnit 2) udgør det grundlag, hvorpå den beløbsmæssige  

 registrering foregår.
Til kontoplanen er knyttet et sæt konteringsregler  

 (afsnit 3), som angiver retningslinierne for anvendelsen af kontoplanen ved  

 budgetteringen og regnskabsføringen.
OVERSIGTER Oversigterne (afsnit 4) er den centrale del af budget- og  

 regnskabssystemet.
De løser hver for sig afgrænsede opgaver.
Bortset fra, at  

 oversigterne kan opdeles i oversigter, som vedrører budgetlægningen, og  

 oversigter, som vedrører regnskabsaflæggelsen, kan der også ske en  

 opsplitning i oversigter, som udelukkende baseres på beløbsmæssige  

 registreringer i kontoplanen, og oversigter, som både baseres på  

 beløbsmæssige registreringer i kontoplanen og på andre oplysninger.
En stor  

 del af oversigterne er obligatoriske, hvilket vil sige, at de enten skal  

 indsendes til offentlige myndigheder eller forelægges kommunalbestyrelsen.
BEMÆRKNINGER Bemærkningerne (afsnit 5) omfatter de nødvendige tekstmæssige oplysninger  

 til uddybning af oversigternes indhold.
Bemærkningerne opdeles i et generelt  

 afsnit, som omhandler hovedforudsætningerne for henholdsvis budget og  

 regnskab, og et specielt afsnit, som behandler enkelt dele af oversigterne.
