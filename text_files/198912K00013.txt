Nr LSF 13 Forslag til Lov om ændring af lov om søfartsuddannelse Fremsat af industriministeren (Nils Wilhjelm) den 4. oktober 1989 Vedtaget ved tredjebehandling den 7. december 1989 Lov nr. 819 af 19/12/1989 § 1 I lov om søfartsuddannelse, jf. lovbekendtgørelse nr. 479 af 28 juni 1989,  

 foretages følgende ændringer:
 1. I § 1 ophæves nr. 3, 5 og 6.
 Nr. 4 bliver herefter nr. 3, og nr. 7 og 8 bliver nr. 4 og 5.
 2. I § 5, stk. 3, 2. pkt., ændres »§§ 11-13« til:  

 »§§ 11-12«.
 3. § 6, stk. 2, affattes således:
» Stk. 2. For elever, der forbereder sig til en eksamen som  

 nævnt i stk. 1, kan en del af undervisningen foregå på et øvelsesskib.« 4. § 12 affattes således:
» § 12. Skoleuddannelsen for skibsassistenter er af mindst 8  

 måneders varighed.
Uddannelsen afholdes på en godkendt søfartsskole eller et  

 godkendt skoleskib.
Uddannelsen kan opdeles i moduler og indledes med modul  

 I, som er et grundkursus af mindst 5 ugers varighed.
 Stk. 2. Industriministeren fastsætter nærmere regler om:
1) adgangen til at blive optaget på søfartsskole eller skoleskib på den i  

 stk. 1 nævnte uddannelse, herunder eventuelt krav om fartstid, 2) betalingen for ophold på søfartsskoler og skoleskibe, 3) undervisningens indhold, tilrettelæggelse og varighed og 4) vilkårene for, at uddannelsen kan anses for gennemført med  

 tilfredsstillende resultat.« 5. §§ 13, 16 a og 17 ophæves.
 6. I § 18 a udgår »erhvervsfaglige«.
 7. Overskriften til § 19 affattes således:
 »Forsøgsundervisning og efteruddannelse«.
 8. § 19, stk. 1, affattes således:
»Søfartsstyrelsen kan oprette forsøgsundervisning samt efter- eller  

 videreuddannelseskurser for søfartsområdet.« 9. I § 24 udgår », men kan ved kgl. anordning sættes i kraft  

 for Grønland med de afvigelser, som de særlige grønlandske forhold  

 tilsiger«.
§ 2 Stk. 1. Loven træder i kraft den 1. januar 1990.
 Stk. 2. Personer, der har påbegyndt uddannelsen som skibsassistent eller  

 som dæks- eller maskinmandskab inden 1. januar 1990, kan dog efter regler  

 fastsat af industriministeren fortsætte uddannelsen efter de hidtil gældende  

 regler.
§ 3 Loven gælder ikke for Færøerne og Grønland.
Oprindeligt fremsat forslag § 1.
 I lov om søfartsuddannelse, jf. lovbekendtgørelse nr. 479 af 28 juni 1989,  

 foretages følgende ændringer:
 1. I § 1 ophæves nr. 3, 5 og 6.
 Nr. 4 bliver herefter nr. 3 og nr. 7 og 8 bliver 4 og 5.
 2. I § 5, stk. 3, 2. pkt. ændres »§§ 11 - 13« til:  

»§§ 11 - 12«.
 3. § 6, stk. 2 affattes således:
 » Stk. 2. For elever, der forbereder sig til en eksamen som  

 nævnt i stk. 1, kan en del af undervisningen foregå på et øvelsesskib.«.
 4. § 12 affattes således:
» § 12. Skoleuddannelsen for skibsassistenter er af mindst 8  

 måneders varighed.
Uddannelsen afholdes på en godkendt søfartsskole eller et  

 godkendt skoleskib.
Uddannelsen kan opdeles i moduler og indledes med modul  

 I, som er et grundkursus af mindst 5 ugers varighed.
 Stk. 2. Industriministeren fastsætter nærmere regler om:
1) adgangen til at blive optaget på søfartsskole eller skoleskib på den i  

 stk. 1 nævnte uddannelse, herunder eventuelt krav om fartstid, 2) betalingen for ophold på søfartsskoler og skoleskibe, 3) undervisningens indhold, tilrettelæggelse og varighed, og 4) vilkårene for, at uddannelsen kan anses gennemført med  

 tilfredsstillende resultat.«.
 5. §§ 13, 16a og 17 ophæves.
 6. I § 18 a udgår: »erhvervsfaglige«.
 7. Overskriften til § 19 affattes således:
 »Forsøgsundervisning og efteruddannelse«.
 8. § 19, stk. 1, affattes således:
 »Søfartsstyrelsen kan oprette forsøgsundervisning samt efter- eller  

 videreuddannelseskurser for søfartsområdet.«.
 9. I § 24 udgår: », men kan ved kgl. anordning sættes i kraft  

 for Grønland med de afvigelser, som de særlige grønlandske forhold  

 tilsiger«.
 § 2.
 Stk. 1. Loven træder i kraft den 1. januar 1990.
 Stk. 2. Personer, der har påbegyndt uddannelsen som skibsassistent eller  

 som dæks- eller maskinmandskab inden 1. januar 1990, kan dog efter regler  

 fastsat af industriministeren fortsætte uddannelsen efter de hidtil gældende  

 regler.
 § 3.
 Loven gælder ikke for Færøerne og Grønland.
Bemærkninger til lovforslaget Almindelige bemærkninger I slutningen af 1988 anmodede Søfartsstyrelsen Søfartens Uddannelsesråd og  

 Uddannelsesrådet for Maskinmesteruddannelsen om at nedsætte et fællesudvalg  

 til drøftelse af bl.a. søfartsuddannelsernes indhold.
Fællesudvalgets  

 betænkning af 31. marts 1989 foreslog en omlægning af  

 skibsassistentuddannelsen.
Lovforslaget har efterfølgende været behandlet i  

 Søfartens Uddannelsesråd, hvis flertal har tiltrådt, at den fremtidige  

 skoleuddannelse for skibsassistenter modulopbygges og indledes med modul I,  

 der er et mindst 5 ugers grundkursus, hvor hovedvægten lægges på den  

 søfarendes sikkerhed og på arbejdsmiljø.
Hensigten med det korte modul I er at give unge, der ønsker en  

 søfartsuddannelse, mulighed for at få et nærmere kendskab til erhvervet ved  

 sejlads som skibsassistentelever, forinden et længere uddannelsesforløb  

 gennemgås.
Det naturlige frafald forventes herved at falde, før den længste  

 del af uddannelsen begynder, hvorved uddannelsespladserne på det egentlige  

 skibsassistentkursus vil kunne udnyttes mere effektivt.
Modul I vil som hovedregel blive efterfulgt af fartstid i handelsflåden  

 som skibsassistentelev.
Skibsassistentelever skal dog ikke uden yderligere  

 skoleuddannelse kunne opnå ret til udmønstring som befarent mandskab, jf. det  

 samtidigt hermed fremsatte forslag til lov om ændring af sønæringsloven.
I  

 overensstemmelse med udviklingen indenfor skibsfartserhvervet vil det  

 håndværksmæssige element i uddannelsen blive styrket.
Den efterfølgende skoleuddannelse tænkes tilrettelagt i 2 moduler, modul  

 II og III, således at elever, der ønsker det, vil kunne udmønstre som  

 ubefaren skibsassistent efter gennemgang af modul II.
Herved opnås bl.a., at  

 skoleskibene »GEORG STAGE« og »DANMARK« vil kunne  

 indpasses i uddannelsen, ligesom der åbnes mulighed for, at personer, der  

 måtte ønske en navigatøruddannelse, kan gå på navigationsskole uden at have  

 gennemgået modul III, hvor hovedparten af den håndværksmæssige del af  

 uddannelsen tænkes placeret.
Såvel længden af den samlede skoleuddannelse for skibsassistenter som  

 kravet i sønæringsloven til fartstid i handelsflåden foreslås uændret.
Den  

 nye uddannelse vil således fagligt og sikkerhedsmæssigt mindst svare til den  

 nuværende uddannelse.
 De hidtidige uddannelser af dæksmandskab og maskinmandskab er i praksis  

 ophørt og foreslås afskaffet, således at der for fremtiden alene uddannes  

 skibsassistenter.
Den tekniske udvikling indenfor skibsfartserhvervet medfører behov for  

 rimelig hurtigt at kunne iværksætte nye uddannelser, der kan dække erhvervets  

 behov.
Der foreslås derfor tilvejebragt hjemmel til iværksættelse af  

 forsøgsundervisning.
 Forslagets gennemførelse er en forudsætning for, at man fortsat efter  

 kapacitetstilpasningen på søfartsskolerne kan imødekomme behovet for  

 uddannelse.
Der er ingen administrative konsekvenser af forslaget.
Forslaget vil ikke  

 medføre øgede statsfinansielle udgifter, men forventes på grund af den  

 forbedrede ressourceudnyttelse at medføre en besparelse.
Omfanget af  

 besparelserne vil være bestemt af, hvorledes det nærmere uddannelsesforløb  

 vil blive tilrettelagt i samarbejde med erhvervets parter.
Bemærkninger til de enkelte bestemmelser Til § 1 Til nr. 1 og 2 Bestemmelserne indebærer konsekvensrettelser af de under nr. 4 og 5  

 foreslåede ændringer.
Til nr. 3 Bestemmelsen åbner mulighed for, at en del af undervisningen fortsat  

 foregår på et øvelsesskib. Ændringen medfører imidlertid, at dette ikke  

 længere er et ufravigeligt krav.
I takt med den tekniske udvikling vil fx  

 simulatorøvelser kunne træde i stedet for uddannelsen på øvelsesskib.
Til nr. 4 Den hidtidige skibsassistentuddannelse består af et erhvervsfagligt  

 grundkursus på 5 måneder på søfartsskole eller skoleskib efterfulgt af 18  

 måneders fartstid i handelsflåden og afsluttet med et 13 ugers  

 erhvervsfagligt afslutningskursus på søfartsskole.
Ved bestemmelsen ændres ikke på længden af den samlede skoleuddannelse,  

 men alene på placeringen i uddannelsesforløbet.
Den nye uddannelse vil  

 fagligt og sikkerhedsmæssigt mindst svare til den nuværende uddannelse.
Den  

 nye uddannelse tænkes opdelt i moduler.
Uddannelsen tænkes påbegyndt med  

 modul I, som er et grundkursus af mindst 5 ugers varighed, hvor hovedvægten  

 vil blive lagt på den søfarendes sikkerhed og på arbejdsmiljø.
Det foreslås, at industriministeren i lighed med den nugældende ordning  

 kan stille krav om, at elever har gennemført en praktiktid til søs, forinden  

 de får adgang til modul II og III.
Erhvervet har udtrykt ønske om, at modul  

 II og III kan gennemføres uden mellemliggende fartstid.
Man vil derfor  

 tilstræbe, at elever kan vælge mellem enten at tage modul II og modul III i  

 sammenhæng eller efter gennemgang af modul II at udmønstre som ubefaren  

 skibsassistent.
Af hensyn til den fortsatte anvendelse af skoleskibene, vil  

 modul I og modul II dog kunne gennemføres fortløbende på et godkendt  

 skoleskib.
I lighed med den nuværende ordning stilles der krav om 18 måneders  

 fartstid, forinden der opnås ret til udmønstring som befaren skibsassistent,  

 jf. det samtidigt fremlagte forslag til ændring af sønæringsloven.
 Bestemmelsen i stk. 2. svarer i øvrigt til den nuværende lovs § 12, stk.  

 3.
Til nr. 5 Siden 1985 har der kun været een, fælles skoleuddannelse for dæks- og  

 maskinmandskab, skibsassistentuddannelsen.
Som konsekvens heraf foreslås § 13  

 og § 17 ophævet.
Ligeledes foreslås § 16a om uddannelse af  

 restaurationsmandskab ophævet, da denne bestemmelse aldrig har været  

 udnyttet.
Til nr. 6 Forslaget indeholder alene en sproglig omformulering af den gældende  

 bestemmelse.
Til nr. 8 Bestemmelsen giver mulighed for, at Søfartsstyrelsen kan iværksætte  

 forsøgsundervisning med henblik på udvikling af nye uddannelser, som  

 erhvervet måtte have behov for.
Bestemmelsen giver tillige Søfartsstyrelsen  

 mulighed for at afholde efter- og videreuddannelseskurser for at ajourføre de  

 søfarendes uddannelser samt kurser, der kvalificerer personer med en  

 landbaseret uddannelse til søfartserhvervet.
Her tænkes fx på den  

 eksisterende ordning, hvorefter personer med svendebrev indenfor jern- og  

 metalområdet efter at have gennemgået et særligt tilrettelagt  

 uddannelsesprogram kan udmønstre som skibsassistent.
Til nr. 9 Forslaget er en konsekvens af, at søfartsuddannelse er et  

 hjemmestyreanliggende.
Til § 2 Bestemmelsen åbner mulighed for, at personer, der har påbegyndt et  

 uddannelsesforløb som skibsassistent eller som dæks- eller maskinmandskab  

 inden 1. januar 1990 i en overgangsperiode kan forsætte uddannelsen efter de  

 hidtil gældende regler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1 ophæves nr. 3, 5 og 6. Nr. 4 bliver herefter nr. 3 og nr. 7 og 8  

 bliver 4 og 5.
 § 1. Loven omfatter uddannelse af:
 1) Navigatører.
 2) Skibsassistenter.
 3) Dækmandskab.
 4) Kokken og hovmestere.
 5) Restaurationsmandskab.
 6) Maskinmandskab.
 7) Radioekspedienter.
 8) Fiskere.
 2. I § 5, stk. 3, 2. pkt. ændres »§§ 11 - 13« til:  

»§§ 11 - 12«.
§ 5. - - - Stk. 3. Uddannelsesrådet skal afgive udtalelse i spørgsmål vedrørende  

 søfartsuddannelsen, der forelægges det af industriministeren eller  

 tilsynsmyndigheden.
Udtalelse fra rådet skal indhentet, forinden der  

 fastsættes regler efter §§ 11-13 og 16-19, samt i spørgsmål om væsentlige  

 ændringer i undervisningen og om uddannelsens tilpasning til  

 søfartserhvervets behov.
Rådet kan selv optage uddannelsesspørgsmål til  

 behandling og afgive indstilling herom til ministeren.
 3. § 6, stk. 2 affattes således:
 » Stk. 2. For elever, der forbereder sig til en eksamen som  

 nævnt i stk. 1, kan en del af undervisningen foregå på et øvelsesskib.«.
§ 6. - - - Stk. 2. For elever, der forbereder sig til en eksamen som omhandlet i stk.  

 1, bortset fra eksaminer som yachtskipper, skal en del af undervisningen  

 foregå på et øvelsesskib under ledelse af en af skolens lærere.
 4. § 12 affattes således:
» § 12. Skoleuddannelsen for skibsassistenter er af mindst 8  

 måneders varighed.
Uddannelsen afholdes på en godkendt søfartsskole eller et  

 godkendt skoleskib.
Uddannelsen kan opdeles i moduler og indledes med modul  

 I, som er et grundkursus af mindst 5 ugers varighed.
 Stk. 2. Industriministeren fastsætter nærmere regler om:
1) adgangen til at blive optaget på søfartsskole eller skoleskib på den i  

 stk. 1 nævnte uddannelse, herunder eventuelt krav om fartstid, 2) betalingen for ophold på søfartsskoler og skoleskibe, 3) undervisningens indhold, tilrettelæggelse og varighed, og 4) vilkårene for, at uddannelsen kan anses gennemført med  

 tilfredsstillende resultat.«.
 § 12. Uddannelsen af skibsassistenter påbegyndes med et erhvervsfagligt  

 grundkursus på en søfartsskole eller et skoleskib.
 Stk. 2. Den videre uddannelse foregå ved dæks- og maskintjeneste i  

 handelsesflåden og ved et erhvervsfagligt afslutningskursus for  

 skibsassistenter på en søfartsskole.
 Stk. 3. Industriministeren fastsætter regler om:
1) adgangen til at blive optaget på de i stk. 1 og 2 nævnte kurser, 2) betalingen for ophold på de nævnte kurser, 3) undervisningen på disse kurser, herunder undervisningens varighed, og 4) vilkårene for, at kurser kan anses gennemført med tilfredsstillende  

 resultat.
 5. §§ 13, 16 a og 17 ophæves.
Uddannelse af dæksmandskab § 13. Uddannelsen af dæksmandskab påbegyndes med et erhvervsfagligt  

 grundkursus på en søfartsskole eller et skoleskib.
 Stk. 2. Den videre uddannelse foregår ved dækstjeneste i handelsesflåden  

 og ved et erhvervsfagligt afslutningskursus for dæksmandskab på en  

 søfartsskole.
 Stk. 3. Industriministeren fastsætter regler om:
1) adgangen til at blive optaget på de i stk. 1 og 2 nævnte kurser, 2) betalingen for ophold på de nævnte kurser, 3) undervisningen på disse kurser, herunder undervisningens varighed, og 4) vilkårene for, at kurser kan anses gennemført med tilfredsstillende  

 resultat.
Uddannelse af restaurationsmandskab § 16 a.
Uddannelse af restaurantionsmandskab påbegyndes som regel ved et  

 erhvervsfagligt grundkursus på en søfartsskole eller et skoleskib.
 Stk. 2. Der kan efter industriministerens bestemmelse afholdes  

 erhvervsfagligt afslutningskursus for restaurationsmandskab.
Uddannelse af maskinmandskab § 17. Uddannelsen maskinmandskab påbegyndes med et erhvervsfagligt  

 grundkursus på et søfartsskole eller et skoleskib.
 Stk. 2. Den videre uddannelse foregår ved maskintjeneste i handelsflåden  

 og ved et erhvervsfagligt afslutningskursus for maskinmandskab.
 Stk. 3. Industriministeren fastsætter regler om:
1) adgangen til at blive optaget på de i stk. 1 og 2 nævnte kurser, 2) betalingen for ophold på de nævnte kurser, 3) undervisningen på disse kurser, herunder undervisningens varighed, og 4) vilkårene for, at kurser kan anses gennemført med tilfredsstillende  

 resultat.
 6. I § 18 a udgår: »erhvervsfaglige«.
Uddannelse af fiskere § 18 a.
Der kan efter industriministerens bestemmelse afholdes  

 erhvervsfaglige grundkursus for fiskere.
 7. Overskriften til § 19 affattes således:
 »Forsøgsundervisning og efteruddannelse«.
 8. § 19, stk. 1, affattes således:
 »Søfartsstyrelsen kan oprette forsøgsundervisning samt efter- eller  

 videreuddannelseskurser for søfartsområdet.«.
Efteruddannelse § 19. Søfartstyrelsen kan oprette efter- eller videreuddannelseskursus for  

 at sikre, at søfarende får adgang til at uddanne sig i overensstemmelse med  

 udviklingen inden for søfartsområdet.
 9. I § 24 udgår: », men kan ved kgl. anordning sættes i kraft  

 for Grønland med de afvigelser, som de særlige grønlandske forhold  

 tilsiger«.
 § 24. Loven gælder ikke Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønlandske  

 forhold tilsiger.
