Betænkning afgivet af Klima-, Energi- og Bygningsudvalget den 6. december 2012 Betænkning over Forslag til lov om ændring af lov om elforsyning og lov om naturgasforsyning (Udstedelse af forsyningspligtbevillinger) [af klima-, energi- og bygningsministeren (Martin Lidegaard)]:
1. Ændringsforslag Klima-, energi- og bygningsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 14. november 2012 og var til 1. behandling den 20. november 2012. Lovforslaget blev efter 1. behandling henvist til behandling i Klima-, Energi- og Bygningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og klima-, energi- og bygningsministeren sendte den 20. september 2012 dette udkast til udvalget, jf. folketingsåret 2011-12,  KEB alm. del  bilag 367. Den 14. november 2012 sendte klima-, energi- og bygningsministeren de indkomne høringssvar og et notat herom til udvalget.
Spørgsmål Udvalget har stillet 14 spørgsmål til klima-, energi- og bygningsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med det stillede ændringsforslag.
Dansk Folkepartis medlemmer af udvalget støtter lovforslaget, men havde foretrukket, at ny lovgivning på området havde afventet det snart afsluttede arbejde med at lave en langsigtet løsning for området.
Dansk Folkeparti mener i øvrigt, at kunder, som har aftaget el eller gas fra en forsyningspligtbevillingshaver, bør overgå til en eventuel ny indehaver af forsyningspligtbevillingen efter et udbud.
 Liberal Alliances medlem af udvalget går ind for en liberalisering og støtter kravet om gennemsigtighed, men er bekymret for, at markedet i praksis ikke vil fungere, idet man hidtil har kunnet konstatere, at under 1 pct. af forbrugerne skifter leverandør årligt.
Liberal Alliance mener derfor, at forbrugerne skal informeres så neutralt som muligt og gerne på neutralt brevpapir og i neutral kuvert.
Vi mener også, at de forbrugere, der ikke vælger et andet produkt eller en anden leverandør, bør flyttes til den nye leverandør med forsyningspligt og ikke automatisk overgå til et standardiseret handelsprodukt fra deres hidtidige leverandør.
Den vindende bevillingshaver skal herefter være forpligtet til fire gange årligt at informere forbrugerne via et standardbrev, som har til hensigt at få de resterende kunder ud på markedet.
Dermed vil vi komme tæt på den norske model, hvor kun 5-10 pct. benytter det forsyningspligtige produkt, og hvor flertallet af disse er i transition (lige flyttet ind på adressen osv.).
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af klima-, energi- og bygningsministeren, tiltrådt af udvalget:
 1) I stk. 2 ændres »§ 1, nr. 4« til: »§ 1, nr. 6«.
[Redaktionel ændring] Bemærkninger Til nr. 1 Med ændringsforslaget sker en redaktionel rettelse af en fejlagtig henvisning, idet affattelsen af § 34 a, stk. 1, i lov om elforsyning, som der henvises til, sker ved lovforslagets § 1, nr. 6, og ikke ved § 1, nr. 4.
Julie Skovsby (S) Jens Joel (S) Karin Gaardsted (S) Ole Hækkerup (S) Pernille Rosenkrantz-Theil (S) Jeppe Kofod (S) Flemming Møller Mortensen (S) Rasmus Helveg Petersen (RV) Lone Loklindt (RV) Linda Kristiansen (RV) Steen Gade (SF) fmd.
Jesper Petersen (SF) Per Clausen (EL) Frank Aaen (EL) Lars Dohn (EL) Thomas Danielsen (V) nfmd.
Henrik Høegh (V) Jacob Jensen (V) Lars Christian Lilleholt (V) Ellen Trane Nørby (V) Ulla Tørnæs (V) Eyvind Vesselbo (V) Mikkel Dencker (DF) Jens Henrik Thulesen Dahl (DF) René Christensen (DF) Kim Christiansen (DF) Villum Christensen (LA) Mike Legarth (KF) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 58 Bilagsnr.
