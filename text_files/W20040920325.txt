Nyt  

 fra Ankestyrelse - tendenser i afgørelser om social pension - af souschef  

 Kirsten Borum I det følgende er oplyst om afgørelser efter pensionsloven, som  

 vi har modtaget efter oktober 2003.
§ 2, stk. 2, nr. 1  Fravigelse af kravet om  

 dansk indfødsret Klager havde ansøgt om pension den 15. april 2003. Han var  

 indrejst i Danmark den 14. april 2003.
 Kommunen gav afslag på pension med den begrundelse, at kravet om  

 10 års bopæl i § 2, stk. 2, nr. 1 ikke var opfyldt.
 Pensionsansøgeren var indrejst i Danmark den 14. april 1993 og  

 fik midlertidig opholdstilladelse, men derefter afslag på opholdstilladelse  

 efter udlændingelovens § 7. Den 6. maj 1996 fik han midlertidig  

 opholdstilladelse efter udlændingelovens § 9, stk. 2, nr. 5, og den 15.  

 maj 1996 var han indregistreret som indrejst i Det Centrale Person Register.
Nævnet stadfæstede kommunens afgørelse om afslag. på  

 førtidspension, da han ikke opfyldte pensionslovens krav om dansk indfødsret  

 og  

 heller ikke var omfattet af nogen af undtagelserne fra dette krav.
Ansøger  

 havde hverken haft fast bopæl her i landet i mindst 10 år eller fået  

 opholdstilladelse i medfør af udlændingelovens §§ 7 eller 8.
 Nævnet lagde vægt på, at ansøgeren først i maj 1996 blev meddelt  

 opholdstilladelse efter udlændingeloven og samtidig blev tilmeldt  

 folkeregistret, og at ansøgeren først herved opnåede en sådan tilknytning til  

 Danmark, at han havde bopæl her.
 Opholdstilladelsen her i landet under behandling af sagen om  

 opholdstilladelse efter udlændingeloven medregnedes ikke som bopælstid efter  

 pensionslovens § 2, stk. 2, nr. 1.
 Nævnet har herved taget udgangspunkt i det princip, der følger  

 af Den Sociale Ankestyrelses afgørelse SM P-5-99.
Ankestyrelsens kommentar I afgørelsen, der er offentliggjort i SM P-99 fandt  

 Ankestyrelsen, at ansøger ikke opfyldte kravet om fast bopæl i Danmark i  

 mindst  

 10 år ved indgivelsen af ansøgning om pension.
 Begrundelsen var, at der ikke forelå særlige omstændigheder, der  

 kunne begrunde en fravigelse fra princippet om, at der som udgangspunkt først  

 opnås fast bopæl ved meddelelse af opholdstilladelse og samtidig tilmelding  

 til  

 folkeregistret.
 Ankestyrelsen kan ikke udtale sig om det sociale nævns  

 afgørelse, som vi ikke har behandlet.
Pensionslovens § 14 a - Helbredstillæg Vi har modtaget 2 afgørelser om helbredstillæg.
 I det ene tilfælde tilbagesendte nævnet sagen til kommunen til  

 ny behandling og afgørelse.
 Kommunen havde lagt vægt på, at protesereparationen var  

 foretaget inden kommunen havde modtaget ansøgningen om helbredstillæg.
 Ansøgeren oplyste i klagen, at hun viste sin knækkede protese  

 til den person, som udleverede ansøgningsskemaet til hende.
 Nævnet fandt, at ansøgningstidspunktet var den første  

 henvendelse til kommunen om hjælp.
Nævnet var enig med kommunen i, at der inden for socialretten  

 gælder et almindeligt princip om, at der skal søges om hjælp inden påtagelse  

 af  

 den påtænkte udgift.
Princippet gælder dog ikke undtagelsesfrit.
Hvis den  

 konkrete situation nødvendiggør påtagelse af udgiften forud for indgivelse af  

 ansøgning, kan kommunen fravige det almindelige princip.
Kommunen kan blandt  

 andet lægge vægt på, hvorvidt situationen vurderes som akut og på længden af  

 tidsrummet fra påtagelsen af udgiften til ansøgning om økonomisk støtte  

 indgives til kommunen.
Nævnet bad kommunen om at tage stilling til oplysningen omkring  

 udlevering af ansøgningsskemaet.
Hvis kommunen fortsat mener, at den første  

 henvendelse skete efter reparationens udførelse, måtte kommunen foretage en  

 konkret individuel vurdering af, hvorvidt der i sagen var grundlag for at  

 fravige  

 det almindelige princip.
 I det andet tilfælde fandt nævnet, at kommunens orientering i  

 dagspressen om en indgået prisaftale med optikerforretning var fuldt  

 tilstrækkelig information for borgerne i kommunen i forbindelse med  

 helbredstillæg.
 Nævnet fandt således ikke, at kommunen havde tilsidesat sin  

 vejledningspligt over for ansøgeren i forbindelse med ansøgningen om  

 helbredstillæg til briller, idet ægtefællen i forbindelse med henvendelsen i  

 kommunen om ansøgning om helbredstillæg fik udleveret et ansøgningsskema.
Nævnet fandt derfor heller ikke anledning til at kritisere, at  

 kommunen havde beregnet tillægget til briller i forhold til den indgåede  

 aftale  

 med optikerforretningen.
Endvidere fandt nævnet, at kommunens beregning af  

 størrelsen af tillægget var i overensstemmelse med de herom gældende regler.
Da nævnet ikke havde taget stilling til, hvorvidt der kunne  

 bevilges et personligt tillæg til dækning af ansøgerens andel af  

 egenbetalingen  

 hjemviste nævnet til kommunen at vurdere, om han var berettiget til  

 personligt  

 tillæg til egen andel af egenbetalingen, jf. pensionslovens § 14, stk.  

 1.  

 At sagen er hjemvist betyder, at kommunen er pålagt at behandle ansøgningen  

 igen.
Kommunens nye afgørelse ville kunne indbringes for det sociale nævn.
Ankestyrelsens kommentar Nævnenes afgørelser er udførligt begrundede og taget til  

 efterretning.
De giver ikke umiddelbart anledning til supplerende  

 bemærkninger.
§ 16 - § 20  Førtidspension   

 arbejdsevnemetoden Den sociale Ankestyrelse har i forbindelse med opfølgning af  

 førtidspensionsreformen i brev af 26. april 2003 særligt anmodet nævnene om  

 orientering om afgørelser, der er truffet efter de nye regler om  

 arbejdsevnemetode.
 I Nyt fra Ankestyrelsen nr. 4 i 2003 er redegjort for de  

 afgørelser, der var modtaget forud for 1. oktober 2003. De modtagne  

 afgørelser  

 var udtryk for, at nogle kommuner ikke havde været tilstrækkeligt opmærksomme  

 på at anvende de nye regler på sager, der var under forberedelse, men hvor  

 afgørelsen om påbegyndelse af pensionssag først blev truffet efter 1. januar  

 2003.
 Efterfølgende har vi modtaget ca. 25 afgørelser fra de sociale  

 nævn.
Vi har nu antaget en række sager til principiel behandling.
Der  

 er derfor ikke samme behov for, at vi modtager orientering om afgørelser, som  

 tidligere.
Vi vil dog fortsat gerne have orientering om afgørelser, der kan  

 var  

 af særlig interesse.
 I det følgende oplyses om indholdet af de afgørelser, vi har  

 modtaget fra nævnene.
Det må understreges, at Ankestyrelsen på nuværende tidspunkt  

 ikke har kommentarer til afgørelserne.
Vi forventer inden for kortere tid at  

 kunne redegøre nærmere for de principielle afgørelser, der nu træffes på  

 området.
§ 18  Stadfæstelse af afslag på at påbegynde  

 pensionssag I 7 tilfælde har nævnet tiltrådt kommunens afgørelse om afslag  

 på at påbegynde pensionssag efter § 18.
 Fra de forskellige begrundelser kan som eksempel nævnes følgende  

 uddrag:
I ressourceprofilen var beskrevet en række ressourcer, f. eks.  

 god indlæringsevne, interesser for nye ting m.v.
Nævnet var enig i de  

 konkrete  

 jobfunktioner, som kommunen havde peget på, fx pedelmedhjælper, vicevært  

 eller  

 medhjælper i det værksted, hvor klageren havde været i praktik under en  

 forudgående arbejdsprøvning.
Kommunen havde tilbudt aktivering /  

 arbejdsprøvning som ville være særligt tilrettelagt for ham.
I ressourceprofilen beskrives en del ressourcer, som ikke skulle  

 udelukke ham fra at afklare et arbejde, hvor han ikke skulle arbejde sammen  

 med  

 andre, fx som motorcykelmekaniker, som kommunen havde peget på i begrundelsen  

 for afslaget.
Nævnet pålagde derfor kommunen at vurdere og træffe afgørelse  

 om,  

 hvilke tilbud, der var nødvendige for, at han kunne blive selvforsørgende ved  

 indtægtsgivende  

 arbejde.
Nævnet var enig i, at der ønskedes en arbejdsprøvning til  

 afklaring af, hvad klager med sin nedsatte arbejdsevne ville kunne klare.
Det  

 var ikke muligt for kommunen at pege på en konkret arbejdsfunktion, som  

 klager  

 ville kunne klare.
Kommunen udarbejdede først efter afgørelsen en ressourceprofil,  

 og klager havde haft den til udtalelse uden at komme med kommentarer.
Nævnet  

 fandt, at selv om der var tale om tilsidesættelse af en garantiforskrift,  

 fandtes det ud fra en konkret vurdering ikke at burde medføre afgørelsens  

 ugyldighed.
Der blev lagt vægt på, at klager rent faktisk efter afgørelsen  

 havde demonstreret en reel arbejdsevne ved at passe et afløserjob på normale  

 vilkår.
 Nævnet fandt alt i alt, at ansøger havde ressourcer, som skulle  

 afprøves.
Nævnet var enig i, at kommunen ikke havde haft mulighed for at  

 udarbejde en ressourceprofil, som kunne danne et tilstrækkeligt grundlag for  

 vurderingen af arbejdsevnen § 18  Hjemvisning af afslag på at påbegynde  

 pensionssag Til eksempel på hjemvisning af kommunens afgørelser efter § 18  

 kan oplyses følgende om begrundelserne i nævnenes afgørelser:
Nævnet fandt, at kommunens afgørelse ikke opfyldte kravet i  

 arbejdsevnebekendtgørelsens § 8, stk. 1 om angivelse af en eller flere  

 konkrete jobfunktioner, som klager ville kunne klare.
Nævnet fandt, at der  

 var  

 tale om en så alvorlig mangel, at afgørelsen blev erklæret ugyldig og sagen  

 blev hjemvist til kommunen til en fornyet vurdering og afgørelse.
Samtidig  

 indskærpede nævnet, at afgørelsen efter pensionslovens § 18 ikke kunne  

 stå  

 alene og pålagde kommunen, såfremt afslaget blev opretholdt, at give andet  

 tilbud om hjælp, som efter kommunens vurdering var nødvendig, jf.  

 pensionslovens  

 § 17, stk. 1 I den udfærdigede ressourceprofil konkluderedes, at det var  

 svært at finde et arbejdsområde, som ansøgeren kunne magte og i kommunens  

 afgørelse blev der ikke nævnt noget om arbejdsevnen.
På den baggrund findes  

 kommunens afgørelse ikke at opfylde kravet til vurdering af arbejdsevne i  

 § 8,  

 stk. 1 i arbejdsevnebekendtgørelsen, hvilket nævnet finder er en så væsentlig  

 mangel ved afgørelsen, at den er ugyldig.
Sagen blev derfor hjemvist til  

 kommunen til fornyet vurdering og afgørelse med pålæg om at vurdere, hvilken  

 konkret jobfunktion, herunder fleksjobfunktion, som ansøgeren kunne klare ud  

 fra elementerne i den foreliggende ressourceprofil.
Nævnet fandt, at kommunen skulle have truffet afgørelsen efter § 18  

 i stedet for efter § 20. Kommunen havde fundet, at der ville være  

 behandlingsmuligheder og den nuværende psykiske og somatiske tilstand, som  

 ville føre til en placering på arbejdsmarkedet, så han kunne blive  

 selvforsørgende ved et ikke fysisk belastende arbejde.
Nævnet fandt, at  

 kommunens afgørelse ikke opfyldte bestemmelsen i pensionslovens § 19,  

 stk.  

 1, nr. 5, da der ikke var angivet nogen konkret jobfunktion, som han med sin  

 nedsatte arbejdsevne skulle kunne udføre.
Nævnet fandt, at det var en så  

 væsentlig mangel ved kommunens afgørelse, at den var ugyldig.
Kommunen burde have ladet sagen overgå til behandling efter  

 pensionslovens § 17, stk. 1, 2. og 3. punktum og hjemviste sagen med  

 henblik på at påbegynde sag efter pensionsreglerne.
I det ene af tilfældene  

 medførte afgørelsen, at kommunen skulle have forlænget  

 sygedagpengeudbetalingen, jf. dagpengelovens § 22, stk. 1, nr. 5.
§ 18  Nævnets ændring af afslag på at påbegynde  

 pensionssag Til eksempel på, at nævnet traf afgørelse om, at kommunen skulle  

 påbegynde pensionssag, da betingelserne efter § 18 var opfyldt, kan  

 nævnes  

 følgende:
Nævnet inddrog i begrundelsen for afgørelsen, at nævnet også  

 havde lagt vægt på, at kommunen ikke kom med argumenter for og ikke  

 konkretiserede og begrundede, hvorfor erklæringen/vurderingen ved den  

 behandlende psykiater ikke tillagdes betydning for behandlingen af sagen og  

 kommunen i øvrigt fandt, at situationen blot tilsagde overgang til  

 aktiveringsforanstaltninger.
Nævnet havde noteret sig, at der ikke var  

 udarbejdet ressourceprofil, men gik ud fra, at dette skete i tilknytning til  

 sagens overgang til behandling efter reglerne om førtidspension.
§ 16 og § 20  Stadfæstelse af afslag på  

 pension Fra de afgørelser, hvor nævnet har tiltrådt afslag på  

 førtidspension efter pensionslovens § 20, kan nævnes følgende uddrag af  

 begrundelserne:
I ressourceprofilen var beskrevet en del positive ressourcer i  

 form af faglige og personlige kompetencer, og kommunen havde peget på, at  

 ansøgeren burde kunne klare et fleksjob inden for kontorområdet.
Nævnet fandt  

 ikke tilstrækkeligt grundlag for at tilsidesætte denne vurdering.
Nævnet  

 tilføjede,  

 at der ikke havde været tilstrækkeligt grundlag for at påbegynde  

 pensionssagen  

 efter § 18.
På baggrund af de helbredsmæssige og sociale oplysninger fandt  

 nævnet ikke, at ansøger opfyldte betingelserne for tilkendelse af  

 førtidspension, jf. pensionslovens § 16, stk. 2, nr. 1. Nævnet  

 bemærkede,  

 at kommunen på baggrund af ressourceprofilen burde have foretaget en samlet  

 faglig vurdering af de foreliggende oplysninger i overensstemmelse med  

 pensionslovens § 19, stk. 1, nr. 5, herunder i samarbejde med ansøgeren  

 have udarbejdet en redegørelse for ansøgerens ressourcer samt mulighederne  

 for  

 at anvende og udvikle dem.
Da ansøgeren havde haft lejlighed til at udtale  

 sig  

 vedrørende den af kommunen udarbejdede ressourceprofil samt de øvrige  

 oplysninger til sagen og endvidere havde haft mulighed for i et møde at  

 udtale  

 sig inden afgørelsen, og da han ikke opfyldte betingelserne for tilkendelse  

 af  

 førtidspension allerede fordi arbejdsevnen ikke endnu kunne anses for varigt  

 nedsat, jf. pensionslovens § 16, stk. 2, nr. 1, havde dette dog ikke  

 fået  

 betydning for afgørelse af sagen.
Nævnet bemærkede endeligt, jf.  

 vejledningens  

 punkt 31, at kommunen skulle give tilbud om aktiviteter, der kunne forbedre  

 arbejdsevnen.
Hvis det senere dokumenteres, at han havde en arbejdsevne, der  

 ikke kunne forbedres, og som var tilstrækkeligt til, at han kunne varetage et  

 fleksjob, men ikke et job på normale vilkår, skulle kommunen træffe afgørelse  

 om visitation til et fleksjob.
§ 16 og § 20  Stadfæstelse af afslag på  

 pension i sager, der efter ansøgerens ønske er overgået til behandling efter  

 pensionsreglerne på det foreliggende dokumentationsgrundlag, jf. 17, stk. 1,  

 2.  

 og 3. punktum I flere af de modtagne afgørelser har nævnet stadfæste kommunens  

 afgørelse om afslag på pension på det foreliggende dokumentationsgrundlag.
 I et tilfælde lagde nævnte vægt på, at ikke alle relevante  

 muligheder for at forbedre arbejdsevnen havde været afprøvet, herunder  

 arbejdsprøvning uden løft i et roligere miljø. Endvidere afventede ansøger  

 undersøgelse ved neurolog med henblik på eventuel henvisning til  

 smerteklinik,  

 da kommunen traf sin afgørelse.
I et andet tilfælde havde ansøger (en kvinde på 62 år, der ikke  

 havde været i erhverv siden sit 20. år) tilkendegivet, at hun ønskede, at  

 sagen  

 alene blev behandlet efter pensionsreglerne.
Kommunen havde forinden ønsket  

 arbejdsprøvning af ansøger, men hun havde ikke ønsket at medvirke.
Der var  

 derfor udarbejdet en ressourceprofil på det foreliggende grundlag.
Kommunen  

 afslog pension med den begrundelse, at det ikke var muligt at vurdere klagers  

 arbejdsevne uden en forudgående arbejdsprøvning.
Nævnet pointerede, at en  

 person, der ansøger om hjælp har en pligt til at medvirke til at få de  

 oplysninger frem, som er nødvendige for at afgøre, hvilken hjælp pågældende  

 er  

 berettiget til, jf. retssikkerhedslovens § 11.
 I det tredje eksempel havde det ikke været muligt for kommunen  

 at tilvejebringe det nødvendige dokumentationsmateriale i sagen, da ansøgeren  

 ikke havde ønsket at deltage i en arbejdsprøve, som nævnet, ligesom kommunen,  

 fandt afgørende for at kunne vurdere omfanget af arbejdsevnen og hvilke  

 konkrete jobfunktioner, som ansøgeren ville kunne klare.
§ 16 og § 20  Hjemvisning af afslag på  

 pension i sager, der efter ansøgerens ønske er overgået til behandling efter  

 pensionsreglerne på det foreliggende dokumentationsgrundlag efter § 17,  

 stk. 1, 2. og 3. punktum I 2 afgørelser, truffet af samme nævn, var sagerne hjemvist til  

 kommunen med henblik på, at den skulle træffe en ny afgørelse, som opfyldte  

 betingelserne i pensionslovens § 19, herunder § 19, stk. 1, nr. 5.
 I det ene tilfælde havde kommunen afslået ansøgningen med den  

 begrundelse, at de helbredsmæssige forhold ikke ansås for at være en sådan  

 barriere, at beskæftigelsesmulighederne var udtømte.
I det andet tilfælde havde kommunen begrundet sit afslag med, at  

 alternativet kunne være at finde et fleksjob, hvor der tages de nødvendige  

 hensyn og hvor ansøgerens ressourcer kunne udnyttes i form af interesse/flair  

 for håndværksmæssigt arbejde, arbejde med unge, evnen til at have overblik,  

 planlægge og uddelegere.
Arbejdsområdet kunne være vejledning   

 undervisning   

 projektleder.
 Nævnet lagde i begge tilfælde vægt på, at kommunen ikke havde  

 angivet en sådan konkret jobfunktion som krævet efter § 19, stk. 1, nr.  

 5,  

 hvilket nævnet finder er en så væsentlig mangel ved afgørelsen, at denne er  

 ugyldig.
I 1 tilfælde hjemviste nævnet sagen på grund af manglende  

 ressourceprofil.
Nævnet fandt, at den manglende ressourceprofil klart var i  

 strid med reglerne i pensionslovens § 19, stk. 1, nr. 2, som er en  

 garantiforskrift og fandt afgørelsen ugyldig.
Kommunen blev derfor pålagt at  

 behandle sagen efter reglerne i pensionslovens § 19.
§ 20, jf. § 16  Nævnets ændring   

 tilkendelse af pension I få af de modtagne sager havde nævnet fundet, at ansøger  

 opfyldte betingelserne for pension, da det fandtes dokumenteret, at ansøgeren  

 ikke kunne blive selvforsørgende.
 Som eksempel på begrundelse kan nævnes, at Nævnet vurderede, at  

 muligheder på arbejdsmarkedet ville være fysisk arbejde, hvor armene skal  

 bruges  

 i et givet omfang, og det forekom ikke sandsynligt, at yderligere  

 foranstaltninger i forhold til arbejdsmarkedet ville forbedre arbejdsevnen.  

 Nævnet fandt således, at arbejdsevnen varigt måtte anses for nedsat i et  

 sådant  

 omfang, at ansøgeren uanset mulighederne for støtte efter den sociale  

 lovgivning, herunder beskæftigelse i fleksjob ikke ville være i stand til at  

 blive selvforsørgende ved indtægtsgivende arbejde.
