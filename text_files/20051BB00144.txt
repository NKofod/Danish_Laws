Fremsat den 1. juni 2006 af Kamal Qureshi (SF),  

 Thomas Krog (SF) og Ole Sohn (SF) Forslag til folketingsbeslutning om  

 et gratis årligt tandeftersyn for kontanthjælpsmodtagere og andre  

  

 personer med tilsvarende lav indkomst Folketinget pålægger regeringen at fremsætte lovforslag, der med  

 virkning fra den 1. januar 2007 sikrer, at kontanthjælpsmodtagere og andre  

 personer med en indkomstgrænse, der ikke overstiger kontanthjælpsniveauet,  

 får  

 tilbudt en gratis årlig diagnostisk tandundersøgelse.
Bemærkninger til forslaget Forslagets  

 indhold Beslutningsforslaget pålægger regeringen at fremsætte  

 lovforslag, der med virkning fra den 1. januar 2007 sikrer, at  

 kontanthjælpsmodtagere og andre personer med en indkomstgrænse, der ikke  

 overstiger kontanthjælpsniveauet, får tilbudt et gratis årligt tandeftersyn  

 hos  

 en tandlæge.
Beslutningsforslaget indebærer alene, at den nuværende  

 egenbetaling for den diagnostiske tandundersøgelse skal fjernes for disse  

 persongrupper, for så vidt angår en årlig undersøgelse.
Derimod foreslås ikke  

 ændringer  

 af gældende regler for tilskud til og egenbetaling for egentlig  

 tandbehandling.
Forslagets baggrund Socialistisk Folkeparti finder det vigtigt, at der på  

 tandområdet navnlig sættes ind, hvad angår den forebyggende indsats.
I den  

 forbindelse er det vigtigt at sikre, at folk går til årlige tandeftersyn,  

 således at der kan sættes ind over for eventuelle tandproblemer og -skader på  

 et tidligt tidspunkt, og inden tandproblemerne udvikler sig til noget  

 alvorligt  

 og dermed kræver en mere omfattende og udgiftstung behandling.
For mange kontanthjælpsmodtagere og andre personer med en  

 tilsvarende lav indkomst indebærer egenbetalingen for et almindeligt  

 tandeftersyn, at disse af økonomiske årsager må vælge tandeftersynet fra.  

 Socialistisk Folkeparti finder derfor, at det først og fremmest er disse  

 økonomisk hårdt trængte mennesker, der bør sikres gratis tandeftersyn.
Der er  

 ingen tvivl om, at disse persongruppers manglende tandlægebesøg på sigt vil  

 medføre en unødvendig forværrelse af deres tandsundhed, ligesom det på sigt  

 vil  

 indebære, at de vil have behov for mere omfattende og udgiftskrævende  

 tandbehandling, end hvis der var sat ind på et tidligt tidspunkt.
 Beslutningsforslaget har således til formål at tilskynde til og  

 skabe økonomisk grundlag for, at disse persongrupper mindst en gang årligt  

 får  

 foretaget en tandundersøgelse hos deres tandlæge.
Økonomiske konsekvenser Indenrigs- og sundhedsministeren har skønnet, at en  

 gennemførelse af forslaget vil medføre offentlige merudgifter på 115,5 mio.  

 kr.  

 Der henvises til ministerens besvarelse af 22. februar 2006 af  

 Sundhedsudvalgets  

 alm. del − spørgsmål 247.
 Det er i ministerens besvarelse lagt til grund, at i alt  

 1.120.000 personer har en indkomst under kontanthjælpsniveauet (139.500 kr.),  

 idet unge, som får deres tandplejetilbud dækket i børne- og  

 ungdomstandplejen,  

 ikke indgår i tallet.
 Socialistisk Folkeparti foreslår, at forslagets gennemførelse  

 finansieres ved en forhøjelse af cigaretafgiften med en lille krone pr.  

 pakke.  

 Der henvises til skatteministerens besvarelse af 14. marts 2006 af  

 Sundhedsudvalgets  

 spørgsmål 284 og 285, alm. del, hvor skatteministeren blev bedt om at oplyse,  

 hvor meget afgiften skal forhøjes for at opnå et årligt nettoprovenu på 120  

 mio. kr. til staten.
 Supplerende har skatteministeren i sit svar oplyst, at det  

 fremgår af rapporten »Status over grænsehandel«, juni 2005, at en forhøjelse  

 af  

 cigaretafgiften med 1 kr. pr. pakke tillige vil medføre en helbredsvirkning  

 på  

 19 mio. kr.
Skriftlig fremsættelse Kamal Qureshi  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et gratis årligt tandeftersyn for  

 kontanthjælpsmodtagere og andre personer med tilsvarende lav indkomst.
(Beslutningsforslag nr.
B 144).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
