Betænkning afgivet af Boligudvalget den  

 21. november 2002 Betænkning over Forslag til lov om ændring af lov om  

 byfornyelse (Styrkelse af kommunernes incitamenter til  

 udgiftsbegrænsning) [af økonomi- og erhvervsministeren (Bendt  

 Bendtsen)] 1. Ændringsforslag Der er stillet 2 ændringsforslag til lovforslaget.  

 Enhedslisten har stillet ændringsforslag nr. 1, og økonomi- og  

 erhvervsministeren har stillet ændringsforslag nr. 2.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 8. oktober 2002 dette udkast til udvalget, jf. alm. del - bilag 9.  

 Den 6. november 2002 sendte økonomi- og erhvervsministeren de indkomne  

 høringssvar, og den 8. november 2002 sendte økonomi- og  

 erhvervsministeren et notat herom til udvalget.
Spørgsmål Udvalget har stillet to spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med det af økonomi- og  

 erhvervsministeren stillede ændringsforslag.
 Socialdemokraterne er meget optaget af by- og  

 boligpolitikken som en af søjlerne i fremtidens velfærdspolitik.  

 Socialdemokraterne mener, at det er væsentligt, at det enkelte menneske  

 skal have frihed til at vælge den bolig, som passer bedst i de  

 forskellige livsfaser.
 Derfor er Socialdemokraterne også meget optaget af  

 at få skabt en bred vifte af forskellige typer af boliger, ligesom det  

 er væsentligt for Socialdemokraterne at få sikret, at den  

 bestående boligmasse bliver renoveret og bliver byfornyet, så  

 også de boliger stadig væk er tidssvarende.
Set i det lys er lovforslaget med de indbyggede  

 besparelser ikke just en blomst, som er groet i Socialdemokraternes have.
Det  

 er ikke udtryk for Socialdemokraternes boligpolitiske ønsker, men det  

 er ikke ensbetydende med, at vi ikke er enige i princippet om mest mulig  

 byfornyelse for pengene.
Socialdemokraterne er tilfredse med, at det med  

 lovforslaget er lykkedes kun at få sat tilskudsprocenten ned til  

 henholdsvis 60 pct. i 2003 og 50 pct. i 2004 på tabsgivende og  

 refusionsberettigede udgifter.
Det er afgørende for ikke at få  

 en uholdbar opbremsning nu og her på byfornyelsen.
Tilsvarende vil Socialdemokraterne også gerne  

 kvittere for, at det undervejs i forhandlingerne er blevet ændret  

 således, at mertilsagn, der er opnået bindende tilsagn til inden  

 1. januar 2001, bliver holdt uden for nedsættelsen af  

 tilskudsprocenten.
Ligesom det for Socialdemokraterne har været meget  

 afgørende, at der er stillet et ændringsforslag fra ministeren,  

 som giver mulighed for en dispensationsadgang, således at helt  

 utilsigtede virkninger på igangsatte projekter, specielt med hensyn til  

 kvarterløft bliver tilgodeset.
Netop kvarterløftprojekter  

 bygger på en helt særlig grad af beboerinddragelse, som er  

 væsentlig at respektere.
Socialdemokraterne har med lovforslaget ikke bundet sig  

 til en bestemt model for byfornyelsen fremover.
Det reformarbejde, ministeren  

 lægger an til fra 2004, må Socialdemokraterne selvfølgelig  

 nøje have drøftet igennem.
Socialdemokraterne er optaget af at  

 få sikret de mange nye boliger, ligesom vi også er meget optaget  

 af, at det ikke på sigt må være på bekostning af den  

 bestående boligmasse.
Socialdemokraterne tror ikke på, at det private  

 initiativ kan løse de sociale, de sundhedsmæssige og de fysiske  

 problemer, som stadig eksisterer i visse af vores boligkvarterer.
Derfor  

 håber Socialdemokraterne, at ministeren og de borgerlige partier i en  

 kommende reform vil forholde sig til, hvordan vi forhindrer nedbrydningen og  

 forslumningen i at gå hurtigere end fornyelsen.
Omkring 50.000 boliger i Danmark har stadig ikke eget  

 toilet.
Tilsvarende har godt 140.000 boliger ikke eget bad, og langt flere  

 tusinde har ikke centralvarme.
 Hvis man først ved selvsyn har set nogle af de  

 meget utidssvarende boliger, kan man ikke forestille sig, at der ikke vil  

 tegne sig et markant flertal for, at disse boliger bliver gjort tidssvarende.  

 Det er stadig væk det enkelte menneskes trivsel og velfærd, det  

 her drejer sig om.
De nedslidte kvarterer i vores byer bliver ikke bedre af,  

 at der bygges nye boliger.
Der er behov for, at vi både bygger nyt og  

 samtidig også fastholder, at den bestående boligmasse skal  

 vedligeholdes, så den er tidssvarende.
 Et mindretal i udvalget (SF og EL) indstiller  

 lovforslaget til forkastelse ved 3. behandling, men vil stemme for det  

 af økonomi- og erhvervsministeren og det af Enhedslisten stillede  

 ændringsforslag.
 Enhedslisten mener, at lovforslaget skærer massivt  

 ned i den offentlige byfornyelsesindsats og forøger huslejen for  

 beboerne.
Regeringen påstår, at lovforslaget vil give  

 mere byfornyelse for pengene, men lovforslaget betyder reelt det modsatte.  

 Konsekvensen af lovforslagets overgrænse for, hvad en kommune kan bruge  

 på tabsgivende aktiviteter betyder, at kommunerne må lade de  

 værste og dårligste ejendomme blive stående, da disse er  

 tabsgivende for kommunen.
Lovforslaget lader altså mere slum blive  

 stående i Danmark.
Og lovforslaget har dermed som konsekvens det  

 modsatte af, hvad den påståede hensigt er.
En anden konsekvens af  

 dette loft er, at kommunerne formentlig må holde op med at lave  

 gårdsaneringer, da disse også er tabsgivende.
Dette lovforslag  

 viser, hvor lidt viden om byfornyelse der egentlig findes i det politiske  

 flertal.
Enhedslisten har stillet et ændringsforslag til  

 byfornyelsesloven om tilbagebetaling af byfornyelsesmidler ved  

 kapitalisering. Ændringsforslaget er fremsat ud fra den erfaring, at  

 private udlejere indkasserer en stor arbejdsfri og ubeskattet kapitalgevinst,  

 der er delvis finansieret af offentlige midler.
Tilbagebetalingen ville  

 positivt kunne medvirke til at fortsætte de tiltrængte  

 byfornyelsesarbejder, der henstår efter de voldsomme  

 finanslovbesparelser.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
4. Ændringsforslag med bemærkninger Ændringsforslag Til § 1 Af	et mindretal (EL), tiltrådt af et mindretal  

(SF):
 1) Efter nr. 3 indsættes som nyt nummer:
» » Stk. 4 bliver herefter stk. 5.« [Tilbagebetaling af tabserstatning] Af	økonomi- og erhvervsministeren, tiltrådt af  

udvalget:
 2) I indledningen til nr. 4 ændres »affattes således« til: »ophæves, og i stedet indsættes«, og efter det foreslåede § 90, stk. 1,  

 indsættes som nyt stykke:
»Stk. 2. Økonomi- og erhvervsministeren kan,  

 når særlige forhold taler herfor, dispensere fra de  

 begrænsninger, der er nævnt i stk. 1, nr. 3. Dispensation kan  

 gives til beslutninger efter kapitel 3 og 9 i  

 kvarterløftområder, jf. § 4 i lov nr. 1086 af 29. december 1999  

 om ændring af lov om almene boliger samt støttede private  

 andelsboliger m.v., lov om boligbyggeri, lov om andelsboligforeninger og  

 andre boligfællesskaber og lov om byfornyelse.  

 (Rentetilpasningslån, konvertering, betaling af realkreditbidrag,  

 alternative boliger til unge, styrket indsats i socialt svage  

 byområder), hvortil der er afsat midler på finanslov 2000.« Stk. 2 bliver herefter stk. 3.
[Dispensation fra udgiftsrammen] Bemærkninger Til nr. 1 Ændringen omfatter udlejningsejendomme og  

 andelsejendomme, men ikke ejerboliger.
Udmålingen af tabserstatningen  

 for udlejningsejendomme og andelsboligejendomme efter lov om byfornyelse sker  

 ud fra en driftsbetragtning, det vil sige den påvirkning af ejendommens  

 driftsmæssige forhold, der kan henføres til  

 byfornyelsesarbejderne.
Erstatningen udmåles for den del af de  

 udførte arbejder, som ikke kan medføre lejeforhøjelse,  

 og som derved ikke giver anledning til forbedring af ejendommens drift.  

 Værdiansættelse af en ejendom på baggrund af en  

 driftsbetragtning kan give mulighed for kapitalisering af erstatningen,  

 såfremt ejendommen senere omsættes til en værdi, som ligger  

 over den værdiansættelse, som lå til grund for  

 erstatningsudmålingen.
Med henblik på at imødegå eventuel  

 kapitalisering af erstatningen i disse situationer foreslås det, at der  

 i forbindelse med salg sker en revurdering af erstatningsudmålingen i  

 forbindelse med det førstkommende ejerskifte efter  

 gennemførelse af byfornyelsesarbejderne.
Såfremt der ved  

 førstkommende omsætning af ejendommen efter arbejdernes  

 afslutning opnås en pris, der   udover hvad der kan henføres til  

 den almindelige udvikling i ejendomspriserne samt værdien af  

 gennemførte forbedringsarbejder i perioden   overstiger den ved  

 erstatningsudmålingen fastsatte leje- eller brugsværdi, skal der  

 finde en hel eller delvis tilbagebetaling af erstatningen sted.
 Forslaget omfatter ikke bortfald af løbende  

 støtte til værdiforøgende arbejder    forbedringstilskud  

   idet forbedringstilskud betragtes som en støtte til lejerne og  

 andelshaverne, der modsvarer den manglende leje- eller  

 boligafgiftsindbetaling, som ejeren efter byfornyelsesloven ikke kan  

 opkræve hos lejerne i udlejningsejendomme.
 Forslaget omfatter ikke ejerboliger, da udmåling af  

 tabserstatningen for ejerboliger i forbindelse med bygningsfornyelse sker  

 efter en formuebetragtning, hvilket vil sige på baggrund af ejendommens  

 værdi i handel og vandel   markedsværdien   før og efter  

 gennemførelse af byfornyelsesarbejderne.
Til nr. 2 Økonomi- og erhvervsministeren kan, når  

 særlige forhold taler herfor, dispensere fra de i § 90, stk. 1, nr. 3,  

 nævnte begrænsninger i kommunalbestyrelsens refusion af udgifter  

 som nævnt i § 87, stk. 1, nr. 1-14 samt 16, inden for 60 pct. af  

 investeringsrammen i 2003 og 50 pct. i 2004 og i hvert af de følgende  

 år, som affattet ved denne lovs § 1, nr. 4.
 Ændringsforslaget vedrører beslutninger efter  

 kapitel 3 og 9 i kvarterløftområder.
Som led i finanslovsaftale for år 2000 blev der  

 afsat 400 mio. kr. til bygningsfornyelse m.v. i disse områder.
Ved  

 udgangen af 2002 er dette beløb kun i begrænset omfang  

 udmøntet i egentlige tilsagn til konkrete projekter, men det  

 forventes, at kommunerne vil hjemtage bindende tilsagnsramme inden for en  

 kortere årrække.
 En oversigt over Folketingets sammensætning er  

 optrykt i betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 51 Bilagsnr.
