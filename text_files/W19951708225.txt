Udbytter fra irsk skov a/s - Udbytter fra irsk skovaktieselskab Reference:  SEL § 13, stk. 3, DBO med Irland artikel 23,  

 stk. 1, litra b, smh. m. stk. 6 LV 1994 S.C.1.2.4.4.1, D.E Et revisionsfirma forespurgte, hvorvidt Told- og  

 Skattestyrelsen kunne bekræfte firmaets opfattelse, hvorefter den  

 dansk-irske DBO, artikel 23, stk. 1, litra b, sammenholdt med stk. 6,  

 fører til det resultat, at udbytter fra det nedenfor omtalte irske  

 skovselskab er skattefri for det nedenfor omtalte danske  

 kapitalformidlingsselskab og at denne skattefrihed ikke kun er gældende  

 indtil 1. januar 2000.
Det var oplyst, at nogle danske pensionsinstitutter  

 overvejer at investere i irsk skovvirksomhed.
For at imødekomme  

 Finanstilsynets retningslinier vil institutterne stifte et dansk  

 kapitalformidlingsselskab.
Selskabet agtes tilført en kapital på  

 ca. 45 mio. kr.
Hele kapitalen vil blive anvendt til stiftelse af et irsk  

 aktieselskab (limited liability company). Det irske selskab skal herefter  

 købe ca. 1.800 ha jord, som vil blive tilplantet med skov.
Ca. 42 mio.  

 kr. anvendes til køb af jord, mens det resterende beløb  

 anvendes til køb af planter og til administration m.v.  

 Investeringshorisonten er opgjort til 37 år.
Med hensyn til de irske regler for skovvirksomhed havde  

 revisionsfirmaet oplyst, at ifølge den irske finanslov 1969, Part II,  

 section 18, er skovbrug skattefri, idet det anføres, at "profits ...  

 from the occupation of woodlands managed on a commercial basis and with a  

 view to the realisation of profits shall not be taken into account for any  

 purposes of the Income Tax Acts". Ordet "occupation" er defineret som "in  

 relation to any land, means having the use thereof". Dette skal forstås  

 således, at ejerne skal foretage sig det nødvendige for på  

 en forretningsmæssig måde at udnytte skovdriften.
Dette kan ske  

 ved f.eks. at lade den daglige drift udføre af et woodland management  

 company.
Skattefriheden gælder for den  

 forretningsmæssige drift af skoven.
Dette omfatter især salg af  

 fældet træ. Derimod vil indkomst ved forarbejdning af træet  

 ikke være omfattet af skattefriheden, ligesom udlejning eller  

 bortforpagtning heller ikke medfører skattefrihed.
Underskud, der kan  

 henføres til den skattefri aktivitet, kan ikke fratrækkes i  

 anden skattepligtig indkomst.
En betydelig del af de løbende  

 driftsomkostninger dækkes dog af skattefrie statstilskud.
Der sker  

 beskatning ved salg af den jord, hvorpå skovvirksomheden har  

 været drevet.
Der skal dog ikke ske beskatning af den del af  

 fortjenesten, der kan henføres til træ på roden.
Sælges aktierne i det irske selskab, er det danske  

 kapitalformidlingsselskab skattepligtig i Irland af en eventuel avance, eller  

 hvis det er kapitalformidlingsselskabet, der sælges, er dets  

 aktionærer skattepligtige.
Irland har ifølge DBO artikel 13,  

 stk. 2, forbeholdt sig ret til at beskatte de danske aktionærer af  

 aktieavancen.
Revisionsfirmaet havde videre anført, at de irske  

 regler om skattefrihed ved skovinvestering ikke er indført for at  

 tiltrække udenlandske investorer, men er indført for at  

 øge skovmængden i Irland.
I 1988 udgjorde skovarealet  

 således kun 6 % af det samlede landareal, hvor gennemsnittet i EU var  

 17 %.
 Udbytter, der udloddes fra et udenlandsk selskab, hvis  

 indkomster er skattefri, kvalificerer ikke til skattefrihed efter SEL § 13,  

 stk. 3.
Det følger dog af DBO art. 23, stk. 1, litra b, at  

 udbytter betalt til et selskab, der er hjemmehørende i Danmark, er  

 fritaget for dansk skat, når det danske selskab ejer mere end 25 % af  

 aktierne i det irske selskab.
De skattefrie udbytter kan herefter udloddes  

 til pensionsinstitutterne, uden at udbyttet vil være  

 realrenteafgiftspligtigt.
Første udbytteudlodning fra det irske  

 selskab forventes at finde sted i 2013.
Som anført vil udbytter udloddet fra det irske  

 selskab være skattefri i Danmark i det konkrete tilfælde.
Dette  

 gælder dog kun midlertidigt, hvis det irske selskabs aktivitet falder  

 ind under artikel 23, stk. 6, litra a.
Artikel 23, stk. 6, litra a, omfatter kun skattenedsat  

 fortjeneste, som dette er defineret i stk. 3. Stk. 3 gælder for visse  

 virksomheder, der midlertidigt er indrømmet særlige tax  

 incentives.
Dette gælder f.eks. produktion, service og handel i Shannon  

 Airport Zone, irsk registrerede skibe, en gros eksport, filmproduktion,  

 reparation af luftfartøjer m.v.
Skattefriheden for skovvirksomhed er  

 ikke af midlertidig karakter som for de nævnte virksomheder, som er  

 etableret for at tiltrække udenlandske investorer.
Skattefrihed for  

 skovdrift er begrundet i helt andre forhold - nemlig at få udvidet  

 skovarealet.
Skattefriheden gælder derfor også for  

 irlændere - det være sig personer eller selskaber.
 Med baggrund i den anførte vurdering af DBO artikel  

 23, stk. 1, litra b, sammenholdt med stk. 6, var revisionsfirmaet af den  

 opfattelse, at den særlige regel i stk. 6, litra b, hvorefter  

 skattefrihed for udbytter kun gælder indtil 1. januar 2000, ikke finder  

 anvendelse i nærværende situation.
 Efter forelæggelse for Skatteministeriet,  

 Departementet, kunne Told- og Skattestyrelsen bekræfte  

 revisionsfirmaets opfattelse.
