 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Loven gælder for Dansk Olie & Naturgas A/ S  

 med tilhørende datterselskaber.
 Stk. 2.  Lov nr. 370 af 13. juni 1973 om aktieselskaber  

 med senere ændringer og anden lovgivning, som omfatter aktieselskaber, gælder  

 for Dansk Olie & Naturgas A/S med de i denne lov angivne afvigelser.
 Stk. 3.  Energiministeren kan bestemme, at loven skal  

 gælde for andre aktie- eller anpartsselskaber, der driver virksomhed inden  

 for energiområdet, når staten eller et af loven omfattet selskab har den i  

 aktieselskabslovens § 2 nævnte forbindelse med selskabet.
 Stk. 4.  Energiministeren kan endvidere med tilslutning  

 fra et af folketinget nedsat udvalg bestemme, at reglerne i denne lov ikke  

 eller kun delvis skal gælde for et selskab, som efter stk. 1 eller stk. 3 er  

 omfattet af loven.
 § 2.  Selskaberne driver på forretningsmæssigt  

 grundlag virksomhed inden for energiområdet i overensstemmelse med de formål,  

 der er angivet i vedtægterne.
 Stk. 2.  Ændringer af selskabernes vedtægtsmæssige  

 formål skal godkendes af energiministeren med tilslutning fra et af  

 folketinget nedsat udvalg.
§ 3.  Der oprettes et repræsentantskab for Dansk Olie  

 & Naturgas A/ S med tilhørende datterselskaber samt i andre af loven  

 omfattede aktieselskaber bortset fra datterselskaber.
Hvert af de i  

 folketingets finansudvalg repræsenterede partier indstiller et medlem, der  

 udnævnes af energiministeren.
De øvrige medlemmer, der skal udgøre et flertal  

 af repræsentantskabets medlemmer, vælges af generalforsamlingen. 6 medlemmer  

 skal repræsentere erhvervs- samt aftager- og brugerinteresser inden for  

 selskabets virkeområde, 2 særlig sagkundskab på energiområdet og 2  

 henholdsvis juridisk og økonomisk sagkundskab.
Stk. 2.  Udnævnelse henholdsvis valg af medlemmer til  

 repræsentantskabet gælder 3 år fra en 1. juli.
Formanden for  

 repræsentantskabet vælges af generalforsamlingen, næstformanden af  

 repræsentantskabet.
 Stk. 3.  Repræsentantskabet, der skal føre tilsyn med  

 bestyrelsens og direktionens forvaltning af selskabets anliggender, afholder  

 møde mindst en gang hvert halve år, hvor bestyrelsen afgiver en redegørelse  

 for selskabets og dets datterselskabers virksomhed og planerne for den  

 kommende virksomhed og dennes finansiering.
Stk. 4.  Repræsentantskabets medlemmer har adgang til at  

 deltage i generalforsamlingen.
Dagsorden for generalforsamlinger, herunder  

 forslag til ændringer af vedtægter og til valg af bestyrelsesmedlemmer,  

 tilsendes repræsentantskabet før afholdelsen af den pågældende  

 generalforsamling.
 Stk. 5.  Forslag til ændringer af vedtægter og til valg  

 af bestyrelsesmedlemmer i datterselskaber tilsendes repræsentantskabet før  

 afholdelsen af generalforsamling i det pågældende datterselskab.
 § 4.  Energiministeren fremsender til orientering for  

 et af folketinget nedsat udvalg selskabernes godkendte årsregnskaber,  

 årsberetninger, koncernregnskaber samt regnskaber, som selskaberne skal  

 afgive i henhold til eneretsbevillinger.
Stk. 2.  Dansk Olie & Naturgas A/ S udarbejder en  

 gang årligt til brug for folketinget en redegørelse for selskabets og for  

 dets datterselskabers virksomhed i det forløbne år og for planlagte  

 aktiviteter såvel i det kommende år som på længere sigt samt planerne for  

 finansieringen heraf.
Redegørelsen forelægges repræsentantskabet til  

 udtalelse.
Energiministeren fremsender redegørelsen og repræsentantskabets  

 udtalelse til folketinget.
 Stk. 3.  I tilknytning til den i stk. 2 omhandlede  

 redegørelse afgiver energiministeren en redegørelse til folketinget.
 § 5.  Selskabernes vedtægter og ændringer heraf skal  

 godkendes af energiministeren.
 § 6.  I sager, der omfattes af §§ 1, 2 og 4, kan  

 energiministeren eller formanden for det pågældende folketingsudvalg  

 bestemme, at medlemmerne og andre, som er til stede under udvalgets møder, er  

 forpligtede til at hemmeligholde, hvad de bliver gjort bekendt med i medfør  

 af de nævnte bestemmelser.
 § 7.  I lov nr. 291 af 10. juni 1981 om etablering og  

 benyttelse af en rørledning til transport af råolie og kondensat indsættes  

 efter § 3:
»§ 3 a.  Energiministeren kan for et år ad gangen  

 med tilslutning fra folketingets finansudvalg indgå aftale med Dansk Olie  

 & Naturgas A/S om betaling af en afgift for den af loven omfattede  

 virksomhed.« § 8.  Loven træder i kraft dagen efter bekendtgørelsen  

 i Lovtidende.
 Stk. 2.  Samtidig ophæves lov nr. 106 af 11. marts 1981.
 § 9.  Loven gælder ikke for selskaber, hvori  

 grønlandske offentlige myndigheder har en væsentlig aktie- eller  

 anpartsbesiddelse.
 Stk. 2.  Loven gælder ikke for Færøerne, men kan ved  

 kongelig anordning sættes i kraft med de afvigelser, som de særlige færøske  

 forhold tilsiger.
GIVET PÅ CHRISTIANSBORG SLOT, DEN 8.  

 JUNI 1983 Under Vor Kongelige Hånd og Segl MARGRETHE R.
