Skriftlig fremsættelse (20. januar 1999) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om havne.
(Lovforslag nr.
L 162).
 Lovforslaget er en udmøntning af en række  

 anbefalinger, indeholdt i Havneudvalgets betænkning af august 1998.  

 Havneudvalget blev nedsat i januar 1998 som opfølgning på en  

 vedtagelse i Folketinget den 25. november 1997 som afslutning på en  

 forespørgsel til erhvervsministeren og trafikministeren om, hvilke  

 planer regeringen havde for havnenes fremtidige opgaver.
 Det overordnede politiske formål med lovforslaget er  

 via en ændring af havnenes rammebetingelser at medvirke til at  

 ruste de danske havne til den skærpede konkurrence mellem  

 europæiske havne om international godstransport og dermed at  

 bidrage til fremme af regeringens målsætning om at styrke  

 søtransporten som led i opprioriteringen af de miljørigtige  

 transportformer.
 Lovforslaget indebærer, at den gældende lov om  

 trafikhavne m.v. (lov nr. 316 af 16. maj 1990) ophæves og erstattes af  

 en ny og forenklet lov, der omfatter alle havne, der anvendes til  

 erhvervsmæssig ekspedition af gods, køretøjer, personer  

 og landinger af fisk.
 Lovforslaget indeholder bl.a. følgende  

 væsentlige elementer:
adgang til efter en kortere overgangsperiode at etablere nye havne  

 uden krav om særlig trafikpolitisk grund, udvidet adgang efter en overgangsperiode for private havne til  

 håndtering af almindelig godsomsætning, pligt for havne til at modtage skibe i det omfang, pladsforholdene  

 tillader det, mulighed for mere forretningsorienteret ledelse af de kommunale  

 selvstyrehavne, mulighed for at drive havne i aktieselskabsform og fiskerihavne omfattes af havneloven.
Med hensyn til statshavnenes fremtid giver lovforslaget  

 rammerne for, hvilken organisationsform en statshavn eventuelt  kan omdannes  

 til, men tager derimod ikke stilling til, om en statshavn skal  

 afhændes, og på hvilke vilkår dette eventuelt skal ske.
Det  

 afgøres ved mine kommende forhandlinger med lokalsamfundene for hver  

 enkelt havn.
 Med hensyn til kommunalt styrede havne inspirerer den nye  

 havnelov kommunalbestyrelsen til at tage stilling til havnens fremtid som  

 enten en aktiv erhvervshavn eller en havn, der primært skal tilgodese  

 mere almene formål for lokalbefolkningen.
Lovforslaget er blevet vurderet for administrative  

 konsekvenser for erhvervslivet af et Fokuspanel bestående af 11 private  

 havne. 9 af disse vurderer, at de ikke bliver berørt af forslaget.
De  

 resterende 2 private havne vil nok blive berørt af forslaget, men de  

 vurderer, at de vil få løbende administrative lettelser.  

 Lovforslaget skønnes at have en såvel økonomisk som  

 miljømæssig positiv effekt.
 Det foreslås, at loven træder i kraft 1.  

 januar 2000.
 Idet jeg i øvrigt henviser til lovforslaget med  

 tilhørende bemærkninger, skal jeg anbefale det til Tingets  

 hurtige og velvillige behandling.
