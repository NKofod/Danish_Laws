Resumé  



  

 En borger klagede over en kommunes sagsbehandlingstid, og over at  

 afgørelsen manglede klagevejledning.
Kommunen havde brugt knap 1½ år på at  

 besvare borgerens klage uden undervejs at underrette borgeren om sagens  

 forløb.
Ombudsmanden udtalte at en samlet sagsbehandlingstid på 1½ år  

 måtte anses for meget beklagelig.
Ombudsmanden anså det ligeledes for meget  

 beklageligt at kommunen ikke havde besvaret borgerens rykkerskrivelse.  

 Endvidere  

 var det meget beklageligt at kommunen trods opfordring fra ombudsmanden ikke  

 havde orienteret borgeren om at sagsbehandlingen trak ud.
For så vidt angik  

 den  

 manglende klagevejledning, udtalte ombudsmanden at han ikke var kompetent til  

 at behandle spørgsmålet da den tidligere ombudsmandslov, hvorefter  

 ombudsmanden  

 normalt ikke kunne behandle sager der ikke kunne indbringes for en statslig  

 myndighed, skulle lægges til grund i sagen. (J.nr. 1998-0487-100).
Adgangsvej.
Afhentning af affald.
Sagsbehandlingstid I starten af juni måned 1996  

 gennemgik renovatørerne i Næstved Kommune adgangsvejene til alle ejendomme i  

 kommunen.
 Sagens omstændigheder var  

 følgende:
Den 25. og 26. juni 1996  

 meddelte Næstved Kommune A og B at adgangsvejene for ejendommene X og Y ikke  

 opfyldte kravene i regulativet for husholdningsaffald i Næstved Kommune.
Hvad  

 ejendommen X angik, fremgik det at der var trin på adgangsvejen.
Brevet  

 indeholdt følgende alternativer for A - og B - i den anledning:
 Såfremt De skønner det ikke  

 umiddelbart kan lade sig gøre at indrette adgangsvejen, så den kan opfylde  

 regulativets bestemmelser, kan De, hvis De ønsker det, ansøge om tilladelse  

 til  

 at sætte sækken eller containeren til restaffald og containeren til aviser og  

 andet papir ud til vejen.
Ansøgningen kan ske på  

 vedlagte skema. Om frister anførte kommunen:
 15. juli 96  

 Skal ansøgning om tilladelse til at sætte  

 sæk/container til restaffald og container til teknisk forvaltning.
 15. august 96  

 Skal adgangsvejene opfylde regulativets krav.
Såfremt adgangsforholdene på  

 Deres ejendom ikke er i orden, eller De ikke har ansøgt om tilladelse til at  

 sætte sækken/containeren ud til vej, vil affaldet efter 15. august blive  

 afhentet på specialrute for Deres regning. Jeg valgte at koncentrere min  

 undersøgelse om ejendommen X da forholdene vedrørende de to ejendomme var  

 praktisk taget ens i henseende til genstanden for min undersøgelse som var  

 Næstved Kommunes sagsbehandlingstid mm.
Den 10. juli 1996 spurgte A  

 telefonisk kommunen om hvordan han skulle forholde sig i forbindelse med at  

 der var trin direkte fra fortovet og ind til ejendommen.
Sagen blev på den  

 baggrund sat i bero indtil kommunen havde truffet en principiel afgørelse om  

 behandlingen af sådanne sager.
Den 19. august 1996 skrev  

 kommunen til A at trin på adgangsvejen kun kunne accepteres hvis de  

 nødvendige  

 bygningsændringer ville være bekostelige.
Da forholdet på ejendommen X kunne  

 afhjælpes med en lille rampe, fik A afslag på dispensation fra regulativets  

 bestemmelser.
A fik en frist indtil 1. september 1996 til at etablere rampen  

 eller søge om tilladelse til at sætte sækken og containeren ud til vejen på  

 afhentningsdagen.
Kommunen beklagede samtidig sin svartid.
Den 3. september 1996  

 meddelte kommunen A at affaldet på ejendommen X var hentet ved  

 specialafhentning samme dag på timelønsbasis.
Denne fremgangsmåde ville  

 kommunen bruge indtil de fysiske forhold var bragt i orden, eller der var  

 opnået tilladelse til at sætte affaldet ud til vejen.
Som de foregående breve  

 var også dette brev vedlagt et standardmæssigt ansøgningsskema om  

 dispensation.
Den 23. september 1996  

 klagede A til kommunen over den efter As opfattelse urimelige  

 behandling han  

 havde været udsat for.
A henviste bl.a. til fristen i brevet af 19. august  

 1996 til at etablere rampen og anmodede kommunen om en ny og længere frist.
Den 27. januar 1997 rykkede A  

 skriftligt for et svar på klagen.
Den 10. oktober 1997 skrev A første gang  

 til  

 mig om kommunens sagsbehandlingstid.
A orienterede samtidig borgmesteren om  

 dette skridt.
I anledning af As brev til  

 mig oplyste Næstved Kommune i et brev til mig af 17. oktober 1997 bl.a. at  

 kommunen i anledning af As klage til mig havde taget kontakt til  

 vognmanden  

 med henblik på en vurdering af de nuværende adgangsforhold således at sagen  

 kunne blive afsluttet forskriftsmæssigt, og A kunne få et skriftligt svar på  

 sin klage.
Jeg sendte den 28. oktober 1997 As brev med bilag videre til  

 kommunen som en anmodning fra A om at sagen blev fremskyndet.
Jeg meddelte i  

 den forbindelse kommunen at jeg gik ud fra at kommunen - medmindre sagen var  

 tæt på at blive afsluttet - i et brev til A ville give oplysning om hvad  

 sagens  

 behandling beroede på, og så vidt muligt om hvornår den kunne ventes  

 afsluttet.
Den 17. februar 1998 skrev A  

 igen til mig.
A klagede over at der ikke var sket mere i sagen og bad mig  

 vurdere Næstved Kommunes sagsbehandlingstid.
Den 4. marts 1998 skrev  

 Næstved Kommune til mig på baggrund af en telefonisk henvendelse den 27.  

 februar 1998 fra mit kontor.
Da det fremgik af kommunens brev at A ikke havde  

 fået endeligt svar på sin klage (i brev af 23. september 1996) til  

 borgmesteren, bad jeg den 13. marts 1998 Næstved Kommune om en udtalelse om  

 dens sagsbehandlingstid mm.
 Mit høringsbrev krydsede et  

 brev fra kommunen dateret den 11. marts 1998 hvorved kommunen meddelte mig at  

 A  

 nu havde fået svar.
 I sit svar til A af samme  

 dato beklagede kommunen dybt at A ikke tidligere havde fået svar på klagen af  

 23. september 1996 og rykkerskrivelsen af 27. januar 1997.
 I brevet indskærpede kommunen  

 A at bringe adgangsforholdene i orden eller at søge om tilladelse til at  

 sætte  

 affaldet ud til vejen.
I en udtalelse af 24. marts  

 1998 beklagede Næstved Kommune at kommunen ikke havde orienteret A om at  

 sagsbehandlingen var trukket ud, jf.
Justitsministeriets vejledning om  

 forvaltningsloven, pkt. 206-207. Dette skyldtes dels travlhed i sektionen  

 dels  

 at sagen havde været forlagt hvilket kommunen samtidig beklagede.
Kommunens  

 udtalelse var vedlagt en datoliste over de foretagne ekspeditioner således  

 som  

 jeg havde bedt om.
 A modtog den 31. marts 1998  

 en kopi af kommunens udtalelse og datoliste.
A bemærkede hertil den 16.  

 april 1998 at han ikke blot den 27. januar 1997, men også den 17. februar  

 1997  

 havde rykket for svar hvilket ikke fremgik af kommunens datoliste.
A anførte  

 endvidere at den manglende klagevejledning i kommunens afgørelse af 19.  

 august  

 1996 måtte medføre at afgørelsen var ugyldig.
 Den 14. september 1998  

 orienterede Næstved Kommune mig ved en brevkopi om at kommunen havde givet A  

 tilladelse at sætte affaldet frem til afhentning ved vej således som  

 vognmanden havde oplyst at A rent faktisk havde gjort under hele  

 sagsforløbet.
Ombudsmandens udtalelse Som jeg allerede har nævnt, har jeg koncentreret min undersøgelse til  

 at angå Næstved Kommunes sagsbehandlingtid m.m. vedrørende ejendommen (X).
Der er ikke i forvaltningsloven fastsat generelle bestemmelser om  

 myndighedernes sagsbehandlingstid.
Spørgsmålet om på hvilket tidspunkt en  

 myndigheds sagsbehandlingstid overskrider det acceptable, kan derfor ikke  

 besvares generelt.
 Ved vurderingen af en myndigheds sagsbehandlingstid må man således ud over  

 den absolutte sagsbehandlingstid desuden tage andre forhold i betragtning,  

 herunder sagens karakter, omfanget af de undersøgelser myndigheden skal  

 foretage, den sædvanlige sagsbehandlingstid samt de løbende ekspeditioner i  

 sagen.
 Det fremgår af Justitsministeriets vejledning til forvaltningsloven (1986),  

 punkt 205-207, at hvis en forvaltningsmyndighed ikke kan træffe afgørelse  

 inden for en kortere tid efter sagens modtagelse, bør myndigheden give den  

 der er part i sagen, underretning om hvad sagen beror på, og så vidt muligt  

 oplysning om hvornår myndigheden regner med at afgørelsen kan foreligge.  

 Myndigheden bør endvidere give den der er part i sagen, underretning når  

 behandlingen af den konkrete sag på grund af særlige omstændigheder vil tage  

 længere tid end sædvanligt.
Af samme vejlednings punkt 208 fremgår det at rykkerskrivelser fra den der er  

 part i sagen, og som er rimeligt begrundet i sagsbehandlingstiden,  

 almindeligvis bør besvares med det samme.
Besvarelsen bør (som ved den  

 ovenfor nævnte underretning) indeholde oplysning om hvad sagen beror på, og  

 så vidt muligt oplysning om hvornår myndigheden regner med at afgørelsen kan  

 foreligge.
Den samlede sagsbehandlingstid Den 11. marts 1998 besvarede Næstved Kommune Deres klage af 23. september  

 1996 til borgmesteren.
Den samlede sagsbehandlingstid for behandlingen af  

 Deres klage var således på knap 1½ år.
I sit svar indskærpede kommunen de  

 forhold som var nævnt i kommunens tidligere  

 breve til Dem.
Kommunen har i sin udtalelse oplyst - og beklaget - at sagen  

 har  

 været forlagt.
Denne beklagelse kan jeg tilslutte mig.
Kommunens  

 undersøgelser  

 i sagsforløbet begrænser sig efter det oplyste til en enkelt besigtigelse af  

 forholdene på stedet.
På den baggrund må jeg anse den samlede  

 sagsbehandlingstid  

 for meget beklagelig.
 Jeg har gjort kommunen  

 bekendt med min opfattelse.
Kommunens besvarelse af rykkerskrivelser og orientering af Dem om  

 sagens forløb Det må ligeledes anses for meget  

 beklageligt at kommunen ikke i overensstemmelse med vejledningens pkt. 208  

 besvarede  

 Deres rykkerskrivelse af 27. januar 1997.
Kommunens beklagelse over at  

 den ikke i overensstemmelse med Justitsministeriets vejledning pkt. 206-207  

 har orienteret Dem om at sagsbehandlingen trak ud, kan jeg tilslutte mig.
Det  

 er efter min opfattelse meget beklageligt at kommunen heller ikke gav Dem  

 denne orientering efter modtagelsen af mit brev af 28. oktober 1997 hvori det  

 var anført at jeg gik ud fra at kommunen - medmindre sagen var tæt på at  

 blive  

 afsluttet - ville give Dem oplysning om hvad sagens behandling beroede på, og  

 så vidt muligt om hvornår den kunne ventes afsluttet.
 Jeg har gjort kommunen  

 bekendt med min opfattelse, men foretager mig i øvrigt ikke mere i anledning  

 af  

 Deres klage i brev af 17. februar 1998.
De har den 16. april 1998 som  

 kommentar til kommunens udtalelse og datoliste bemærket at De har sendt  

 kommunen to rykkerskrivelser og ikke kun én.
Jeg har valgt ikke at gå videre  

 med denne del af sagen for at undersøge om kommunen har modtaget Deres  

 rykkerskrivelse af 17. februar 1997, og i givet fald hvorfor denne ikke  

 (også)  

 blev journaliseret på affaldssagen.
Jeg henviser til § 16, stk. 1, i lov  

 nr. 473  

 af 12. juni 1996 om Folketingets  

 Ombudsmand, hvorefter ombudsmanden selv afgør om en klage giver  

 tilstrækkelig anledning til undersøgelser.
Det fremgår ikke af den kopi af  

 Deres brev af 17. februar 1997 som De har sendt mig den 16. april 1998,  

 hvilken  

 forvaltning i kommunen brevet blev sendt til.
Det fremgår derimod at brevet  

 ikke var stilet til den person i kommunens tekniske forvaltning som  

 behandlede  

 affaldssagen.
Efter brevets indhold i øvrigt at dømme antager jeg at brevet  

 blev sendt til skatteforvaltningen.
Kommunens afgørelse i brev af 19. august 1996 Indtil 1. januar 1997 var  

 ombudsmandens muligheder for at behandle klager over den kommunale  

 forvaltning  

 begrænset til normalt kun at omfatte forhold der kan påklages til en statslig  

 myndighed.
Efter den 1. januar 1997 kan ombudsmanden også behandle sådanne  

 klager.
 Ombudsmanden kan dog ikke  

 tage stilling til afgørelser eller andre forhold i kommunen fra før 1. januar  

 1997.
