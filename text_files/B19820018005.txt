 I medfør af § 4, stk. 2, i lov om godkendelse af handelsskoler, tekniske  

 skoler samt maskinmester- og maskinistskoler og tilskud m.v. til disse  

 skoler, jfr. lovbekendtgørelse nr. 187 af 9. april 1981, fastsættes følgende  

 bestemmelser om lærerråds og lærerforsamlingers sammensætning og virksomhed  

 ved handelsskoler:
 § 1.  Ved hver handelsskole skal der være et lærerråd  

 og en lærerforsamling.
Lærerrådet § 2.  Lærerrådet består af forstanderen og de lærere,  

 der er ansat ved skolen i en normeret stilling, samt timelærere, som har  

 mindst 8 ugentlige løntimer på tidspunktet for afholdelse af valg eller  

 afstemninger i lærerrådet.
Andre timelærere har adgang til lærerrådets møder  

 uden stemmeret.
 Stk. 2.  For skoler med et betydeligt antal lærere, og  

 hvor undervisning finder sted ved flere geografisk og/eller fagligt adskilte  

 afdelinger, kan direktoratet for erhvervsuddannelserne efter forhandling med  

 den pågældende skole og Handelsskolernes Lærerforening fastsætte særlige  

 regler for lærerrådets sammensætning og virksomhedsområde.
§ 3.  Lærerrådet vælger en formand, en næstformand og  

 en sekretær.
Forstanderen kan dog ikke vælges til formand.
Lærerrådet  

 fastsætter selv sin forretningsorden.
Lærerrådet kan nedsætte  

 forretningsudvalg, der afgiver erklæring på rådets vegne efter regler fastsat  

 i forretningsordenen.
Lærerrådet kan desuden nedsætte andre udvalg, som  

 afgiver indstilling til lærerrådet.
 Stk. 2.  Valgene i henhold til stk. 1 finder sted senest  

 den 1. juni og gælder for det efterfølgende skoleår.
§ 4.  Formanden sammenkalder lærerrådet, når han  

 finder det nødvendigt, og skal sammenkalde det, når forstanderen eller mindst  

 en femtedel af lærerrådets medlemmer kræver det.
Lærerrådet skal dog holde  

 møde mindst hvert kvartal.
Er der ikke truffet anden bestemmelse i  

 forretningsordenen, sker indkaldelsen ved opslag på skolen, som regel med  

 mindst 5 arbejdsdages varsel.
Samtidig med indkaldelsen meddeler formanden  

 ved opslag den foreløbige dagsorden.
 Stk. 2.  Formanden fastsætter den endelige dagsorden og  

 meddeler denne ved opslag på skolen, som regel 2 arbejdsdage før mødet.  

 Rådets medlemmer kan stille forslag til dagsordenen ved henvendelse til  

 formanden senest 3 arbejdsdage før mødet.
Stk. 3.  Lærerrådets medlemmer har pligt til at deltage  

 i rådets møder.
Eventuelt forfald skal med angivelse af grunden forud  

 meddeles formanden.
Møderne afholdes som regel uden for skoletiden.
§ 5.  Lærerrådet er beslutningsdygtigt, når mindst  

 halvdelen af medlemmerne er til stede.
Lærerrådets vedtagelser træffes ved  

 almindeligt stemmeflertal.
I tilfælde af stemmelighed er formandens stemme  

 udslaggivende.
Afstemning skal foregå skriftligt, såfremt et medlem forlanger  

 dette.
 Stk. 2.  Under mødet kan ethvert medlem stille forslag  

 til beslutning i sager, der er optaget på dagsordenen, dog ikke under punktet  

 »Eventuelt«.
 Stk. 3.  Sekretæren udarbejder beslutningsprotokol, som  

 underskrives af formanden og sekretæren.
Stk. 4.  I beslutningsprotokollen indføres alle  

 vedtagelser.
Er der holdt afstemning, angives afstemningsemnet, antal stemmer  

 for og imod samt antal stemmer, der hverken er for eller imod.
Mindretallet  

 kan forlange, at afvigende meninger efter kort diktat tilføres  

 beslutningsprotokollen.
Formanden sørger for protokollens opbevaring på  

 skolen.
Protokollen skal efter anmodning forevises medlemmer af lærerrådet.
 § 6.  De med lærerrådets virksomhed forbundne  

 udgifter, herunder til maskinskrivning, kopiering, papir, porto og lignende,  

 afholdes af skolen.
 § 7.  Lærerrådet skal høres om:
 Stk. 2.  Lærerrådet afgiver indstilling om:
planlægning af ferier og fridage, som ikke er fastlagt centralt, h) principper for ekskursioner.
 Stk. 3.  Lærerrådet skal gøres bekendt med skolens  

 budget, den budgetterede aktivitetsoversigt samt regnskabet, når dette  

 foreligger.
Stk. 4.  Lærerrådet skal udtale sig om enhver sag  

 vedrørende den pågældende skole, der forelægges det af formanden,  

 forstanderen eller skolens bestyrelse.
Lærerrådet kan afgive udtalelser og  

 stille forslag til forstander og/eller bestyrelse om alle spørgsmål  

 vedrørende skolen.
 § 8.  Lærerrådets indstillinger og udtalelser meddeles  

 forstanderen ved eller ledsaget af en udskrift af beslutningsprotokollen og  

 med oplysning om de i lærerrådet fremsatte forslag samt med angivelse af det  

 antal medlemmer, der har været til stede og antallet af stemmer for og imod  

 hvert forslag samt antallet af medlemmer, der hverken stemte for eller imod.
§ 9.  Såfremt en sag efter sin beskaffenhed skal  

 forelægges skolens bestyrelse, undervisningsministeriet eller anden offentlig  

 myndighed, fremsendes den gennem forstanderen med dennes udtalelse.
Afskrift  

 af forstanderens bemærkninger i sagen sendes til lærerrådet.
Lærerrådets  

 erklæring skal følge med ved sagens forelæggelse for højere myndighed.
 § 10.  Lærerrådet har ikke pligt og ikke ret til at  

 udtale sig om den enkelte lærers forhold.
Lærerforsamlingen § 11.  Lærerforsamlingen består af forstanderen og  

 alle lærere ved skolen.
 Stk. 2.  Alle lærere, som underviser ved skolen, har  

 pligt til at deltage i lærerforsamlingens forhandlinger og afstemninger, for  

 så vidt de underviser i den eller de klasser, hvis forhold behandles.
§ 12.  Lærerforsamlingen indkaldes og ledes af  

 forstanderen.
Forsamlingen vælger en sekretær.
 Stk. 2.  Lærerforsamlingens vedtagelser træffes ved  

 almindeligt stemmeflertal.
Stk. 3.  Sekretæren udarbejder et referat af  

 lærerforsamlingens forhandlinger.
Er der afholdt afstemning, angives  

 afstemningens emne, antal stemmer for og imod samt antal stemmer, der hverken  

 er for eller imod.
Referatet, der skal være tilgængeligt for  

 lærerforsamlingens medlemmer, godkendes på det følgende møde.
 § 13.  Lærerforsamlingen behandler spørgsmål om  

 elevernes forhold i relation til deres standpunkt.
 Stk. 2.  Lærerforsamlingen skal på passende tidspunkter  

 og navnlig ved skoleårets begyndelse drøfte elevernes arbejdsbyrde i de  

 enkelte klasser med henblik på at opnå en jævn fordeling såvel på ugens  

 forskellige dage som på skoleåret.
 Stk. 3.  Lærerforsamlingen skal drøfte spørgsmål om  

 afholdelse af prøver, f.eks. terminsprøver m.v., i de tilfælde, hvor der ikke  

 er fastsat nærmere regler herom.
 § 14.  Lærerforsamlingen afgiver indstilling til  

 skolens ledelse i spørgsmål om udelukkelse af elever fra fortsat  

 undervisning.
 Ikrafttræden m.v.
 § 15.  Bekendtgørelsen træder i kraft den 10. maj  

 1982.
 Stk. 2.  Samtidig ophæves undervisningsministeriets  

 cirkulære af 1. juli 1968 om lærerråd ved handelsskolerne.
Undervisningsministeriet, den 29. april  

 1982 P.
M.
V.
