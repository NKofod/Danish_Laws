Med virkning fra 1. oktober 1982 indføres ændrede regler vedrørende  

 interne stillingsopslag i kriminalforsorgen, således at der hver anden onsdag  

 udsendes en oversigt over ledige stillinger i kriminalforsorgen, herunder  

 også længerevarende udstationeringer og funktioner.
Oversigterne vil omfatte  

 alle personalekategorier.
 Opslag sker under iagttagelse af de almindelige regler i bekendtgørelse  

 nr. 403 af 22. juli 1977 om opslag af tjenestemandsstillinger i staten.
 Ansættelsesområdet for de opslåede stillinger er justitsministeriet med  

 tilhørende institutioner, medmindre andet ansættelsesområde er anført.
Oplysninger om stillinger, der ønskes medtaget på oversigterne, indsendes  

 til direktoratet senest 4 dage før udsendelsen.
Indsendelsen skal ske på  

 vedlagte blanketformular DFK 16, hvoraf et antal eksemplarer vedlægges.  

 Yderligere eksemplarer vil kunne rekvireres ved henvendelse til statsfængslet  

 i Nyborg.(* 1) Den hidtidige meddelelse om, at der ikke er modtaget ansøgninger  

 bortfalder.
 Besættes stillingen ikke ved ansøgerens tjenestested sendes ansøgningen  

 senest 8 søgnedage efter ansøgningsfristens udløb til det tjenestested, der  

 træffer bestemmelse om stillingens besættelse.
 E.B.
Jon Johnsen Kriminalforsorgens anstalter, afdelinger og pensioner samt  

 arrestinspektørerne.
