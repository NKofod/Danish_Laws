Kendelse fra Pressenævnet i sag nr.  

 138/2000 Københavns Kommunes Familie- og  

 Arbejdsmarkedsforvaltning har klaget til Pressenævnet over  

 tv-udsendelsen "Rapporten" vist den 3. oktober 2000 på Danmarks Radio  

 (DR), idet klager mener, at god presseskik er tilsidesat.
Der er endvidere  

 klaget over, at DR har afvist at bringe et genmæle.
 Af tv-udsendelsen "Rapporten" som DR viste den 3. oktober  

 2000 fremgik blandt andet følgende:
" Speak: Her er  Flemming  Aanæs,  

 direktøren for KI (Københavns Idrætsanlæg). Han fik  

 flyttet boldklubben ud af de gamle kælderlokaler, men der var et  

 problem skriver  Flemming  Aanæs her i sin fortrolige e-mail.
Det kunne  

 nemlig give socialdemokratisk modvilje, hvis man ikke fandt en ny lejer, som  

 også var indstillet på at give kollegiet en hemmelig pose med  

 skattekroner.
Penge, der også gik til Foreningen Socialt Boligbyggeri  

 med de kendte socialdemokratiske kontakter.  Flemming  Aanæs var med  

 til at finde en løsning på det skriver han her i e-mailen.
Man  

 fik overtalt en anden magistrat i Københavns Kommune til at overtage  

 kælderlokalerne til en temmelig høj husleje skriver han.
Det var  

 den socialdemokratiske socialborgmester  Winnie  Larsen-Jensens  

 daværende magistat, der overtog den dyre kælder.
Vi spurgte  

 hende, om hun kunne forklare, hvad KI-direktøren  Flemming  

  Aanæs mener, når han i sin fortrolige e-mail skriver  

 socialdemokratisk modvilje.
 Winnie  Larsen-Jensen: Jeg er ikke vidende om  

  Flemming  Aanæs´ højest mærkværdige tankespind i  

 den der mail.
Speak:  Flemming  Aanæs skriver altså i  

 sin e-mail, at det ville give socialdemokratisk modvilje, hvis man ikke  

 fortsatte med en temmelig høj husleje i kælderen, og  

 socialdemokraten  Winnie  Larsen-Jensen kalder  Flemming  Aanæs´ e-mail  

 for højst mærkværdigt tankespin.
Spørgsmålet  

 er, hvem der har ret.
Brønshøj boldklubs gamle klublokaler blev  

 overdraget til  Winnie  Larsen-Jensens magistrat.
Lokalerne blev bygget om  

 til daginstitution, og der blev indrettet legeplads på den side af  

 kælderen, som er gravet fri.
Og i modsætning til KI, som havde  

 betalt 777 kr. pr. m2 om året, gik kommunen nu ned på at betale  

 625 kr. m2. Spørgsmålet er, om dette beløb så er  

 den korrekte markedspris, eller om det er en temmelig høj husleje,  

 sådan som det står skrevet i den fortrolige e-mail fra  Flemming  

  Aanæs.
Foreningen Socialt Boligbyggeri FSB, som jo udlejer  

 kælderen skriver i brevet her, at lejestørrelsen er i  

 overensstemmelse med lejen i området, men hvad siger en uafhængig  

 ejendomsmægler.
Her er den lokalkendte ejendomsmægler  Alice  

  Skovby.
Vi viste hende den gamle del af kælderen, som endnu ikke er  

 lejet ud til anden side, og spurgte hende først om, hvordan  

 udlejningsmulighederne er." Alice  Skovby: "Meget begrænset på  

 grund af beliggenheden.
Det er ikke særlig centralt beliggende.  

 Tilkørselsforholdene er ikke særlig gode, man kan ikke kom ind  

 fra vejen." Speak: "Og så gennemgik  Alice  Skovby resten  

 af lejemålet.
Her er det den del, som er bygget om til daginstitution.  

 Kommunen har brugt 8,3 mio. kr. på at bygge kælderlokalerne om,  

 så de kan accepteres som daginstitution, men når kommunen selv  

 betaler ombygningen, skal kvadratmeter-prisen fastsættes ud fra  

 lokalernes gamle stand, siger  Alice  Skovby, dengang de blev brugt som  

 omklædningsrum.
Vi spurgte ejendomsmægleren, hvad der ville  

 være en rimelig kvadratmeter-pris." AS: "Efter mit bedste skøn 400-450 kr. pr.  

 m2, og jeg hælder mest til de 400." Speak: "Men  Winnie  Larsen-Jensens forvaltning  

 betaler 625 kr. pr. m2. Ifølge ejendomsmægleren er det omkring  

 100.000 kr. for meget om året." WLJ: "Hvis den ejendomsmægler vil  

 hjælpe os til at skaffe nogle lokaler til en billigere pris, så  

 siger vi top." Interviewer: "Men har du ikke noget at sige til, at  

 man tilsyneladende betaler alt for mange penge for det her?" WLJ: "Det er lagt åbent op i udvalget og i  

 Borgerrepræsentationen, det stod i indstillingen, hvad vilkårene  

 var." Interviewer: " Men er 625 usædvanligt?" WLJ: "Nej, det er jo sælgers marked i denne  

 her sammenhæng." Speak: "Men er det nu også det? Her er et  

 referat fra kollegiets egen bestyrelse, da de blev underrettet om planerne om  

 en børneinstitution.
Bestyrelsen er ikke meget for ideen, men skriver,  

 at erhvervslejemålet ligger i kælderplan, og at det derfor kan  

 være svært at leje ud til andet formål.
Interviewer: I det her tilfælde mener man jo,  

 at det var lejers marked.
Den kælder kunne ikke bruges til ret meget  

 andet." WLJ: "Ja, men det er faktisk en ret velfungerende  

 daginstitution." Speak: "Siger altså den ansvarlige  

 borgmester, men hvad siger hendes embedsmænd om ejendomsmægler  

  Alice  Skovbys vurdering af, at huslejen er for høj.
Jo, her er et  

 internt dokument fra rådhuset, hvor kontorchefen  Susanne  

  Binné, der er ansvarlig for lejekontrakten, bliver spurgt: "Har  

 ejendomsmægleren ret i sin vurdering af, hvad huslejen burde  

 være?". Og her er kontorchefens svar: "Hun har faktisk ret." " Klageren har oplyst, at man ved brev af 24. oktober 2000  

 har anmodet DR om at bringe følgende genmæle, hvilket DR har  

 afvist.
I brevet hedder det:
 "I udsendelsen DR-Rapporten, som blev vist den 3. oktober  

 2000, baserede udsagnet om, at Københavns Kommune, Familie- og  

 Arbejdsmarkedsforvaltningen betaler en uforholdsmæssig høj  

 husleje for daginstitutionen Sommerfuglen, beliggende i underetagen af  

 Brønshøjkollegiet sig på ufuldstændige  

 oplysningerne.
 Til lejemålet hører et særskilt  

 udendørs areal på 891 m2, som Familie- og  

 Arbejdsmarkedsforvaltningen ikke betaler særskilt leje for.
 Ejendomsmægleren, som udtaler sig i udsendelsen,  

 tager alene udgangspunkt i indendørsarealet- og medregner ikke  

 værdien af udendørsarealet i sin beregning af m2-lejen.  

 Grundlaget for ejendomsmæglerens udtalelse om, at Københavns  

 Kommune, Familie- og Arbejdsmarkedsforvaltning betaler en  

 uforholdsmæssig høj leje for daginstitutionen er derfor  

 forkert.
 Ejendomsmægleren går ved sin vurdering desuden  

 ud fra, at Københavns Kommune, Familie- og Arbejdsmarkedsforvaltning  

 overtog et uistandsat lejemål - hvilket ikke var tilfældet.
Oplysningerne i DR-Rapporten den 3. oktober 2000 om  

 huslejeniveauet, som Københavns Kommune, Familie- og  

 Arbejdsmarkedsforvaltning betaler for Daginstitutionen i  

 Brønshøjkollegiet var således ikke korrekte." Klageren har oplyst, at baggrunden for anmodningen om  

 genmæle er, at man finder, at DR ukritisk og mod bedre vidende har  

 videregivet ufuldstændige oplysninger til offentligheden i udsendelsen  

 DR-Rapporten.
Klageren har endvidere anført, at  

 ejendomsmægler  Alice  Skovby ved sin vurdering af huslejeniveauet for  

 daginstitutionen Sommerfuglen har anvendt urigtige eller  

 utilstrækkelige oplysninger.
DR-Rapporten konkluderede således  

 på baggrund af disse urigtige og utilstrækkelige oplysninger, at  

 huslejeniveauet for daginstitutionen Sommerfuglen var for højt.
 Klageren har desuden anført, at følgende  

 fakta, som ikke blev præsenteret i udsendelsen, klart tilbageviser  

 DR-Rapportens påstand:
1) DR-Rapporten ønskede ikke at indfri klagerens  

 krav om, at kontorchef  Susanne  Binné skulle være tilstede ved  

 besigtigelsen af daginstitutionen.
DR-Rapporten gik dog med til dette, men  

 betingede sig, at hun måtte love ikke at sige noget og i hvert fald  

 ikke diskutere med ejendomsmægleren.
2) Klageren har fremlagt brevveksling mellem kontorchef  

  Susanne  Binné og ejendomsmægleren, der foregik inden  

 udsendelsen blev vist.
I brev af 20. september 2000 til  

 ejendomsmægleren redegør kontorchef  Susanne  Binné for,  

 at lejepladsen på 891 m2 hele tiden har været en del af  

 lejemålet, hvilket nu formelt er indføjet i lejekontrakten.  

 Dette betyder, at når der for udearealet isoleret set vil kunne  

 beregnes en leje på kr. 100 pr. m2, kan lejen for lokalerne beregnes  

 til 424 kr. pr. m2. Herudover har kontorchefen redegjort for, at klageren  

 ikke overtaget lokalerne uistandsat, og at den efterfølgende ombygning  

 alene relaterer sig til anvendelsen til daginstitution.
Ejendomsmægleren har i brev af 21. september 2000  

 over for klager oplyst, at forvaltningens oplysninger ikke ændrer  

 på hendes vurdering.
Ejendomsmægleren har endvidere i brevet  

 anført, at hun er blevet bedt om at vurdere lejemålet i henhold  

 til den lejekontrakt, der forelå, samt besigtigelse.
Klageren har  

 anført, at det synes at være i strid med god presseskik, at DR  

 på den skete måde anvender udtalelser fra en  

 ejendomsmægler, der mod bedre vidende fastholder sin vurdering af  

 huslejeniveauet.
 3) DR-Rapporten manipulerer og optræder uetisk  

 på følgende måder:
I udsendelsen klippes en enkelt sætning i en e-mail  

 korrespondance mellem kontorchef  Susanne  Binné og  

 direktionssekretær  Lars  Christensen - hvori  Susanne  Binné  

 medgiver, at ejendomsmægleren har ret - ud af en sammenhæng  

 på trods af at  Susanne  Binné umiddelbart efter afsvækker  

 denne udtalelse i en mail.
Klageren lægger endvidere i en  

 efterfølgende e-mail op til, at man skal forespørge, om  

 ejendomsmægleren fastholder sit standpunkt, hvis man tager højde  

 for, at vedligeholdelsesstandarden som udgangspunkt var langt bedre end hun  

 troede, og end DR-Rapporten i øvrigt præsenterede i udsendelse,  

 hvor en gammel kælder blev vist, og hvis man tager højde for  

 udearealet.
DR-Rapporten burde på denne baggrund være fuldt ud  

 klar over, at  Susanne  Binnés sætning er revet ud af en  

 sammenhæng, og at billedet af huslejeniveauet er langt mere nuanceret.
DR har oplyst, at udsendelsen belyser, om klageren betaler  

 en for høj husleje for daginstitutionen Sommerfuglen i Tingbjerg.
Den  

 konkrete sag illustrerer, at kommunen indirekte støtter Foreningen for  

 Socialt Boligbyggeri, som er socialdemokratisk orienteret.
Eksemplet blev  

 tilvejebragt gennem oplysninger i et notat fra direktøren for  

 Københavns Idrætsanlæg.
For så vidt angår klagerens anmodning om, at  

 DR skal bringe et genmæle i relation til en uafhængig  

 ejendomsmæglers vurdering af huslejeniveauet, har DR anført, at  

 man fastholder sin afvisning af 30. november 2000, idet der er tale om en  

 vurdering fra en uafhængig ejendomsmægler og således ikke  

 oplysninger af faktisk karakter.
Herudover har DR oplyst, at klageren den 25.  

 oktober 2000 valgte at udsende en pressemeddelelse om kravet om  

 genmæle.
DR har desuden afvist, at man mod bedre vidende har  

 videregivet ufuldstændige oplysninger til offentligheden.
DR bestrider,  

 at ejendomsmæglerens vurdering ikke tager højde for et  

 udendørsareal.
Konkret var udendørsarealet ikke med på  

 den eksisterende lejekontrakt.
Ejendomsmægleren blev bedt om at vurdere  

 lejemålsprisen på baggrund af kontrakten og en besigtigelse, som  

 skete medio september.
Under denne drøftede ejendomsmægleren med  

 DR´s journalister - og i øvrigt med den tilstedeværende  

 repræsentant for klager - at udendørsarealerne ikke var med i  

 lejekontrakten.
Arealerne indgik derimod i hendes vurdering.
DR har endvidere anført, at kontorchef  Susanne  

  Binné efter besigtigelsen fremsendte en skrivelse til  

 ejendomsmægleren, hvor hun udtrykkelig gjorde opmærksom på  

 kommunens synspunkter om udendørsarealet og lejestørrelse.  

 Ejendomsmægleren har efterfølgende ved brev af 21. september  

 2000 tilkendegivet, at klagerens synspunkter ikke ændrer hendes  

 vurdering.
Udsendelsen blev bragt den 3. oktober 2000. DR havde på det  

 tidspunkt kendskab til korrespondance mellem klageren og  

 ejendomsmægleren før udsendelsen og havde således på  

 forhånd sikret sig, at udendørsarealerne indgik i  

 ejendomsmæglerens vurdering.
Ejendomsmægleren har også  

 senere fastholdt sin vurdering i en artikel i Jyllandsposten den 10. oktober  

 2001.
For så vist angår klagerens henvisning til, at  

 lokalerne ikke blev overtaget uistandsatte, har DR anført, at  

 ejendomsmæglerens vurdering er sket på baggrund af oplysninger,  

 som DR fik fra bygherrerådgiveren, ligesom ejendomsmægleren har  

 været i lokalerne, da de tilhørte Brønshøj  

 boldklub.
Vurderingen er således sket på et fyldestgørende  

 grundlag.
DR har endvidere anført, at det ligger indenfor  

 redigeringsretten at bringe citatet fra den omtalte e-mail mellem kontorchef  

  Susanne  Binné og direktionssekretær  Lars  Christensen.
DR har  

 anført, at  Susanne  Binné i den øvrige del af  

 e-mailkorrespondancen vejer for og imod en højere husleje uden at  

 nå en konklusion, der modsiger den første meget klare  

 konklusion.
På den baggrund og under hensyn til, at  Susanne  

  Binnés første konklusion også underbygges af det  

 efterfølgende forløb, ligger det indenfor redigeringsretten at  

 bringe citatet som sket.
DR har endelig afvist, at DR ikke ønskede at lade  

  Susanne  Binné være tilstede under besigtigelsen.
DR oplyste,  

 at hun var velkommen til at deltage, men at hun ikke måtte diskutere  

 med ejendomsmægleren, hvad den konkrete vurdering skulle være,  

 før denne havde udtalt sig.  Susanne  Binné var da også  

 tilstede under besigtigelsen.
DR har sammenfattende anført, at man ikke finder,  

 at en vurdering fra en ejendomsmægler er en faktisk oplysning, der kan  

 danne grundlag for et genmæle.
DR kan ikke tiltræde, at man har  

 manipuleret eller optrådt uetisk i forbindelse med indslaget, idet de  

 faktiske forudsætninger for den skete vurdering stemmer overens med de  

 faktiske forhold på lejemålet.
I sagens behandling har følgende  

 nævnsmedlemmer deltaget: Jørgen Nørgaard, Bo Maltesen,  

 Kaare R.
Skou og Kirsten Dyregaard.
 Pressenævnet udtaler:
Pressenævnet bemærker indledningsvis, at ordet  

 genmæle i medieansvarsloven anvendes som betegnelse for den korrektion  

 af forkerte faktiske oplysninger, som sker efter begæring af den, hvis  

 forhold er blevet undergivet en urigtig omtale i et medie.
Det er  

 således ikke muligt at få genmæle over for vurderinger.
Udsagnene om huslejen i udsendelsen stammer fra en  

 uafhængig ejendomsmægler, der har foretaget en vurdering af, hvad  

 huslejeniveauet i det konkrete tilfælde burde være.
Klager er  

 ikke berettiget til et genmæle angående disse udsagn.
 Redaktøren er i overensstemmelse med det  

 almindelige princip om redaktørens ret til at redigere mediet som  

 udgangspunkt berettiget til at beslutte, hvad man vil bringe i mediet.  

 Nævnet finder udfra de foreliggende oplysninger, at Danmarks Radio ikke  

 har handlet i strid med god presseskik ved alene at bringe en enkelt  

 sætning fra e-mail-korrespondancen mellem kontorchef  Susanne  

  Binné og direktionssekretær  Lars  Christensen.
 Afsagt den 26. juni 2001.
