Nr BTB 7 Betænkning over Betænkning og indstilling fra Udvalget for  

 Forretningsordenen om Folketingets samtykke i henhold til grundlovens §  

 57(Hugo Holm)   

 Nr B 7 1989-90, 1. samling Afgivet af Udvalget for Forretningsordenen Afgivet: 19891017 I overensstemmelse med forretningsordenens § 25, næstsidste punktum, har Folketingets formand til udvalget henvist en fra justitsministeren den 15. august 1989 modtaget skrivelse, i hvilken ministeren anmoder om Folketingets samtykke til, at der rejses tiltale mod folketingsmedlem Hugo Holm for overtrædelse af færdselslovens § 3, stk. 1, og § 18, stk. 2.
 Justitsministerens skrivelse optrykkes som bilag tilligemed et af  

 politimesteren i Svendborg udarbejdet udkast til anklageskrift mod Hugo Holm.
 Udvalget indstiller enstemmigt, at Folketinget giver samtykke til, at  

 justitsministerens anmodning imødekommes.
H.
P.
Clausen (KF) fmd.
Henning Rasmussen (S) nfmd.
Lilli  

 Gyldenkilde (SF) Povl Brøndsted (V) Poulsgaard (FP) Gammelgaard (KF) Connie  

 Hedegaard (KF) Grethe Fenger Møller (KF) Bjørn Elmquist (V) Ivar Hansen (V)  

 Aage Brusgaard (FP) Larsen-Ledet (RV) Arne Melchior (CD) Inger Stilling  

 Pedersen (KRF) Ritt Bjerregaard (S) Arne Jensen (S) Søren B.
Jørgensen (S)  

 Torben Lund (S) Trøjborg (S) Bjørn Poulsen (SF) Ebba Strange (SF) Bilag 1 JUSTITSMINISTERIET Til Folketingets formand Justitsministeriet anmoder herved om Folketingets  

 samtykke efter grundlovens § 57 til, at der rejses tiltale mod medlem af  

 Folketinget Hugo Holm for overtrædelse af færdselsloven.
 Hvis Folketinget meddeler samtykke, agter anklagemyndigheden at rejse  

 tiltale for overtrædelse af færdselslovens § 3, stk. 1, og § 18, stk. 2, i  

 overensstemmelse med den sigtelse, der er rejst mod Hugo Holm.
 Sagens akter vedlægges.
H.
P.
Clausen / Lise-Lotte Korshøj Bilag 2 POLITIMESTEREN I SVENDBORG Til dommeren i Svendborg Herred Anklageskrift Hugo Holm og NN sættes herved under tiltale ved retten i Svendborg Herred til straf.
 Hugo Holm for overtrædelse af færdselslovens § 3, stk. 1, og § 18, stk. 2,  

 ved søndag den 12. marts 1989 ca. kl. 20.00 i Ryslinge Kommune som fører af  

 personbil MV 39.916 ad Odensevej - hovedvej 9 - mod nord ved Glarmestervej i  

 Kværndrup at have foretaget en pludselig opbremsning uden at sikre sig, at  

 manøvren kunne udføres uden fare eller unødig ulempe for andre, hvilket i  

 forbindelse med manglende hensynsfuldhed og agtpågivenhed var medvirkende  

 årsag til, at han bagfra blev påkørt af personbil ML 24.944 ført af Arthur  

 Rosendahl ad Odensevej i samme retning, og hvorved der opstod materiel skade.
