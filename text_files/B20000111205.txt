Bekendtgørelse om auto- og  

 autoelektrouddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i auto-  

 og autoelektrouddannelsen med et af følgende specialer:
 1)	Automekaniker.
 2)	Autoelektromekaniker.
Uddannelsens mål § 2. Den uddannede inden for auto- og  

 autoelektromekanikeruddannelsen skal kunne tilrettelægge og  

 gennemføre et rationelt arbejdsforløb i forbindelse med  

 eftersyn og fejlfinding på benzin- og dieseldrevne  

 køretøjer, herunder reparere eller udskifte nedslidte defekte  

 dele.
Vurdere reparationsmuligheder og vejlede om den mest økonomiske  

 reparation ud fra kundens ønsker og forventninger til  

 driftsøkonomi, færdselssikkerhed, køretøjets  

 udseende, brugsværdi og miljøkrav.
Arbejdet udføres under  

 anvendelse af reparationshåndbøger på dansk og  

 fremmedsprog, og andre tilgængelige data, herunder myndighedernes  

 forskrifter for motorkøretøjer, med det for branchen  

 krævede mindsteudstyr.
Arbejdet udføres i overensstemmelse med  

 gældende færdselslovgivning, sikkerhedsregler og  

 miljøkrav.
 Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
 § 4. Uddannelsen varer 4 år for begge  

 specialer, jf. dog § 6.
Stk. 2. Uddannelsen omfatter et obligatorisk  

 grundforløb på normalt 20 uger, jf. bekendtgørelse om  

 grundforløb, og et hovedforløb.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. For specialet automekaniker omfatter  

 hovedforløbet praktikuddannelse samt 35 ugers obligatorisk  

 skoleundervisning.
For specialet autoelektromekaniker omfatter  

 hovedforløbet praktikuddannelse samt 30 ugers obligatorisk  

 skoleundervisning.
Stk. 4. Den obligatoriske skoleundervisning i  

 hovedforløbet for automekanikerspecialet er opbygget af normalt 7  

 skoleperioder på hver 5 uger, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan dog også placeres på andre tidspunkter under  

 hovedforløbet.
Stk. 5. Den obligatoriske skoleundervisning i  

 hovedforløbet for autoelektromekanikerspecialet er opbygget af normalt  

 6 skoleperioder på hver 5 uger, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan dog også placeres på andre tidspunkter under  

 hovedforløbet.
 Stk. 6. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 7. Varigheden og strukturen efter stk. 1-5 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
 Stk. 2. I grundforløbet skal mindst karakteren 6  

 være opnået i grundfaget naturfag.
Voksenuddannelse § 6. For personer, der er fyldt 25 år, og
som har relevant erhvervserfaring kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige 55 uger for  

 automekanikerspecialet henholdsvis 50 uger for  

 autoelektromekanikerspecialet.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring, opnår kvalifikationer mindst svarende til  

 grundforløbet.
Skolen kan under suppleringskurset foretage en  

 afklaring af elevens praktiske og teoretiske kvalifikationer med henblik  

 på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse eller beskæftigelse efter anvisningerne  

 i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Benzin- og dieselmotor Begynderniveau Eleven kan udføre almindeligt serviceeftersyn, herunder skifte  

 oliefilter.
Desuden kan eleven udføre kileremsskift og øvrige  

 mindre reparationer på 2- og 4-taktsmotorer og  

 udstødningssystem.
2)	Elektriske systemer Begynderniveau Eleven kan foretage eftersyn på lygter, tegngivningsapparater,  

 viskeranlæg samt øvrige elektriske system på  

 køretøjer.
3)	Karrosseri Begynderniveau Eleven kan foretage udskiftning af mindre karrosseridele, opretning af  

 mindre buler og isvejsning af mindre komplicerede karrosseridele på  

 køretøjer.
4)	Undervogn Begynderniveau Eleven kan foretage et sikkerhedsmæssigt eftersyn på et  

 køretøjs bremsesystem, transmission samt styretøj i  

 overensstemmelse med specifikationer og lovkrav.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, niveau F.
 2)	Materialeforståelse, 1 uge.
 3)	Miljø, 2 uger.
 4)	Produktudvikling, produktion og service, 1 uge. (kun  

 automekaniker).
 5)	Salg og service, niveau E.
 6)	Samfundsfag, niveau F.
 7)	Økonomi, 1 uge.
 Stk. 2. De grundfag, der er nævnt i stk. 1, varer i  

 alt 10,5 uger for specialet automekaniker og 9,5 uger for specialet  

 autoelektromekaniker.
§ 11. Undervisningen i områdefag i  

 hovedforløbet har som mål at sætte eleven i stand til,  

 under vejledning, at foretage sikkerhedsmæssige eftersyn, justere og  

 reparere bilers benzin- og dieselmotorer, styretøj, hjul, bremser og  

 elektriske systemer.
Desuden at sætte eleven i stand til, under  

 vejledning, at foretage sikkerhedsmæssige eftersyn, justere og reparere  

 bilers benzin- og dieselmotorer, elektriske anlæg, styretøj og  

 bremser.
Undervisningen omfatter:
1)	Bremser Rutineniveau Eleven kan foretage eftersyn, reparation og justering af hydrauliske  

 bremser og mekaniske parkeringsbremser.
2)	Styretøj Rutineniveau Eleven kan udføre et komplet eftersyn, fejlfinde, reparere og  

 justere et køretøjs styretøj.
3)	Elektriske systemer Rutineniveau Eleven kan efterse, fejlfinde, justere og reparere lygter og  

 tegngivningsapparater, visker- og vaskeanlæg, udføre fejlfinding  

 på en benzinmotors elektriske hjælpe- og styresystemer og  

 foretage et eftersyn på lade- og starteranlæg.
4)	Benzin- og dieselmotor Rutineniveau Eleven kan foretage serviceeftersyn, reparation og justering på  

 en motors kølesystem, benzin- og tændingsanlæg, herunder  

 periferiudmåling.
Stk. 2. Undervisningen i områdefag i  

 hovedforløbet varer i alt 7 uger for specialet automekaniker og 7 uger  

 for specialet autoelektromekaniker.
Hvert fag varer mindst 1 uge, medmindre  

 andet er særligt angivet.
§ 12. Målene for specialefagene i specialet  

 automekaniker er, at eleven kan foretage eftersyn, justering, reparation,  

 fejlfinding, helheds- og funktionsafprøvning på  

 køretøjers benzin- og dieselmotorer, og kunne reparere alle  

 køretøjets transmissionselementer.
Eleven kan endvidere  

 udmåle og fejlfinde på et køretøjs lade- og  

 startanlæg, samt ledningsnet, herunder lysanlæg,  

 tegngivningsapparater, tændings- og  

 benzinindsprøjtningsanlæg samt øvrige elektronisk styrede  

 systemer for motor, gearkasse, bremser og kontrol- og advarselssystemer samt  

 komfortanlæg.
 Stk. 2. Undervisningen i hovedforløbet for specialet  

 automekaniker omfatter følgende bundne specialefag:
 1)	Transmission  

  

 Avanceret niveau  

 Eleven kan foretage eftersyn, reparation og justering af kobling,  

 gearforbindelser og koblingsaktiveringssystemer og kunne reparere alle  

 køretøjets transmissionselementer.
2)	Benzinmotor Avanceret niveau Eleven kan foretage total adskillelse og samling af en benzinmotor,  

 så indstillinger, slidte og defekte dele og fejl konstateres.
3)	Dieselmotor Avanceret niveau Eleven kan foretage total adskillelse og samling af en dieselmotor,  

 så indstillinger, slidte og defekte dele og fejl konstateres.
4)	Elektriske systemer Avanceret niveau Eleven kan foretage systematisk fejlfinding på separate og  

 mindre komplekse elektronisk styrede tændings- og  

 indsprøjtningsanlæg, samt foretage systematisk fejlfinding  

 på elektronisk styrede systemer.
5)	Motorstyring Avanceret niveau Eleven kan foretage serviceeftersyn og tilrettelægge et  

 rationelt arbejdsforløb på benzin- og dieselmotorer udstyret med  

 komplekse tændings- og benzinindsprøjtningssystemer og  

 elektronisk styrede systemer på dieselmotorer, herunder elektronisk  

 styrede brændstofpumper.
 Stk. 3. Undervisningen i de i stk. 2 nævnte bundne  

 specialefag varer i alt 10,1 uger.
 § 13. Målene for specialefagene i specialet  

 autoelektromekaniker er, at eleven kan foretage eftersyn, fejlfinding og  

 reparation af elektrisk drevne komponenter monteret i et  

 køretøj samt kan udføre eftersyn og genplombering af  

 fartskrivere og efterse, fejlfinde, reparere og justere på  

 køretøjets styrekredsløb og svagstrømsanlæg  

 herunder sikrings- og komfortanlæg.
 1)	Eleven kan foretage eftersyn, justering, reparation og fejlfinding  

 på motorers tændings-, benzin-, brændstof- og  

 forvarmningsanlæg samt fejlfinding på motorernes elektronisk  

 styrede systemer.
 2)	Eleven kan foretage eftersyn, justering, reparation og fejlfinding  

 på en dieselmotors elektriske systemer, herunder elektronisk styrede  

 systemer.
 3)	Eleven kan foretage eftersyn, reparation og fejlfinding på  

 radio, TV og radiokommunikationsudstyrs periferi.
 Stk. 2. Undervisningen i hovedforløbet for specialet  

 autoelektromekaniker omfatter følgende bundne specialefag:
1)	Elektriske systemer Avanceret niveau Eleven kan udføre eftersyn, reparation og fejlfinding på  

 det lovpligtige udstyr samt på elektronisk styrede systemer i  

 forbindelse med øvrigt sikkerhedsudstyr.
Eleven kan på benzin-  

 og dieselmotors lade- og starteranlæg planlægge og  

 gennemføre et rationelt arbejdsforløb, så slidte eller  

 defekte dele og fejl er konstateret og udbedret.
2)	Dieselmotor Avanceret niveau Eleven skal foretage eftersyn, justering, reparation og fejlfinding  

 på en dieselmotors elektriske systemer, herunder elektronisk styrede  

 systemer.
Hvor fejl konstateres, foretages reparation i henhold til  

 specifikation, lovkrav og kundeønsker.
3)	Motorstyring Avanceret niveau Eleven kan udføre eftersyn, justering, reparation og  

 fejlfinding på motorers tændings- og benzinanlæg samt  

 fejlfinding på motorers elektronisk styrede systemer.
4)	Elektriske sikkerhedssystemer Avanceret niveau Eleven kan foretage eftersyn, reparation og fejlfinding på  

 elektrisk udstyr samt på elektronisk styrede systemer i forbindelse med  

 øvrigt sikkerhedsudstyr.
 Stk. 3. Undervisningen i de i stk. 2 nævnte bundne  

 specialefag varer i alt 7,1 uger.
 § 14. Undervisningen for begge specialer i  

 hovedforløbet omfatter desuden valgfri specialefag inden for  

 følgende områder:
 1)	Elektriske og elektroniske anlæg på  

 køretøjer.
 2)	Elektronisk ekstraudstyr vedrørende komfort og sikkerhed.
 3)	Fejlfinding og analysemetoder.
 4)	Særlige kvalifikationskrav vedrørende reparation af  

 køretøjer.
 Stk. 2. Undervisningen i de valgfri specialefag inden for de i  

 stk. 1 nævnte rammer varer i alt 2,4 uger for begge specialer.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger for specialet automekaniker  

 og 4 uger for specialet autoelektromekaniker.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
 1)	Fejlfinding, justering, vedligeholdelse, funktionsafprøvning  

 og reparation af køretøjer på under 3.500 kg.
 2)	Anvendelse af branchens almindelige dokumentation og anden data  

 på dansk og fremmedsprog.
 3)	Almindelig kundebetjening.
 § 17. Praktikuddannelsen har følgende  

 mål:
1)	Eleven kan på avanceret niveau fejlfinde, justere,  

 vedligeholde, afprøve og reparere benzin- og dieseldrevne  

 køretøjer under anvendelse af branchens værktøj  

 samt særlige test- og måleudstyr.
Eleven udviser korrekt  

 sikkerhedsmæssig adfærd i omgang med branchens  

 værktøj, materialer og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå faglig  

 relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
§ 18. Eleven skal inden aflæggelse af  

 svendeprøven have erhvervet kørekort til køretøj  

 under 3.500 kg. (kategori B). Det faglige udvalg kan i særlige  

 tilfælde dispensere fra dette krav.
Eleven skal begynde på  

 køreundervisningen ved uddannelsens start eller umiddelbart efter det  

 fyldte 18. år.
Praktikvirksomheden vælger kørelærer  

 og er forpligtet til at udrede omkostningerne inden for nærmere  

 fastsatte rammer for elever, der ikke forud for uddannelsen har erhvervet de  

 pågældende kørekort, i det eleven inden  

 praktikuddannelsens udløb skal betale eventuelle omkostninger ud over  

 rammerne, jf. vejledningen.
 Uddannelsesbog m.v.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 22. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve består af  

 opgaver inden for grundfag, områdefag og specialefag.
Som  

 hjælpemidler må anvendes personlige notater samt elektronisk  

 eller anden relevant tilgængelig faglitteratur.
Prøven skal  

 løses inden for 3 klokketimer.
§ 24. Den praktiske prøve,  

 værkstedsopgave, afholdes i sidste skoleperiode.
Opgaven består  

 af typiske opgaver for personvognsbranchen og omfatter adskillelse,  

 fejlfinding, justering, funktionsafprøvning og udskiftning, montering  

 og afprøvning, som eleven udfører i forbindelse med  

 skoleundervisningen.
Eleverne skal løse opgaverne inden for i alt 12  

 klokketimer.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
 Stk. 3. Læreren og censorerne skal være til stede  

 under udførelsen af den praktiske prøve.
§ 25. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering.
I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter som nævnt i stk. 3  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse med prøven.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »Ikke godkendt«.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
Eleven skal have opnået karakteren 6 i hvert  

 enkelt områdefag og specialefag i hovedforløbet.
 2)	Den i § 23 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 29. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 870  

 af 30. september 1996 om auto- og autoelektrouddannelsen.
 Stk. 3. De hidtidige regler finder anvendelse for elever, der  

 har gennemført 3. skoleperiode på  

 ikrafttrædelsestidspunktet .
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb Mekanik, transport og logistik, herunder de  

 uddannelsesspecifikke områdefag:
 1)	Auto- og autoelektrouddannelsen.
 2)	Cykel- og motorcykeluddannelsen.
 3)	Flymekanikeruddannelsen.
 4)	Karrosserismedeuddannelsen.
 5)	Lastvogns-, entreprenør- og  

 landbrugsmaskinuddannelsen.
