Funktionsevnemetoden skal  

 anvendes - af Peter Korsgaard (Nyt fra Ankestyrelsen, nr. 4, december 2006) Funktionsevnemetoden I sager om merudgifter til voksne efter servicelovens § 84  

 gælder der særlige sagsbehandlingsregler.
 Den væsentligste af disse er funktionsevnemetoden, som en  

 kommune skal anvende i sager om dækning af nødvendige merudgifter til voksne  

 efter servicelovens § 84.
 Funktionsevnemetoden er nærmere beskrevet i bekendtgørelse nr.  

 1098 af 11. december 2002 om metode for god sagsbehandling ved vurdering af  

 nedsat funktionsevne som grundlag for tildeling af handicapkompenserende  

 ydelser efter servicelovens bestemmelser.
Bekendtgørelsen foreskriver, at kommunen eller amtskommunen skal  

 udsende et samtaleskema til borgeren, der skal danne grundlag for en  

 beskrivelse og en vurdering af borgerens funktionsevne ved en efterfølgende  

 dialog om borgerens problemstillinger og behov samt muligheder for  

 kompensation.
Når samtaleskemaet er udfyldt udarbejdes der i fællesskab  

 mellem  

 borgeren og kommunen en sammenfatning, som indarbejdes i et aftaleskema.
Retsvirkning af ikke at anvende funktionsevnemetoden Ankestyrelsen har i to sager truffet principiel afgørelse om  

 virkningen af ikke at anvende funktionsevnemetoden eller kun at anvende  

 funktionsevnemetoden delvist i sager om dækning af nødvendige merudgifter:
C-40-05  

  

 Resume Ved ansøgning om tilskud til dækning af nødvendige merudgifter  

 skulle der fremsendes et samtale-skema til ansøgeren, med mindre kommunen  

 vurderede, at ansøgerens funktionsnedsættelse var ubetydelig, og dette  

 bestyrkedes af ansøgeren.
 I denne sag havde kommunen vurderet, at ansøgerens  

 funktionsevnenedsættelse var ubetydelig.
 Ansøgeren ønskede en vurdering af sin funktionsevne.
 Det blev derfor anset for en væsentlig mangel, at samtaleskemaet  

 ikke var benyttet, og kommunens afgørelse var derfor ugyldig.
 Sagen blev hjemvist til ny afgørelse i kommunen.
I sagen blev det tillagt ugyldighedsvirkning, at de indledende  

 skridt til anvendelse af funktionsevnemetoden ikke var blevet taget.  

 Ankestyrelsen lagde til grund, at bekendtgørelsen  og dermed funktionsevnemetoden - altid skal anvendes, når borgeren ønsker  

 det.
C-12-06  

  

 Resume Ved ansøgning om tilskud til dækning af nødvendige merudgifter  

 skulle der fremsendes et aftaleskema og en sammenfatning til ansøger.
I sagen var der ikke enighed om omfanget af ansøgers  

 funktionsnedsættelse, og uanset at kommunen i forbindelse med  

 sagsbehandlingen  

 havde anvendt et aftaleskema, anså Ankestyrelsen det for en væsentlig mangel,  

 at aftaleskemaet/sammenfatningen ikke var fremsendt til ansøger.
Kommunens  

 afgørelse var derfor ugyldig.
 Sagen blev hjemvist til ny afgørelse i kommunen.
Ankestyrelsen fandt, at hovedformålet med bestemmelsen i  

 bekendtgørelsens § 3 var at garantere for afgørelsens materielle  

 rigtighed  

 samt borgerens medinddragelse.
Ankestyrelsen var opmærksom på, at kommunen  

 havde anvendt samtaleskemaet.
På trods af dette fandt Ankestyrelsen, at den  

 manglende udarbejdelse og fremsendelse til ansøger af både et aftaleskema og  

 en  

 sammenfatning efter bekendtgørelsens § 3 var en væsentlig mangel.
Konklusion I sager om dækning af nødvendige merudgifter efter servicelovens  

 § 84 skal funktionsevnemetoden som hovedregel anvendes.
Manglende  

 anvendelse af metoden medfører som udgangspunkt ugyldighed, idet der er en  

 formodning for, at manglen er væsentlig.
 Reglerne betyder, at en kommune kun hvis borgeren er enig kan  

 undlade at benytte funktionsevnemetoden i sager om nødvendige merudgifter.
De sociale nævn skal påse, at kommunerne anvender  

 funktionsevnemetoden.
I konkrete klagesager kan det betyde, at de sociale  

 nævn  

 må erklære en afgørelse ugyldig og hjemvise sagen til fornyet behandling,  

 såfremt en kommune ikke har anvendt funktionsevnemetoden.
