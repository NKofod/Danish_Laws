Bekendtgørelse om tilskud og refusion i  

 overgangsordningen i finansieringsreformen (grundtakstfinansiering) for  

 tilbud efter lov om social service I medfør af § 5, stk. 10, i lov nr. 489 af 7. juni 2001 om  

 ændring af lov om social service og lov om hjemmesygeplejeordninger  

 (Indførelse af en grundtakstmodel for visse sociale serviceydelser i  

 stedet for delt finansiering), fastsættes:
 § 1. Bekendtgørelsen gælder for  

 kommunerne, undtaget Københavns og Frederiksberg Kommuner, jf. lovens  

 § 5, stk. 11.
 § 2. Staten refunderer i regnskabsårene 2002  

 og 2003, jf. lovens § 5, stk. 1, 40 pct. af kommunens  

 nettodriftsudgifter efter lovens § 5, stk. 2-4. Før  

 statsrefusionen beregnes, reduceres kommunens udgifter med et beløb,  

 der svarer til 0,5 pct. af kommunens beskatningsgrundlag, jf. lovens  

 § 5, stk. 5.
Refusionsberettigende udgifter samt beregning § 3. Ved beregning af kapitaludgifter efter lovens  

 § 5, stk. 2, nr. 1, anvendes den seneste offentlige  ejendomsvurdering  

 (for 2002 benyttes den seneste ejendomsvurdering fra 2001). For ejendomme,  

 der også benyttes til andet formål, der ikke er omfattet af  

 refusionsordningen, skal der foretages en forholdsmæssig fordeling af  

 ejendomsværdien.
 § 4. Ved anmeldelse af udgifter til refusion skal  

 indtægter fradrages, herunder:
 1)	Brugerbetaling.
 2)	Amtskommunal betaling af udgifter over grundtaksten.
 3)	Amtskommunal medfinansiering efter § 131 d i lov om social  

 service.
 4)	Betalinger fra andre kommuner og amtskommuner, herunder for  

 benyttelse af kommunens tilbud eller foranstaltninger, og mellemkommunal  

 refusion.
 5)	Tilskud fra statslige puljer, fonde, EU m.v.
 6)	Indtægter fra salg af produkter m.v.
 Stk. 2. Kommunens tilskud efter lovens § 5, stk. 6,  

 og udbetalinger til kommunen fra puljen på 140 mill. kr. efter lovens  

 § 5, stk. 8, skal ikke fradrages i udgifterne, før de anmeldes  

 til refusion.
 § 5. Kommuner kan ikke anmelde følgende  

 udgifter til refusion:
 1)	Udgifter til rådgivning, tilsyn og administration, jf.  

 § 129, stk. 1, i lov om social service.
 2)	Udgifter til udlændinge omfattet af § 133 i lov om social  

 service.
 3)	Afholdte udgifter, der overstiger grundtaksten efter § 131 a i  

 lov om social service, jf. lovens § 5, stk. 4.
§ 6. Efterreguleringer vedrørende tidligere  

 regnskabsår er ikke omfattet af refusionsordningen.
Kommunens  

 indtægter og udgifter vedrørende efterreguleringer  

 fratrækkes på de pågældende områder, før  

 udgifterne anmeldes til refusion.
Tilskud og anvisning af refusion § 7. Socialministeriet anviser efter en vurdering  

 af de anmeldte kvartalsbeløb refusionen forskudsvis med 1/3 pr.  

 måned af kvartalsbeløbet.
 Stk. 2. Refusionen anvises, så den er til  

 disposition for kommunen den sidste bankdag før den 16. i hver af  

 kvartalets måneder.
 § 8. Tilskuddet på 75.000 kr. pr. barn, ung  

 eller familie i ophold efter lovens § 5, stk. 6, udbetales til kommunen  

 med 1/4 i hvert kvartal, så det er til disposition for kommunen den  

 næstsidste bankdag inden den 20. i den første måned af  

 kvartalet.
 § 9. Den løbende restafregning foretages i  

 overensstemmelse med reglerne i Socialministeriets bekendtgørelse om  

 kommunernes, amtskommunernes samt Københavns og Frederiksberg  

 Kommuners regnskabsaflæggelse og statsrefusion m.v. på visse dele  

 af det sociale område.
140 mill. kr.-puljen § 10. Ansøgninger om tilskud for hvert af  

 årene 2002 og 2003 fra puljen på 140 mill. kr. efter lovens  

 § 5, stk. 8, skal indsendes til Socialministeriet senest den  1. juli i  

 året efter hvert af årene 2002 og 2003. Meddelte tilskud  

 udbetales, så de er til disposition for kommunen senest den 31.  

 december samme år.
Retningslinier for udbetaling af puljen udsendes  

 inden den 1. april 2002.
Regnskabsaflæggelse og revision § 11. Regnskabsaflæggelse herunder afregning  

 af den foreløbige og den endelige restafregning skal ske i  

 overensstemmelse med reglerne i Socialministeriets bekendtgørelse om  

 kommunernes, amtskommunernes samt Københavns og Frederiksberg  

 Kommuners regnskabsaflæggelse og statsrefusion m.v. på visse dele  

 af det sociale område.
 § 12. Revision skal ske i overensstemmelse med  

 reglerne i Socialministeriets bekendtgørelse om revision af  

 kommunernes og amtskommunernes samt Københavns og Frederiksberg  

 Kommuners regnskaber på visse dele af det sociale område.
Ikrafttræden § 13. Bekendtgørelsen træder i kraft den 1.  

 januar 2002 og har virkning for regnskabsårene 2002 og 2003.
