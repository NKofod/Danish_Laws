Betænkning afgivet af Udenrigsudvalget den 30. maj 2017 Betænkning over Forslag til folketingsbeslutning om konsekvensanalyser af lovforslags virkninger på FN's verdensmål for bæredygtig udvikling og Parisaftalens klimamål [af Rasmus Nordqvist (ALT) og Christian Juhl (EL) m.fl.]:
1. Ændringsforslag Socialdemokratiets, Enhedslistens og Alternativets medlemmer af udvalget har stillet 2 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 3. marts 2017 og var til 1. behandling den 16. maj 2017. Beslutningsforslaget blev efter 1. behandling henvist til behandling i Udenrigsudvalget.
Møder Udvalget har behandlet beslutningsforslaget i 1 møde.
3. Indstillinger Et flertal i udvalget (DF, V, LA og KF) indstiller beslutningsforslaget til forkastelse.
Flertallet vil stemme imod de stillede ændringsforslag.
 Et mindretal i udvalget (S, EL, ALT, RV og SF) indstiller beslutningsforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (S, EL og ALT), tiltrådt af et mindretal (RV og SF):
 1) I 1. pkt. indsættes efter »med henblik på at afklare lovforslagets« ordet: »væsentlige«.
[Præcisering af, at det er væsentlige konsekvenser af lovforslaget, der skal afklares] 2) I 2. pkt. ændres ordene »Regeringen opfordres til at redegøre for konsekvenserne i« til: »Regeringen opfordres til at redegøre for væsentlige konsekvenser i«.
[Præcisering af, at det er væsentlige konsekvenser af lovforslaget, der skal redegøres for] Bemærkninger Til nr. 1 og 2 Formålet med ændringsforslagene er at understrege, at der skal være tale om en vurdering af væsentlige konsekvenser for det danske bidrag til opfyldelsen af FNs 17 verdensmål med det formål at undgå unødigt bureaukrati.
Claus Kvist Hansen (DF) Hans Kristian Skibby (DF) Søren Espersen (DF) Peter Kofod Poulsen (DF) Marie Krarup (DF) Kenneth Kristensen Berth (DF) Michael Aastrup Jensen (V) Jan E.
Jørgensen (V) Marcus Knuth (V) Jakob Ellemann-Jensen (V) Peter Juel Jensen (V) Hans Christian Schmidt (V) Carsten Bach (LA) Henrik Dahl (LA) Naser Khader (KF) nfmd.
Ane Halsboe-Jørgensen (S) fmd.
Kirsten Brosbøl (S) Mogens Lykketoft (S) Mette Gjerskov (S) Mogens Jensen (S) Nick Hækkerup (S) Yildiz Akdogan (S) Peter Hummelgaard Thomsen (S) Christian Juhl (EL) Nikolaj Villumsen (EL) Ulla Sandbæk (ALT) Kristian Hegaard (RV) Zenia Stampe (RV) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
