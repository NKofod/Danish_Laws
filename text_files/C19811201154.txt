Man fremsender vedlagt cirkulære af 15. september 1981 om udfærdigelse af  

 regulativ for de ved kirker og kirkegårde ansatte.
Om cirkulæret, der med  

 øjeblikkelig virkning ophæver cirkulære af 15. juli 1975 angående  

 udfærdigelse af regulativer for kirke- og kirkegårdsfunktionærer, skal man  

 bemærke følgende:
1 . Regulativ skal oprettes for alle ansatte ved kirker og kirkegård e med undtagelse af ansatte, der er omfattet af finansministeriets  

 overenskomst med SID vedrørende gartnere og gartneriarbejdere på  

 bykirkegårde, jfr. §1.
 Efter bestemmelsen i cirkulærets §8 skal endeligt regulativ for gravere  

 først oprettes fra det tidspunkt, da aftale om løn- og ansættelsesvilkår for  

 stillinger som graver træder i kraft i det enkelte ansættelsesforhold.
 2 . Ved udarbejdelse af regulativ må opmærksomheden være henledt på, at  

 samtlige arbejdsopgaver, som påhviler den ansatte, kort beskrives.
Med henblik på tvivlsspørgsmål om, hvorvidt en arbejdsopgave, der udføres  

 af en ansat, også påhviler denne som tjenestepligt, bemærkes, at for så vidt  

 arbejdsopgaven er omfattet af standardregulativets almindelige  

 stillingsbeskrivelse (afsnit A), må spørgsmålet besvares bekræftende.
Hvis  

 arbejdsopgaven er optaget af den ansatte af egen drift, og menighedsrådet  

 skønner, at opgaven ikke bør varetages som tjenestepligt, må rådet pålægge  

 den ansatte at ophøre med at udføre arbejdsopgaven.
Har den ansatte en  

 betydelig egeninteresse i at fortsætte med arbejdsopgaven som frivilligt,  

 ulønnet arbejde, kan menighedsrådet dog efter den ansattes skriftlige  

 anmodning give tilladelse hertil.
 3 . Under henvisning til cirkulærets §2 bemærkes, at ministeriet har  

 godkendt de standardregulativblanketter, der er udarbejdet af Landsforeningen  

 af Menighedsrådsmedlemmer og Danmarks Provsteforening i forening med den  

 faglige organisation for følgende stillingsgrupper:
 Gravere.
 Kirkegårdsassistenter.
 Kirkegårdsledere.
 Kirketjenere.
 Kordegne.
 Organister, der lønnes efter lønrammesystemet.
 Organister, der honorarlønnes.
 Kirkesangere.
 Kirkekorsangere.
 Standardregulativ for sidstnævnte stillingsgruppe er dog kun godkendt som  

 foreløbigt regulativ.
 For kirketjeneres vedkommende henvises til det tillæg til  

 standardregulativets stillingsbeskrivelse, som er fastsat i ministeriets  

 cirkulæreskrivelse af 20. december 1979 angående kirketjeneres forpligtelser  

 med hensyn til renholdelse og snerydning m.m. af adgangsveje til præstens  

 kontor og konfirmandstue.
 I ansættelsesforhold, hvor regulativ er udarbejdet på standardblanket, der  

 efter foranstående er godkendt af ministeriet, skal nyt regulativ ikke  

 udarbejdes i anledning af vedlagte cirkulæres ikrafttræden.
4 . Oprettede regulativer skal efter den ved lov nr. 200 af 27. maj 1980  

 gennemførte ændring af § 32 i lov om folkekirkens lønningsvæsen m.m. ikke  

 mere godkendes af provstiudvalget.
Regulativerne skal dog som hidtil  

 forelægges provstiudvalget som et led i provstiudvalget revisions- og  

 tilsynsforpligtelse, jfr. § 4.
 5 . Bestemmelsen i cirkulærets § 5 er begrundet i klassificeringsmæssige  

 hensyn.
---------- 3.
 Cirkulæret bedes bekendtgjort for menighedsråd og provstiudvalg i stiftet.
 P.M.V.
