 I henhold til § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
 Uddannelsens formål og struktur m.v.
§ 1.  Den sociale kandidatuddannelse har til formål at  

 kvalificere den studerende til at udvikle det sociale arbejde, herunder til  

 at analysere de socialpolitiske og organisatoriske rammer og deltage i  

 ændringer heri.
Med baggrund i et bredt metodekendskab skal den studerende  

 således kunne udføre udviklings- og evalueringsopgaver af særlig betydning  

 for det sociale arbejde.
 § 2.  Undervisningen til den sociale  

 kandidatuddannelse gennemføres dels ved Aalborg Universitet dels ved den  

 sociale Højskole i København.
 Stk. 2.  Aalborg Universitet har det overordnede ansvar  

 for kandidatuddannelsen.
 § 3.  Den sociale kandidatuddannelse udbydes som åben  

 uddannelse og har en varighed på 2 år omregnet til heltid.
Stk. 2.  Uddannelsen tilrettelægges som en  

 deltidsuddannelse, der også kan tilrettelægges som en heltidsuddannelse efter  

 bestemmelserne herom i lov om åben uddannelse.
Aalborg Universitet  

 fastlægger, hvorvidt uddannelsen udbydes som heltids- og/eller  

 deltidsuddannelse.
Stk. 3.  Uddannelsen skal være afsluttet senest 5 år  

 efter, at den studerende er begyndt på uddannelsen.
Aalborg Universitet kan i  

 særlige tilfælde dispensere herfra.
Stk. 4.  De anførte uddannelseslængder angiver det antal  

 årsværk, der skal lægges til grund ved planlægning af uddannelsen.
Et årsværk  

 er en fuldtidsstuderendes arbejde i et år.
 § 4.  Den, der har gennemført den sociale  

 kandidatuddannelse, har ret til at betegne sig candidatus/candidata  

 scientiarum socialium, (cand.scient. soc.).
Uddannelsens adgangsforudsætninger og  

 indhold § 5.  Adgangen til uddannelsen forudsætter, at den  

 studerende har gennemført en socialrådgiver-/socialformidleruddannelse eller  

 anden uddannelse, hvor tilsvarende forudsætninger er erhvervet.
Den  

 studerende skal endvidere kunne dokumentere praktisk erfaring med socialt  

 arbejde af en varighed på mindst 3 år og relevant efter-/videreuddannelse.
 S tk. 2. Aalborg Universitet kan i særlige tilfælde give adgang til  

 uddannelsen for ansøgere, der ikke opfylder betingelserne i stk. 1.
 § 6.  Uddannelsen opbygges i 4 moduler.
 Stk. 2.  På de 3 første moduler undervises der i  

 områderne:
 Stk. 3.  Modul 4 er specialemodul.
 Eksamen m.v.
 § 7.  For eksamen herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet  

 samt bekendtgørelse om karakterskala og anden bedømmelse.
 § 8.  Aalborg Universitet udsteder bevis for  

 gennemført uddannelse med angivelse af den betegnelse, uddannelsen giver ret  

 til.
Andre regler § 9.  Aalborg Universitet fastsætter inden for  

 bekendtgørelsens rammer nærmere regler om uddannelsen i studieordningen.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler, der alene er fastsat af  

 institutionen.
Stk. 4.  Inden en studieordning vedtages og ved  

 væsentlige ændringer heraf, tager institutionen kontakt til  

 aftagerrepræsentanter.
Derudover indhentes udtalelse fra censorformandskabet,  

 jf. bekendtgørelse om censorinstitutionen for visse videregående uddannelser  

 under Undervisningsministeriet.
 Stk. 5.  Studieordninger og væsentlige ændringer heri  

 træder i kraft ved et semesters begyndelse.
 Stk. 6.  Ved udstedelse af nye studieordninger og ved  

 væsentlige ændringer af studieordninger fastsættes overgangsregler i  

 studieordningen.
 Stk. 7.  Studieordninger og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
 § 10.  Institutionen kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1, anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 11.  Undervisningsministeriet kan fravige  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsens  

 regler, når det findes begrundet i usædvanlige forhold bortset fra de  

 tilfælde, hvor dispensationskompetencen er tillagt Aalborg Universitet, jf. §  

 3, stk. 3, § 5, stk. 2 og § 10.
§ 12.  Klager over Aalborg Universitets afgørelser  

 efter denne bekendtgørelse indgives til universitetet.
Universitetets  

 afgørelse kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 § 13.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
 § 14.  Bekendtgørelsen træder i kraft den 20. april  

 1998.
 Stk. 2.  Bekendtgørelse nr. 48 af 31. januar 1996 om Den  

 sociale kandidatuddannelse ophæves.
 Stk. 3.  Aalborg Universitet fastsætter nærmere regler  

 for studerende, der er påbegyndt uddannelsen efter de hidtidige regler og  

 afgør, hvornår der sidste gang afholdes prøver efter de hidtidige regler.
Undervisningsministeriet, den 3. april  

 1998 P.M.V.
