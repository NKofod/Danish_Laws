 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
 Nr 34. Bek. af 20. Jan. ang. den 2den internationale Fredskonference i  

 Haag.
Konvention angaaende fredelig Bilæggelse af internationale Stridigheder.
Hans Majestæt den Tyske Kejser, Konge af Preussen, Præsidenten for de  

 Amerikanske Forenede Stater; Præsidenten for Republikken Argentina; Hans  

 Majestæt Kejseren af Østerrig; Konge af Bøhmen etc. og Apostolisk Konge af  

 Ungarn; Hans Majestæt Belgiernes Konge; Præsidenten for Republikken Bolivia;  

 Præsidenten for Republikken de Brasilianske Forenede Stater; Hans kgl.
Højhed  

 Fyrsten af Bulgarien; Præsidenten for Republikken Chile; Hans Majestæt  

 Kejseren af Kina; Præsidenten for Republikken Kolumbien; den midlertidige  

 Gouvernør over Republikken Kuba; Hans Majestæt Kongen af Danmark; Præsidenten  

 for den Dominikanske Republik; Præsidenten for Republikken Equador; Hans  

 Majestæt Kongen af Spanien; Præsidenten for den Franske Republik; Hans  

 Majestæt Kongen af det forenede Kongerige Storbitannien og Irland, og de  

 oversøiske Britiske Besiddelser, Kejser af Indien; Hans Majestæt Hellenernes  

 Konge; Præsidenten for Republikken Guatemala; Præsidenten for Republikken  

 Haiti; Hans Majestæt Kongen af Italien; Hans Majestæt kejseren af Japan; Hans  

 kgl.
Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans kgl.
Højhed Fyrsten af Montenegro,  

 Præsidenten for Republikken Nikaragua; Hans Majestæt Kongen af Norge;  

 Præsidenten for Republikken Panama; Præsidenten for Republikken Paraguay;  

 Hendes Majestæt Dronningen af Nederlandene; Præsidenten for Republikken Peru;  

 Hans kejserlige Majestæt Shahen af Persien; Hans Majestæt Kongen af Portugal  

 og Algarve o s. v.; Hans Majestæt Kongen af Rumænien; Hans Majestæt Kejseren  

 af alle Ruslande; Præsidenten for Republikken Salvador; Hans Majestæt Kongen  

 af Serbien, Hans Majestæt Kongen af Siam; Hans Hajestæt Kongen af Sverig; det  

 Schveiziske Forbundsraad; Hans Majestæt Ottomanernes kejser; Præsidenten for  

 den Orientalske Republik Uruguay og Præsidenten for de Venezuelanske Forenede  

 Stater, besjælede af den bestemte Vilje at bidrage til Opretholdelsen af den  

 almindelige Fred; bestemte paa af al Magt at begunstige mindelig Bilæggelse af  

 internationale Stridigheder; i Anerkendelse af det Interessefællesskab, som forener Medlemmerne af de  

 civiliserede Nationers Samfund; med det Ønske at udvide Rettens Herredømme og styrke den internationale  

 Retfærdighedsfølelse; overbeviste om, at den varige Indretning af en for alle tilgængelig  

 Voldgiftsjurisdiktion iblandt de uafhængige Magter kan bidrage virksomt til  

 dette Resultat; i Betragtning af Fordelene ved en almindelig og regelmæssig Ordning af  

 Voldgiftsproceduren; enige med den ophøjede Ophavsmand til den internationale Fredskonference  

 i, at det er af Betydning at stadfæste i en international Overenskomst de  

 Billigheds- og Retsgrundsætninger, hvorpaa Staternes Sikkerhed og Folkenes  

 Velfærd hvile; og opfyldte af det Ønske, med dette for Øje i højere Grad at sikre  

 Undersøgelseskommissionenes og Voldgiftsdomstolenes Virksomhed i Praksis, og  

 at lette Adgangen til Voldgift, i Tilfælde af Stridigheder, der tilstede en  

 summarisk Procedure; have anset det for nødvendigt paa visse Punkter at revidere og  

 fuldstændiggøre det Værk, der blev udarbejdet af den første Fredskonference  

 til internationale Stridigheders Bilæggelse ad fredelig Vej; hvorfor de høje kontraherende Magter have besluttet at afslutte en ny  

 Overenskomst med dette Formaal og have udnævnt følgende til deres  

 Befuldmægtigede:
(Angivelse af de befuldmægtigede.) Hvilke, efter at have deponeret deres Fuldmagter, der befandtes i god og  

 ved. børlig Form, ere komne overens om følgende Bestemmelser:
I.
Afdeling.
Om Opretholdelsen af den almindelige Fred Artikel 1.
 I det Øjemed saa meget som muligt at forebygge, at Staterne i deres  

 indbydes Forhold tage deres Tilflugt til Magten, ere de kontraherende Magter  

 enige om at anvende alle deres Bestræbelser paa at sikre en fredelig Ordning  

 af internationale Stridigheder.
II.
Afdeling.
Om bona officia og om Mægling.
 Artikel 2.
 I Tilfælde af alvorlig Meningsulighed eller Stid ere de kontraherende  

 Magten enige om, inden de skride til en Afgørelse ved Vaabenmagt, at søge,  

 for saa vidt Omstændighederne tillade det, en eller flere venskabelige  

 Magters bona officia eller Mægling.
 Artikel 3.
Uafhængigt heraf anse de kontraherende Magter det for nyttigt og  

 ønskeligt, at en eller flere af de Magter, der staa uden for Striden, Paa  

 eget Initiativ, for- saa vidt Omstændighederne tillade det, tilbyde de  

 tvistende Stater deres bona officia eller Mægling Denne Ret til at tibyde sine bona officia eller Mægling tilkommer de  

 udenfor Striden staaende Magter, selv under Fjendtlighedernes Løb.
 Udøvelsen af denne Ret kan aldrig af nogen af de stridende Parter  

 betragtes som en lidet venskabelig Handling.
 Artikel 4.
 Mæglerens Rolle bestaar i at forlige modsatte Paastande og dæmpe de Nag,  

 som kunne være opstaaede mellem de stridende Stater.
 Artikel 5.
 Mæglerens Hverv hører op fra det Øjeblik, da det, enten af en af de  

 stridende Parter eller af Mægleren selv er godtgjort, at de af denne  

 foreslaaede Midler til Udjævning af striden ikke antages.
 Artikel 6.
 Bona officia og Mægling have, hvad enten de finde Sted, fordi de stridende  

 Parter have taget deres Tilflugt dertil, eller efter Initiativ af de uden for  

 Striden staaende Magter, udelukkende Karakter af Raad og have aldrig bindende  

 kraft.
 Artikel 7.
 Antagelse af Mægling kan ikke, med mindre Overenskomst bestemmer det  

 modsatte, bevirke, at Mobilisering og andre krigsforberedende Handlinger  

 afbrydes forhales eller hindres.
Hvis den indtræder efter Fjendtlighedernes Udbrud, afbryder den ikke de  

 stedfindende militære Operationer, med mindre Overenskomst bestemmer det  

 modsatte Artikel 8.
 De kontraherende Magter ere enige om at anbefale, at der under  

 Omstændigheder, der tilstede saadant, anvendes en særlig Mægling under  

 følgende Form:
I Tilfælde af en alvorlig Tvist, der sætter Freden i Fare, vælge de  

 stridende Stater hver en Magt, hvem de betro det Hverv at træde i direkte  

 Forbindelse med den fra den anden side valgte Magt, i det Øjemed at forebygge  

 et Fredsbrud.
Saa længe dette Hverv varer, hvilket, naar ikke anderledes  

 fastsættes, ikke kan overstige 30 Dage, standse de stridende Stater enhver  

 direkte Forbindelse angaaende Stridspunktet, der betragtes som udelukkende  

 undergivet de mæglende Magter.
Disse skulle anvende alle deres Bestræbelser  

 paa at bilægge Tvisten.
 I Tilfælde af virkeligt Fredsbrud, have disse Magter vedblivende det  

 fælles Hverv at benytte enhver Lejlighed til at genoprette Freden.
 III, Afdeling; Om internationale Undersøgelseskommissioner.
 Artikel 9.
 Under Tvistigheder af international Art, som hverken berøre Æren eller  

 væsentlige Interesser, og som opstaa ved Uoverensstemmelse i Bedømmelsen af  

 faktiske Forhold, anse de kontraherende Magter det for nyttigt og ønskeligt,  

 at de Parter, som ikke have kunnet blive enige ad diplomatisk Vej, for saa  

 vidt Omstændighederne tilade det, nedsætte en international  

 Undersøgelseskommission med det Hverv at lette Afgørelsen af disse  

 Tvistigheder ved at oplyse de faktiske Spørgsmål gennem en upartisk og  

 samvittighedsfuld Prøvelse.
 Artikel 10.
 De internationale Undersøgelseskommissioner oprettes ved en særlig  

 Overenskomst mellem de stridende Parter.
 Undersøgelsesoverenskomsten angiver nøjagtigt de Fakta der skulle  

 undersøges; den bestemmer Maaden hvorpaa, og Fristen inden hvilken  

 Kommissionen skal dannes og Udstrækningen af Kommissærernes Myndighed.
 Den fastsætter ligeledes, i paakommende Tilfælde, sædet for Kommissionen  

 og Retten til at skifte sæde, det sprog, som Kommissionen skal betjene sig af  

 og de sprog, som maa anvendes for Kommissionen, fremdeles Dagen, inden  

 hvilken hver af Parterne skal indgive sin Fremstilling af Fakta, og  

 overhovedet alle de Betingelser, som Parterne ere blevne enige om.
 Hvis Parterne anse det for nødvendigt, at der udnævnes Bisiddere,  

 bestemmer Undersøgelsesoverenskonmsten Formen for deres Udnævnelse og  

 Udstrækningen af deres Myndighed.
 Artikel 11.
 Kommissionen skal have sæde i Haag, hvis ikke Undersøgelsesoverenskomsten  

 har bestemt et andet sted.
 Naar sædet for kommissionen en Gang er fastsat, kan denne ikke forandre  

 det, medmindre Parterne samtykke deri.
 Hvis Undersøgelsesoverenskomsten ikke har afgjort hvilke sprog, der skulle  

 anvendes, tager Kommissionen Bestemmelse herom.
 Artikel 12.
 Undersøgelseskommissionerne dannes, naar ikke anderledes er fastsat, paa  

 den Maade, der ere bestemt i nærværende Konventions Art. 45 og 57.
 Artikel 13.
 I Tilfælde af, at en af Kommissærerne eller eventuelt en af Bisidderne dør  

 bliver afskediget eller forhindret, lige meget af hvilken Grund, genbesættes  

 Pladsen paa samme Maade som ved Udnævnelsen.
 Artikel 14.
Parterne have Ret til ved Undersøgelseskommissionen at udnævne særlige  

 Agenter med det Hverv at repræsentere dem og være Mellemmænd mellem dem og  

 Kommissionen.
Desuden have de Bemyndigelse til at vælge Raadgivere eller  

 sagførere og overdrage disse at fremstille og varetage deres Interesser for  

 Kommissionen.
 Artikel 15.
 Den staaende Voldgiftsdomstols internationale Bureau bennyttes til Kontor  

 for de Kommissioner, der have sæde i Haag, og de kontraherende Magter kunne  

 afbenytte dets Lokaler og hele indretning til Undersøgelseskommissionens  

 Virksomhed.
 Artikel 16.
 Hvis Kommissionen har sit sæde andetsteds end i Haag, udnævner den en  

 Generalsekretær, hvis Bureau er dens kontor.
 Under Præsidentens Ledelse tager kontoret sig af den materielle Ordning af  

 Kommissionens Møder, fører Protokollerne og, saalænge Undersøgelsen staar  

 paa, vaager det over Arkivet, der senere afgives til det internationale  

 Bureau i Haag.
 Artikel 17.
 For at lette Oprettelsen af Undersøgelseskommissionerne og disses  

 Virksomhed, anbefale de kontraherende Magter følgende Regler til Anvendelse  

 ved Undersøgelsesproceduren, for saa vidt Parterne ikke vedtage andre Regler.
 Artikel 18.
 Kommissionen fastsætter Enkelthederne ved Proceduren, som ikke ere  

 forudsete i den specielle Undersøgelsesoverenskomst eller i nærværende  

 Overenskomst, og foretager alle de Formaliteter, som Bevisførelsen medfører.
 Artikel 19.
 Undersøgelsen foretages kontradiktorisk.
 Paa de forud berammede Tider forelægger hver af Parterne for Kommissionen  

 og Modparten sin Fremstilling af Fakta, hvis der findes Anledning dertil, og  

 hvert Fald de Akter, skriftstykker og Dokumenter, som Parten mener kunne  

 bidrage til at aabenbare sagens sande Sammenhæng, og endvidere en Liste over  

 de Vidner og Sagkyndige, som Parten ønsker afhørte.
 Artikel 20.
Kommissionen kan med Parternes Samtykke midlertidigt begive sig hen paa  

 steder, hvor den finder, at det vil være gavnligt at benytte sig af et  

 saadant Oplysningsmiddel eller overdrage det til et eller flere af sine  

 Medlemmer at begive sig derhen.
Tilladelse dertil maa indhentes fra den Stat,  

 paa hvis Territorium der skal skrides til en saadan Oplysning.
 Artikel 21.
 Alle materielle konstateringer og alle Aastedsforretninger skal foretages  

 i Nærværelse af Parternes Agenter og Raadgivere, eller efter at disse ere  

 blevne vedbørligt indvarslede.
 Artikel 22.
 Kommissionen har Ret til hos hver af Parterne at søge de Forklaringer  

 eller Oplysninger, som den anser for nyttige.
 Artikel 23.
 Parterne forpligte sig til, i den videste Udstrækning, som de anse som  

 mulig, at yde Undersøgelseskommissionen alle Midler og Lettelser, der ere  

 nødvendige til fuldstændig Erkendelse og nøjagtig Vurdering af de paagældende  

 faktiske kendsgerninger.
 De forpligte sig til med de Midler, som deres indre Lovgivning tilsteder,  

 at sørge for, at de Vidner og Sagkyndige, som befinde sig paa deres  

 Territorium og ere indstævnede for kommissionen, give Møde for Retten.
 Hvis disse ikke kunne give Møde for Kommissionen, lade Parterne dem afhøre  

 ved deres kompetente Myndigheder.
 Artikel 24.
For at kunne foretage alle Meddelelser, som kommissionen maatte have at  

 gøre paa en tredie af de kontraherende Magters Territorium, maa Kommissionen  

 henvende sig direkte til denne Magts Regering.
På samme Maade forholdes der  

 med alle de Bevismidler, man vil forskaffe sig paa stedet.
De Anmodninger, der i dette Øjemed rettes til en Stat, tages til Følge i  

 de Udstrækning, som paagældende Stats indre Lovgivning tillader.
De kunne kun  

 afslaas naar den Magt, til hvilken Anmodningen er rettet, mener, at deres  

 Imødekommen kunde gøre Indgreb i dens Souverænitet eller Sikkerhed.  

 Kommissionen kan fremdeles til enhver Tid tage sin Tilflugt til den Magt, paa  

 hvis Territorium den har sit Sæde, som Mellemmand.
 Artikel 25.
 Vidnerne og de Sagkyndige tikaldes paa Anmodning af Parterne eller af  

 Kommissionen af egen Drift og stedse med Regeringen i den Stat, paa hvis  

 Territorium de findes, som Mellemled, Vidnerne afhøres efter hverandre og  

 hver for sig i Overværelse af Agenterne og Raadgiverne og i den Rækkefølge,  

 Kommissionen fastsætter.
 Artikel 26.
 Vidneafhøringen ledes af Præsidenten.
 Kommissionsmedlemmerne kunne dog forelægge hvert af Vidnerne saadanne  

 Spørgsmaal, som de mene kunne belyse eller fuldstændiggøre Vidnets  

 Sagsfremstilling eller for at erkyndige sig om hvad som helst Vidnet  

 vedrørende, saa vidt det er nødvendigt til Udfindelse af Sandheden.
 Parternes Agenter og Raadgivere kunne ikke afbryde Vidnet i dets  

 Forklaring eller interpellere det direkte, men maa henvende sig til  

 Præsidenten om at forelægge Vidnet de supplerende Spørgsmaal, som de anse for  

 nyttige.
 Artikel 27.
Vidnet har under sin Forklaring ikke Lov til at oplæse Skriftstykker.
Dog  

 kan Præsidenten bemyndige det til at støtte sig til Optegnelser eller  

 Dokumenter, hvis de anførte Fakta gør saadant nødvendigt.
 Artikel 28.
 Vidneforklaringen protokolleres under Mødet og oplæses for Vidnet, Vidnet  

 Kan tilføre den saadanne Ændringer og Tilføjelser, som det finder for godt;  

 og disse Ændringer og Tilføjelser optegnes i Slutningen af Forklaringen.
 Naar Forklaringen i sin Helhed er oplæst for Vidnet, anmodes det om at  

 undertegne den.
 Artikel 29.
 Agenterne kunne under eller ved Slutningen af Undersøgelsen for  

 kommisionen eller Modparten skriftligt fremsætte saadanne Erklæringer;  

 Begæringer eller Sagfremstillinger, som de mene kunne bidrage til at  

 fremdrage Sagens sande Sammenhæng.
 Artikel 30.
Komissionens Raadslagning foregaar for lukkede Døre og hemmeligholdes.  

 Enhver Afgørelse tages efter Stemmeflerhed af Kommissionens Medlemmer Hvis et Medlem vægrer sig ved at tage Del i Voteringen, skal det bemærkes  

 Protokollen.
 Artikel 31.
 Kommissionens Møder foregaa kun offentligt, og de under Undersøgelserne  

 affattede Protokoller og Dokumenter offentliggøres kun, hvis Kommissionen  

 bestemmer det, og Parterne samtykke deri.
 Artikel 32.
 Naar Partere have afgivet alle deres Forklaringer og Bevismidler, og alle  

 Vidnerne ere hørte, forkynder Præsidenten Undersøgelsens Slutning, og  

 Kommissionen tager Anstand for at overveje og forfatte en Beretning.
 Artikel 33.
 Beretningen undertegnes af samtlige Kommissionsmedlemmer.
 Hvis et Medlem vægrer sig ved at undertegne, skal det bemærkes; men  

 Beretningen er dog gyldig.
 Artikel 34.
 Kommissionens Beretning oplæses i en offentlig samling, hvor Parternes  

 Agenter og Raadgivere ere tilstede, eller hvortil de have været vedbørligt  

 indvarslede.
 Et Eksemplar af Beretningen tilstilles hver af Parterne.
 Artikel 35.
Kommissionens Beretning, der indskrænker sig til at konstatere Fakta, har  

 ingenlunde Karakteren af en Voldgiftskendelse.
Den lader Parterne beholde  

 deres fuldstændige Frihed i Henseende til den Virkning, de ville give denne  

 Konstatering.
 Artikel 36.
 Hver af Parterne afholder sine egne Udgifter og en ligelig Del af  

 Udgifterne ved kommissionen.
IV.
Afdeling.
Om international Voldgift.
 OM RETSPLEJE VED VOLDGIFT.
 Artikel 37.
 Den internationale Voldgift har til Genstand at bilægge stridigheder  

 mellem Staterne ved af dem valgte Dommere og paa Grundlag af Agtelse for  

 Retten.
 Tilflugt til Voldgift medfører Forpligtelse til redeligt at underkaste sig  

 kendelsen.
 Artikel 38.
 Ved Spørgsmaal af juridisk Art og i særdeleshed spørgsmaal angaaende  

 Fortolkining eller Anvendelse af internationale Overenskomster er Voldgift  

 anerkendt af de kontraherende Magter som det virksomste og samtidig som det  

 med Billighed bedst stemmende Middel til Bilæggelse af Stridigheder, der ikke  

 have kunnet løses ad diplomatisk Vej.
 Følgelig vilde det være ønskeligt, at de kontraherende Magter i  

 paakommende Tilfælde, i Stridigheder om ovennævnte Spørgsmaal, benyttede  

 Voldgift, saavidt omstændighederne tillade det.
 Artikel 39.
 Voldgiftskonvention afsluttes med Hensyn til allerede opstaaede  

 Stridigheder eller til eventuelle Stridigheder.
Den kan angaa enhver Stridighed eller kun Stridigheder af en bestemt  

 kategori Artikel 40.
 Uafhængigt af de almindelige eller særlige Traktater, der for Tiden  

 forpligte de kontraherende Magter til at tage deres Tilflugt til Voldgift,  

 forbeholde disse Magter sig at afslutte nye, almindelige eller særlige  

 Overenskomster med det Formaal at udstrække obligatorisk Voldgift til alle de  

 Tilfælde, som de anse det for muligt at undergive en saadan.
 OM DEN STAAENDE VOLDGIFTSDOMSTOL.
 Artikel 41.
 I den Hensigt at lette en ufortøvet Henvisning til Voldgift af  

 internationale Tvistigheder, der ikke have kunnet afgøres ad diplomatisk Vej,  

 forpligte de kontraherende Magter sig til at bibeholde den staaende  

 Voldgiftsdomstol i den Skikkelse, hvori den blev oprettet af den første  

 Fredskonference, tilgængelig til enhver Tid, og medmindre det modsatte  

 bestemmes af Partere, fungerende i Overensstemmelse med de i nærværende  

 konvention optagne Rettergangsregler.
 Artikel 42.
 Den staaende Domstol er kompetent i alle Voldgiftssager, medmindre der er  

 aftale mellem Parterne om at oprette en særlig Domstol.
 Artikel 43.
 Den staaende Domstol har sit Sæde i Haag.
 Et internationalt Bureau tjener som Domstolens kontor; det er Mellemled  

 for Meddelelserne angaaende dennes Møder; det forvalter Arkivet og udfører  

 alle administrative Forretninger.
 De kontraherende Magter forpligte sig til at meddele Bureauet, saa snart  

 som muligt, en bekræftet Genpart af enhver mellem dem truffen Bestemmelse om  

 Voldgift og af enhver Voldgiftskendelse, der angaar dem og er afsagt af  

 særlige Domstole.
 De forpligte sig ligeledes til at meddele Bureauet Love, Reglementer og  

 Dokumenter, der eventuelt godtgøre, at Kendelser, afsagte af Domstolen, ere  

 blevne eksekverede.
 Artikel 44.
 Enhver af de kontraherende Magter udpeger indtil 4 Personer, der ere  

 anerkendte som kompetente i Spørgsmaal betræffende international Ret, og som  

 nyde den højeste moralske Agtelse samt ere villige til at modtage Hvervet som  

 Voldgiftsmænd.
 De saaledes opgivne Personer indskrives som Medlemmer af Domstolen paa en  

 Liste, der ved Bureauets Foranstaltning meddeles alle de kontraherende  

 Magter.
 Enhver Forandring i Listen over Voldgiftsmændene bringes ved Bureauets  

 Foranstaltning til de kontraherende Magters kundskab.
 To eller flere Magter kunne enes om i Fællesskab at opgive et eller flere  

 Medlemmer.
 En og samme Person kan opgives af forskellige Magter.
Domstolens Medlemmer udnævnes for et Tidsrum af 6 Aar.
Deres Mandater kan  

 fornyes.
 Hvis et Medlemm af Domstolen dør eller trækker sig tilbage, genbesættes  

 Pladsen paa samme Maade som ved Udnævnelsen og for et nyt Tidsrum af 6 Aar.
Artikel 45 Naar de kontraherende Magter ville henvende sig til den staaende Domstol  

 om Afgørelsen af en mellem dem opstaaet Tvist, blive de Voldgiftsmænd, som  

 kaldes til at danne den til Paadømmelse af denne Tvist kompetente Ret, at  

 vælge ud af den almindelige Liste over Domstolens Medlemmer.
 Ifald Voldgiftsretten ikke er sammensat ved Overenskomst mellem Parterne,  

 gaas der frem paa følgende Maade:
Hver Part udnævner to Voldgiftsmænd, hvoraf kun den ene maa være dens  

 Undersaat eller valgt blandt dem, som Parten har opgivet som Medlemmer af den  

 staaende Domstol.
Disse Voldgiftsmænd vælge i Forening en Opmand.
 Ere stemmerne delte, betroes Valget af en Opmand til en tredie Magt, som  

 Parterne udpege i Fællesskab.
 Hvis Enighed ikke tilvejebringes i denne Henseende, udpeger Parterne hver  

 sin Magt, og Valget af Opmand foretages i Fællesskab af de saaledes udpegede  

 Magter.
Hvis disse to Magter ikke indenfor et Tidsrum af to Maaneder have kunnet  

 blive enige, opstiller hver af dem to kandidater, udtagne af Listen over  

 Medlemmerne af den staaende Domstol, udenfor de Medlemmer, der ere opgivne af  

 Parterne, og som ikke ere nogen af Parternes Undersaatter.
Det afgøres ved  

 Lodtrækning, hvilken af de saaledes opstillede Kandidater der skal være  

 Opmand.
Artikel 46 Saasnart Retten er sammensat, meddele Parterne Bureauet deres Bestemmelse  

 om at henvende sig til Domstolen, Ordlyden af deres compromissum og Navnene  

 paa Voldgiftsmændene.
 Bureauet meddeler ufortøvet hver Voldgifsmand dette compromissum og  

 Navnene paa de andre Medlemmer af Retten.
Retten træder sammen paa den af Parterne berammede Dag.
Bureauet sørger  

 for Rettens Installation.
 Rettens Medlemmer nyde de diplomatiske Privilegier og Immuniteter under  

 Udførelsen af deres Hverv og udenfor deres Land.
 Artikel 47.
 Bureauet er bemyndiget til at stille sine Lokaler og sin Organisation til  

 de kontraherende Magters Raadighed for enhver særlig Voldgiftsjurisdiktions  

 Virksomhed.
 Den staaende Domstols Retsudøvelse kan, paa de i Reglementerne foreskrevne  

 Betingelser, udvides til Stridigheder mellem ikke kontraherene magter eller  

 mellem de kontraherende og ikke kontraherende Magter, dersom Parterne ere  

 komme overens om at henvende sig til denne Jurisdiktion.
 Artikel 48.
 De kontraherende Magter betragte det som en Pligt, i Tilfælde af at en  

 tilspidset Strid maatte true med at udbryde mellem to eller flere af dem, at  

 bringe disse i Erindring, at den staaende Domstol staar dem aaben.
 De erklære derfor, at det Faktum, at erindre de stridende Parter om  

 nærværende Konventions Betemmelser, og det i Fredens højere Interesser givne  

 Raad om at henvende sig til den staaende Domstol kun kunne betragtes som  

 havende Karakter af bona officia.
 I Tilfælde af Tvist mellem to Magter, kan den ene af dem til enhver Tid  

 rette en Note til det internationale Bureau, i hvilken den erklærer, at den  

 er beredt til at undergive Tvistigheden Voldgift.
 Bureauet meddeler straks Erklæringen til den anden Magt.
 Artikel 49.
 Det staaende administrative Raad, der er sammensat af de kontraherende  

 Magters i Haag akkrediterede diplomatiske Repræsentanter og den nederlandske  

 Udenrigsminister, der fungerer som Præsident, har Ledelsen af og Tilsynet med  

 det internationale Bureau.
 Raadet fastsætter sin Forretningsorden saa vel som alle andre nødvendige  

 Reglementer.
 Det afgør alle administrative Spørgsmaal, som maatte opstaa vedrørende  

 Domstolens Virkemaade.
 Det har fuld Myndighed med Hensyn til Udnævnelse, Suspension eller  

 Afskedigelse af Bureauets Embedsmænd og Betjente.
 Det fastsætter Lønninger og Honorarer og kontrollerer Kassevæsenet.
Ni Medlemmers Nærværelse i et vedbørligt sammenkaldt Møde er tilstrækkelig  

 til, at Raadet gyldigt kan raadslaa.
Afgørelser træffes ved Stemmeflerhed.
Raadet meddeler uopholdeligt de kontraherende Magter de af det vedtagne  

 Reglementer.
Det tilstiller dem hvert Aar en Beretning om Domstolens  

 Arbejder, om den administrative Tjenestegang og om Udgifterne.
Beretningen  

 indeholder ligeledes en Oversigt over det væsentlige Indhold af de  

 Dokumenter, der ere tilstillede Bureauet af Magterne i Henhold til Art. 43,  

 tredje og fjerde Alinea.
 Artikel 50.
Udgifterne ved Bureauet bæres af de kontraherende Magter i det Forhold,  

 der er fastsat for Verdenspostforeningens internationale Bureau.
Udgifterne,  

 som falde paa de sig tilsluttende Magter, regnes fra den Dag, fra hvilken  

 deres Tilslutning har Virkning.
 OM VOLDGIFTSPROCEDUREN.
 Artikel 51.
 I det Øjemed at fremme Udviklingen af Voldgift have de kontraherende  

 Magter fastsat følgende Regler, som skulle anvendes ved Voldgiftsproceduren,  

 for saavidt Parterne ikke ere komne overens om andre Regler.
 Artikel 52.
 De Magter, der ville underkaste sig Voldgift, undertegne et Compromissum,  

 hvori findes bestemt Stridens Genstand, Fristen for Udnævnelse af  

 Voldgiftsmænd, Formen, Ordenen og Fristerne, indenfor hvilke den i Art. 63  

 omtalte Meddelelse skal gøres, og Størrelsen af det Beløb, som hver af  

 Parterne forud maa deponere til Afholdelse af de paaløbende Udgifter.
 Compromissum'et fastsætter tillige, om fornødent, den Maade, hvorpaa  

 Voldgiftsmændene skulle udnævnes, Rettens hele eventuelle særlige Myndighed,  

 dens Sæde, det Sprog, den skal betjene sig af, og de Sprog der maa anvendes  

 for den, samt overhovedet alle de Punkter, som Parterne ere blevne enige om.
 Artikel 53.
 Den staaende Domstol er kompetent til at fastsætte et compromissum, hvis  

 Parterne ere enige om at henstille dette til dens Afgørelse.
 Ligeledes er den kompetent dertil, selv om der kun foreligger Anmodning  

 fra en af Parterne, naar Forsøg paa at komme overens ad diplomatisk Vej har  

 vist sig frugtesløst, og naar det drejer sig om:
1. en Tvist, der falder ind under en almindelig  

 Voldgiftstraktat, der er afsluttet eller fornyet efter denne Konventions  

 Ikrafttræden, naar førstnævnte forudsætter et compromissum for enhver Tvist,  

 samt til Afslutning af et saadant hverken udtrykkeligt eller implicite  

 udelukker Domstolens Kompetence.
Dog er Henvendelse til Domstolen udelukket,  

 saafremt den anden Part erklærer, at Tvisten efter dens Opfattelse ikke  

 henhører til den Kategori af Stridigheder, der kunne undergives obligatorisk  

 Voldgift, med mindre Voldgiftstraktaten tillægger Voldgiftsretten Myndighed  

 til at træffe Afgørelse om dette foreløbige Spørgsmaal.
2. en Tvist, der opstaar af kontraktmæssig Gæld, som  

 den ene Magt for sine Undersaatter kræver betalt af den anden Magt, og til  

 hvis Bilæggelse Tilbudet om Afgørelse ved Voldgift er blevet antaget.
Denne  

 Bestemmelse kan ikke anvendes, hvis Antagelsen er gjort betinget af, at  

 Compromissum indgaas paa en anden Maade.
 Artikel 54.
 I de i forrige Artikel forudsete Tilfælde oprettes compromissum af en  

 Kommission bestaaende af fem Medlemmer, der ere udnævnte saaledes som i Art.  

 45, tredje til sjette Alinea angivet.
 Det femte Medlem er selvskreven Præsident for Kommissionen.
 Artikel 55.
 Voldgiftshvervet kan overdrages til en enkelt Voldgiftsmand eller til  

 flere Voldgiftsmænd, som af Parterne opgives efter disses Ønske eller vælges  

 af dem blandt Medlemmerne af den ved nærværende Konvention oprettede staaende  

 Domstol.
 I Tilfælde af at Retten ikke dannes ved Overenskomst mellem Parterne gaas  

 frem paa den i Art. 45, tredie til sjette Alinea, angivne Maade.
 Artikel 56.
 Naar en Suveræn eller et Statsoverhovede vælges til Voldgiftsmand, ordnes  

 Voldgiftsproceduren af ham.
 Artikel 57.
 Opmanden er selvskreven Præsident for Retten.
 Hvis Retten ikke indbefatter nogen Opmand, udnævner den selv sin Formand.
 Artikel 58.
 I Tilfælde af, at der skal oprettes et compromissum af en Kommission,  

 saaledes som dette forudsættes i Art. 54 at kunne ske, og hvis ikke  

 anderledes er bestemt, danner Kommissionen selv Voldgiftsretten.
 Artikel 59.
 I Tilfælde af en af Voldgigtsmændenes Død, Fratræden eller Forhindring,  

 hvad Grunden end maatte være, genbesættes hans Plads paa den Maade, der var  

 fastsat med Hensyn til hans Udnævnelse.
 Artikel 60.
 I Tilfælde af at Parterne ikke have truffet nogen Bestemmelse, tager  

 Retten Sæde i Haag.
Retten kan kun tage Sæde paa en tredie Magts Territorium med dennes  

 Tilladelse.
Naar Rettens Sæde en Gang er fastsat, kan det kun forandres med  

 Parternes Samtykke.
 Artikel 61.
 Hvis Compromissum'et ikke har bestemt, hvilke Sprog, der skal anvendes,  

 afgør Retten dette Spørgsmaal.
 Artikel 62.
 Parterne ere berettigede til for Retten at udnævne særlige Agenter med det  

 Hverv at tjene som Mellemled mellem dem og Retten.
 De ere desuden beføjede til at overdrage til dertil af dem udnævnte  

 Retskonsulenter eller Sagførere at forsvare deres Rettigheder og Interesser  

 for Retten.
 Medlemmerne af den staaende Domstol kunne kun beklæde Hvervet som Agenter,  

 Retskonsulenter eller Sagførere til Fordel for den Magt, som har udnævnt dem  

 til Medlemmer af Domstolen.
 Artikel 63.
 Voldgifteproceduren omfatter i Reglen to adskilte Stadier, den skriftlige  

 Forundersøgelse og Hovedforhandlingen.
 Den skriftlige Forundersøgelse bestaar i, at de respektive Agenter meddele  

 Rettens Medlemmer og Modparten Fremstillinger, Modfremstillinger og, om  

 fornødent, Replikker; Parterne føje dertil alle i Sagen paaberaabte  

 Aktstykker og Dokumenter.
 Denne Meddelelse skal finde Sted, direkte eller med det internationale  

 Bureaus Mellemkomst, i den Orden og indenfor de Frister, der ere fastsatte i  

 compromissum.
 De Frister, der ere fastsatte i compromissum, kunne forlanges af Parterne,  

 naar de ere enige derom, eller af Retten, naar den mener, at dette er  

 nødvendigt for at naa til en retfærdig Afgørelse.
 Hovedforhandlingen bestaar i den mundtlige Udvikling af Parternes  

 Bevisførelse for Retten.
 Artikel 64.
 Ethvert af den ene Part fremlagt Aktstykke skal i bekræftet Genpart  

 meddeles den anden Part.
 Artikel 65.
 Naar ikke særlige Omstændigheder foreligge, træder Retten først sammen  

 efter Forundersøgelsens Slutning.
 Arfikel 66.
 Hoved-Retsforhandlingen ledes af Formanden.
 Den er kun offentlig i Tilfælde af en af Retten med Parternes Samtykke  

 truffen Bestemmelse.
 Den optegnes i Protokoller, der føres af Sekretærer, som Formanden  

 udnævner.
 Disse Protokoller undertegnes af Formanden og en af Sekretærerne; alene de  

 have authentisk Karakter.
 Artikel 67.
 Naar Forundersøgelsen er sluttet, er Retten beføjet til at afvise fra  

 Forhandlingen alle nye Aktstykker eller Dokumenter, som den ene af Parterne  

 maatte ville fremlægge for Retten uden den andens Samtykke.
 Artikel 68.
 Det staar Retten frit for at tage de nye Aktstykker eller Dokumenter i  

 Betragtning, som Parternes Agenter eller Retskonsulenter maatte henlede deres  

 Opmærksomhed paa.
 I saa Fald er Retten beføjet til at forlange disse Akter eller Dokumenter  

 fremlagte, dog med Forpligtelse til at gøre Modparten bekendt dermed.
 Artikel 69.
Desuden kan Retten af Parternes Agenter forlange alle Aktstykker fremlagte  

 og begære alle fornødne Forklaringer.
I Tilfælde af Vægring sker herom  

 Protokoltilførsel af Retten.
 Artikel 70.
 Parternes Agenter og Retskonsulenter ere bemyndigede til at fremstille  

 mundtligt for Retten alle de Beviser, som de anser som nyttige for deres Sags  

 Forsvar.
 Artikel 71.
 De have Ret til at fremsætte Indsigelser og rejse Incidensspørgsmaal.  

 Rettens Afgørelser med Hensyn til disse Spørgsmaal ere endelige og kunne ikke  

 give Anledning til nogen som helst yderligere Drøftelse.
 Artikel 72.
 Rettens Medlemmer ere berettigede til at stille Spørgsmaal til Parternes  

 Agenter og Retskonsulenter og forlange Oplysninger af dem om tvivlsomme  

 Punkter.
 Hverken de Spørgsmaal, der ere stillede, eller de Bemærkninger, der ere  

 gjorte af Rettens Medlemmer under Retsforhandlingens Forløb, kunne betragtes  

 som Udtryk for, hvad Retten i Almindelighed eller dens Medlemmer i  

 Særdeleshed mene.
 Artikel 73.
 Retten er bemyndiget til at fastsætte sin Kompetence, idet den fortolker  

 compromissum saa vel som de andre Traktater, der kunne paaberaabes i  

 Anliggendet, og anvender Retsgrundsætningerne.
 Artikel 74.
 Retten er beføjet til at udstede processuelle anordninger angaaende Sagens  

 Førelse, at fastsætte de Former, Ordenen og de Frister, i hvilke hver Part  

 har at fremkomme med sine Slutningspaastande, samt at skride til alle de  

 Formaliteter. som Bevisførelsen udkræver.
 Artikel 75.
 Parterne forpligte sig til i det videst mulige Omfang at forsyne Retten  

 med alle de Bevismidler, der ere nødvendige for at fælde en Afgørelse i  

 Striden.
 Artikel 76.
For alle Meddelelsers Vedkommende som Retten maatte have at foretage paa  

 en tredie af de kontraherende Magters Territorium, maa Retten henvende sig  

 direkte til denne Magts Regering.
Paa samme Maade forholder man sig i  

 Anledning af alle de Bevismidler, man vil forskaffe sig paa Stedet.
 De Anmodninger, der i dette Øjemed rettes til en Magt, skulle tages til  

 Følge, indenfor det Omfang, som vedkommende Magts indre Lovgivning tilsteder.  

 Den Magt, til hvem Anmodningerne ere rettede, kan kun vægre sig ved at  

 imødekomme dem, naar den mener, at de kunne gøre Indgreb i dens  

 Højhedsrettigheder eller Sikkerhed.
 Retten har ligeledes til enhver Tid Adgang til at tage sin Tilflugt til  

 den Magt, paa hvis Territorium den har sit Sæde, som Mellemmand.
 Artikel 77.
 Naar Parternes Agenter og Retskonsulenter ere fremkomne med alle  

 Oplysninger og Beviser til Støtte for deres Sag, anordner Formanden  

 Retsforhandlingens Slutning.
 Artikel 78.
 Rettens Raadslagninger finde Sted for lukkede Døre og hemmeligholdes.
 Enhver Afgørelse tages ved Stemmeflerhed af dens Medlemmer.
 Artikel 79.
Voldgiftskendelsen er ledsaget af Motiver.
Den nævner Navnene paa  

 Voldgiftsmændene og undertegnes af Formanden og Retsskriveren eller den  

 Sekretær, der udfører Retsskriverforretningerne.
 Artikel 80.
 Kendelsen oplæses i et offentligt Møde, hvor Parternes Agenter og  

 Raadgivere ere tilstede, eller hvortil de ere blevne vedbørligt tilkaldte.
 Artikel 81.
 Naar Kendelsen er behørigt afsagt og medddelt Parternes Agenter, afgør den  

 Striden endeligt og uden Paaanke.
 Artikel 82.
 Enhver Tvist, som maatte kunne opstaa mellem Parterne om Fortolkningen og  

 Udførelsen af Kendelsen, skal, naar ikke andet er bestemt, paakendes af den  

 Ret, der har afsagt den.
 Artikel 83.
 Parterne kunne i compromissum forbeholde sig at forlange en Revision af  

 Voldgiftskendelsen.
I saa Fald skal, med mindre Overenskomst bestemmer det anderledes,  

 Begæringen stiles til den Ret, som har afgivet Kendelsen.
Den kan kun  

 begrundes ved Opdagelsen af et nyt Faktum, som efter sin Natur vilde have  

 udøvet en afgørende Indflydelse paa Kendelsen. og som, da Retsforhandlingen  

 sluttedes, var ukendt af Retten selv og den Part, som har forlangt  

 Revisionen.
 Revisionsproceduren kan kun iværksættes ved en af Retten truffen  

 Bestemmelse, der udtrykkeligt konstaterer et nyt Faktums Fremkomst, erkender,  

 at dette Faktum har de i foranstaaende Afsnit omtalte Karaktermærker, og  

 erklærer, at Begæringen om Revision af den Grund skal tages til Følge.
 Compromissum fastsætter den Frist, inden hvilken Begæringen om Revision  

 skal være fremsat.
 Artikel 84.
 Voldgiftskendelsen er kun bindende for de stridende Parter.
Naar det drejer sig om Fortolkningen af en Konvention, hvori andre Magter  

 end de stridende Parter have deltaget, underrette disse sidste i rette Tid  

 alle de undertegnende Magter derom.
Enhver af disse Magter har Ret til at  

 intervenere i Retssagen.
Hvis en eller flere af dem har benyttet denne Ret,  

 er den i Kendelsen indeholdte Fortolkning ligeledes bindende for deres  

 Vedkommende.
 Artikel 85.
 Enhver Part bærer sine egne Udgifter og en ligelig Del at Rettens  

 Udgifter.
 OM DEN SUMMARISKE VOLDGIFTSPROCEDURE.
 Artikel 86.
 I det Øjemed at lette Voldgifts-Retsplejens Virksomhed i Tilfælde, hvor  

 det drejer sig om Stridigheder, der ifølge deres Art tilstede en summarisk  

 Retsforfølgning, fastsætte de kontraherende Magter nedenstaaende Regler, som  

 ville være at følge, hvis der ikke findes afvigende Bestemmelser, og med det  

 Forbehold, at, i paakommende tilfælde, de Bestemmelser i Kapitel III, der  

 ikke maatte være i Strid dermed, komme til Anvendelse.
 Artikel 87.
Hver af de stridende Parter udnævner en Voldgiftsmand.
De to saaledes  

 opgivne Voldgiftsmænd vælge en Opmand.
Hvis de ikke kunne blive enige i saa  

 Henseende, opstiller hver to Kandidater udtagne af den almindelige Liste over  

 den staaende Domstols medlemmer, udenfor de Medlemmer, der ere opgivne af  

 nogen af Parterne selv, og som ikke ere nogen af Parternes Landsmænd; ved  

 Lodtrækning afgøres det, hvilken af de saaledes opstillede Kandidater der  

 skal være Opmand.
Opmanden er Formand for Retten, der træffer sine Afgørelser  

 ved Stemmeflerhed.
 Artikel 88.
 Naar der ikke forligger en forudgaaende Overenskomst, fastsætter Retten,  

 saa snart den er sat, inden for hvilken Frist de to Parter skulle indlevere  

 deres respektive skriftlige Fremstillinger.
 Artikel 89.
 Hver Part repræsenteres for Retten af en Agent, der optræder som Mellemled  

 mellem Retten og den Regering, der har udnævnt ham.
 Artikel 90.
Proceduren er helt igennem skriftlig.
Dog har hver Part Ret til at  

 forlange, at Vidner og Vurderingsmænd kaldes til Møde for Retten.
Retten kan  

 paa sin Side afæske de to Parters Agenter, saa vel som de Sagkyndige og  

 Vidner, hvis Nærværelse den anser for gavnlig, mundtlige Forklaringer.
V.
Afdeling.
Slutningsbestemmelser.
 Artikel 91.
 Naar nærværende Konvention er vedbørligt ratificeret, træder den i det  

 indbyrdes Forhold mellem de kontraherende Magter i Stedet for Konventionen af  

 29de Juli 1899 vedrørende fredelig Bilæggelse af internationale Stridigheder.
 Artikel 92.
 Nærværende Konvention skal ratificeres saa snart som muligt.
 Ratifikationerne deponeres i Haag.
 Den første Deponering af Ratifikationer optegnes i en Protokol, der  

 undertegnes af Repræsentanterne for de magter, der tage Del i den, og af den  

 nederlandske Udenrigsminister.
 De senere Deponeringer af Ratifikationer foretages gennem en skriftlig  

 Meddelelse, stilet til den nederlandske Regering og ledsaget af  

 Ratifikationsinstrumentet.
En bekræftet Genpart af den Protokol, der optages over den første  

 Deponering af Ratifikationer, over de Meddelelser, der er omtalte i  

 foregaaende Alinea, sat over Ratifikationsinstrumenterne, tilstilles  

 uopholdeligt paa den nederlandske Regerings Foranstaltning og ad diplomatisk  

 Vej de Magter, der have været indbudte til den anden Fredskonference og  

 endvidere de Magter, som maatte have sluttet sig til Konventionen.
I de i  

 foregaaende Alinea omtalte Tilfælde meddeler nævnte Regering dem samtidig,  

 paa hvilken Dag den har modtaget Notifikationen.
 Artikel 93.
 De ikke undertegnende Magter, der have været indbudt til den anden  

 Fredskonference, kunne slutte sig til nærværende Konvention.
 Naar en Magt ønsker at give sin Tilslutning, tilkendegiver den skriftligt  

 den nederlandske Regering sin Hensigt og tilstiller den samtidig  

 Tilslutningsdokumentet, som deponeres i nævnte Regerings Arkiv.
 Denne Regering meddeler uopholdeligt alle de andre Magter, der have været  

 indbudt til den anden Fredskonference, bekræftet Genpart af Notifikationen og  

 af Tilslutningsakten, med Angivelse af Dagen, paa hvilken den modtog  

 Notifikationen.
 Artikel 94.
 De Vilkaar, paa hvilke de Magter, som ikke have været indbudt til den  

 anden Fredskonference, kunne slutte sig til nærværende Konvention, fastsættes  

 ved nærmere Overenskomst mellem de kontraherende Magter.
 Artikel 95.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, tresindstyve Dage efter denne  

 Deponerings Protokollation, og for de Magter, der ratificere senere, eller  

 som slutte sig til, tresindstyve Dage efter at den nederlandske Regering har  

 modtaget Notifationen om deres Ratifikation eller Tilslutning.
 Artikel 96.
 Hvis en af de kontraherende Magter maatte ønske at opsige nærværende  

 Konvention, skal Opsigelsen skriftligt erklæres for den nederlandske  

 Regering, der uopholdeligt meddeler de andre Magter bekræftet Genpart af  

 Erklæringen med Opgivelse af Dagen, paa hvilken den modtog Erklæringen.
 Opsigelsen skal kun have Virkning for den Magt, der har notificeret den,  

 og et Aar efter at Notifikationen er indkommet til den nederlandske Regning.
 Artikel 97.
 En Fortegnelse, ført af det nederlandske Udenrigsministerium, skal angive  

 Dagen, paa hvilken der blev deponeret Ratifikationer i Henhold til Art. 92,  

 Alinea 3 og 4, og Dagen, paa hvilken der indkom Notifikationer om Tilslutning  

 (Art. 93, andet Alinea) eller Opsigelse (Art. 96, første Ainea).
 Enhver af de kontraherende Magter har Ret til at gøre sig bekendt med  

 denne Fortegnelse og forlange bekræftede Uddrag deraf.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
Sket i Haag, den 18de Oktober 1907, i et  

 eneste Eksemplar, som forbliver deponeret i den nederlandske  

 Regerings Arkiv, og hvoraf Konvention af Tyskland, de Forenede Stater af Amerika, Østrig-Ungarn,  

 China, DanStaters Ratifikation er foretaget med to Forbehold saalydende:
 1. Inter, der indeholdes i denne Konvention, skal  

 fortolkes saaledes, at det forlanges, at de Forenede Stater skulle afvige fra  

 deres traditionelle Politik, ikke at trænge sig ind i, blande sig eller  

 indvikle sig i de politiske Spørgsmaal vedrørende nogensomhelst fremmed Stats  

 Politik eller indre Administration: heller ikke skal noget, der indeholdes i  

 denne konvention, fortolkes saaledes, at det medfører en Opgivelse ved de  

 Forenede Stater af deres traditionelle Holdning overfor rent amerikanske  

 Spørgsmaal.
 2. De Forenede Stater vedtoge denne Konvention ud fra  

 den Opfattelse, at Henvendelse til den staaende Domstol til Afgørelse af  

 Tvistigheder alene kan ske ifølge Overenskomst derom ved almindelige eller  

 særlige Voldgiftstraktater, der maatte være eller blive afsluttede mellem de  

 tvistende Parter; og de Forenede Stater benytte den Adgang, der indeholdes i  

 nævnte Konventions Artikel 53, til at udelukke Affattelsen af  

 »Compromissum« ved den staaende Domstol, og udelukke herved fra den  

 staaende Domstols Kompetence Beføjelsen til at affatte det  

 »Compromissum«, der udkræves ifølge almindelige eller særlige  

 Voldgiftstraktater, der maatte være eller blive afsluttede af de Forenede  

 Stater, og disse erklære yderligere udtrykkelig, at det  

 »Compromissum«, der udkræves ifølge en hvilkensomhelst  

 Voldgiftstraktat, i hvilken de ere medkontraherende, skal fastsættes alene  

 ved Overenskomst mellem de kontraherende Parter, med mindre paagældende  

 Traktat udtrykkelig bestemmer anderledes'.
 Under 16de December 1909 har den nederlandske Regering modtaget  

 Notifikation af Nicaraguas Tilslutning til Konventionen.
 Hvilket herved bringes til offentlig Kundskab.
