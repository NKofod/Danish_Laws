(Studieaktivitet som betingelse for at  

 oppebære uddannelsesstøtte) § 1 I bekendtgørelse nr. 205 af 29. marts 1988 om uddannelsesstøtte foretages  

 følgende ændring:
 1. § 2, stk. 1, affattes således:
» § 2.  En uddannelsessøgende er studieaktiv,  

 indtil det ved prøver eller på anden måde af uddannelsesinstitutionen  

 konstateres, at den uddannelsessøgende ikke yder en studiemæssig indsats, der  

 gør det muligt at gennemføre uddannelsen uden overskridelse af den normerede  

 studietid.
En uddannelsessøgende, der ikke deltager i foreskrevne prøver,  

 betragtes normalt ikke som studieaktiv.
En uddannelsessøgende kan ikke  

 oppebære uddannelsesstøtte i større takt end svarende til den konstaterede  

 studieaktivitet, jf. dog § 11, stk. 3, og lovens § 3, stk. 3.«.
 2. I § 2 indsættes efter stk. 1 som nyt stykke:
 »Stk. 2.  En uddannelsessøgende, der før den 15.  

 marts 1988 har påbegyndt en støtteberettigende videregående uddannelse,  

 betragtes som studieaktiv, indtil det ved prøver eller på anden måde af  

 uddannelsesinstitutionen konstateres, at den uddannelsessøgende ikke yder en  

 studiemæssig indsats, der gør det muligt at gennemføre uddannelsen uden  

 væsentlig overskridelse af den sædvanlige studietid.«.
 Stk. 2-4 bliver herefter stk. 3-5.
 3. I § 2, stk. 2, der bliver stk. 3, ændres  

 »een gang« til: »to gange«.
§ 2 Stk. 1.  Bekendtgørelsen træder i kraft den 15. marts  

 1989 med virkning for støttetildelingen fra støtteåret 1989-90.
 Stk. 2.  De hidtil gældende bestemmelser i § 2, stk. 1,  

 finder dog anvendelse for uddannelsessøgende i ungdomsuddannelser ved  

 støttetildelingen i støtteåret 1989-90.
