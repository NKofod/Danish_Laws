Betænkning afgivet af Uddannelsesudvalget den 23. maj 2006 Betænkning over Forslag  

 til lov om ændring af lov om friskoler og private grundskoler m.v. og andre  

 love på Undervisningsministeriets område (Afgangsprøver i frie grundskoler, frie kostskoler og ungdomsskoler  

 og optagelsesprøver til  

  

 gymnasiale uddannelser m.v.) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 25. april 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Lukket møde Udvalget afholdt den 26. april 2006 et lukket møde om  

 lovforslaget.
I mødet deltog repræsentanter for Dansk Friskoleforening,  

 Foreningen af Frie Ungdoms- og Efterskoler, Foreningen af Husholdnings- og  

 Håndarbejdsskoler og Frie Grundskolers Fællesråd.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 23. marts 2006 dette udkast til  

 udvalget, jf. alm. del  bilag 330. Den 20. april 2006 sendte  

 undervisningsministeren  

 de indkomne høringssvar samt et notat herom til udvalget.
Sammenhæng med andre lovforslag Lovforslaget skal ses i sammenhæng med lov nr. 313 af 19. april  

 2006 om ændring af lov om folkeskolen (lovforslag nr.
L 101).
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Bråskovgård Efterskole, Dansk Friskoleforening Frie Grundskolers Fællesråd, Landsforbundet af Voksen- og  

 Ungdomsundervisere og Sammenslutningen af Frie Rudolf  

 Steiner Skoler i Danmark.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Bråskovgård Efterskole, Frie Grundskolers Fællesråd, Landsforbundet af Voksen- og  

 Ungdomsundervisere og Sammenslutningen af Frie Rudolf  

 Steiner Skoler i Danmark.
Spørgsmål Udvalget har stillet 14 spørgsmål til undervisningsministeren  

 til skriftlig besvarelse, som denne har besvaret.
Udvalgets spørgsmål til  

 undervisningsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
 Det Radikale Venstres  

 medlemmer af udvalget finder, at regeringens centralistiske kontrol af  

 folkeskolen  

 er kilden til den indskrænkning af skolefriheden og afskaffelsen af det frie  

 valg, som lovforslaget indebærer.
 Det er trist, at  

 regeringens mangel på evne til at vise tillid betyder så kategoriske  

 indskrænkninger af skolefriheden for de frie skoler og afskaffelsen af det  

 frie  

 valg for afgangsprøver for alle børn.
Da regeringen begyndte  

 at offentliggøre afgangsprøveresultater, blev disse i sagens natur læst som  

 en  

 bedømmelse af skolen.
Regeringens mistanke synes så at være, at skolerne ikke  

 vil gøre deres yderste for at sikre, at eleverne går op til afgangsprøve,  

 dvs. bruge afgangsprøverne i det pædagogiske arbejde som et mål,  

 eleverne  

 arbejder henimod.
For det store flertal går til afgangsprøverne som en  

 givet ting, og for en mindre gruppe af elever er det en motivation  

 til at tage nogle af afgangsprøverne.
Dette ændres nu: Først fordi  

 afgangsprøverne  

 bliver obligatoriske som en samlet pakke for folkeskolen, og nu ved at  

 ungdomsskoler og hele den frie skolesektor bliver omfattet.
Det betyder, at  

 eleverne ikke kan vælge frit, og at prøverne ikke har den positive  

 motiverende effekt.
Der er to alvorlige  

 konsekvenser.
Den første er, at elever på f.eks. ungdomsskoler med  

 heltidsundervisning ikke længere positivt kan vælge prøver til, men skal have  

 papir på, at de er dårlige nok til at vælge prøver fra.
Det er hverken  

 konstruktivt eller motiverende for eleverne.
 Den anden er, at  

 friheden for de frie skoler indskrænkes igen: Det bliver alene et valg  

 mellem alle folkeskolens afgangsprøver aflagt på folkeskolens måde eller  

 ingen  

 af folkeskolens prøver og deraf følgende skærpet tilsyn og obligatorisk  

 adgangsprøver for eleverne til gymnasiale ungdomsuddannelser.
Det interessante er  

 ikke, om det er godt at gå til prøver eller ej.
I dag vælger mange frie  

 skoler prøverne  

 til, både efterskoler og frie skoler i øvrigt, der leder op til  

 afgangsniveau.  

 Det vigtige er, at skolerne ikke længere har valget og kan tilrettelægge  

 afslutningen af skoleforløbet, som man finder hensigtsmæssigt.
Det er den  

 principielle afgørelse, som hvert parti skal træffe, når man vurderer, om man  

 støtter lovforslaget eller ej.
For Det Radikale Venstre er afgørelsen  

 let:  

 Vi kan ikke støtte et lovforslag, der indskrænker skolefriheden igen.  

 Den  

 postulerede »lempelse« for så vidt angår fagene kristendom og  

 historie er en tynd skinmanøvre, der dårligt dækker over lovforslagets  

 intention:  

 Endnu engang følger regeringen sin egen mistillid til forældre og skoler og  

 pålægger dem at følge regeringens kontrollerende tankegang.
Socialistisk Folkepartis medlem af udvalget er modstander af en  

 obligatorisk prøvepakke, som udvider antallet af prøvefag og fratager  

 eleverne  

 retten til at vælge, hvilke fag de vil gå til prøve i.
Flere tusinde elever  

 har  

 hvert år glæde af at tage folkeskolens afgangseksamen i et, to eller tre fag.  

 Det giver ifølge bl.a. efterskolerne og ungdomsskolerne de berørte elever en  

 mulighed for trods deres faglige svagheder at komme videre og få en  

 uddannelse.  

 Mange af disse elever risikerer nu at gå ud af folkeskolen helt uden en  

 eksamen, og de vil derved have endnu sværere ved at komme videre med en  

 ungdomsuddannelse.
Et helt uacceptabelt tiltag for SF, der ønsker, at stadig  

 flere unge får en ungdomsuddannelse.
Da lovforslaget allerede får virkning  

 fra  

 det kommende skoleår, tvinges en række friskoler til at revurdere både  

 skoleplan og værdigrundlag, hvilket vi finder meget problematisk.
SF finder  

 det  

 endvidere generelt bekymrende, at et politisk flertal i realiteten benytter  

 de  

 obligatoriske prøver til at sætte en pædagogisk dagsorden på de frie  

 grundskoler.
Det er SFs holdning, at lovforslaget i alt for høj grad er  

 præget af centralisering og ensretning, som alt andet lige vil gå hårdest ud  

 over de svageste elever.
Fremtidens krav til uddannelse handler i høj grad om  

 kreativitet, samarbejde og fleksibilitet.
Det er de krav, globaliseringen  

 først  

 og fremmest stiller til Danmark og til Danmarks skoler, sammen med faglighed  

 naturligvis.
Danmark har stadig en skole, der bygger på åndsfrihed, ligeværd,  

 demokrati og respekt for den enkelte elevs alsidige og personlige udvikling.  

 Der er plads til, at skoler forsøger sig med anderledes tanker, som på nogle  

 områder giver eleverne andre kompetencer.
Det er vigtigt for SF, at vi  

 fastholder fokus på de værdier.
Det er vigtigt for SF, at statsstyringen  

 standser.
Det er SFs opfattelse, at der er rigelig statsstyring af  

 folkeskolen.
Hvis vi nu også går i gang med at dræbe forskelligheden blandt  

 efterskoler og friskoler, så kan vi helt dræbe den grundlæggende tænkning, vi  

 har haft i dansk uddannelsespolitik.
For Enhedslistens medlem  

 af udvalget har frie skoler tidligere været kendetegnet ved egen ret til  

 pædagogik,  

 læreplan og metode, evaluerings- og prøveformer.
Lovforslaget er  

 indholdsmæssigt karakteriseret ved en ekstrem indskrænkning af friskolernes  

 frihed, hvilket Enhedslisten finder stærkt problematisk, idet det undergraver  

 friskolernes eksistensberettigelse.
Enhedslisten mener, at   

 lov nr.  

 313 af 19. april 2006  

 forringer  

 folkeskolen, og dette lovforslag, som er en opfølgning på lov nr.  

 313,  

 er ødelæggende for friskolerne.
Enhedslisten mener, det  

 stadig skal være muligt for den enkelte elev at tilmelde sig de  

 eksaminer, som  

 den enkelte elev magter.
Særlig inden for friskoleområdet er der elever med  

 meget forskellige tilgange til og forudsætninger for skolearbejdet og  

 eksaminationer.
Det er beklageligt, at elever, der kan magte at gå til  

 enkelte  

 eksaminer, ikke længere skal have denne mulighed.
Lovforslaget er socialt  

 begrænsende og ekskluderende; de svage elever vil blive frasorteret og hæmmet  

 i  

 deres videre livsforløb.
Enhedslisten tager stærkt afstand fra ministerens  

 sanktionsmuligheder, hvis de nye eksaminationsregler ikke overholdes, f.eks.  

 fratagelse af skolens ret til at afholde eksamen.
I forhold til obligatoriske optagelsesprøver til ungdomsuddannelser er det  

 beklageligt, at ministeren ikke har tillid til de mange udmærkede  

 samarbejder med lokale gymnasier, hvor gymnasierektoren med sit kendskab til  

 skolerne og deres undervisningskvalitet har bedømt, om eleverne skulle til  

 optagelsesprøve eller ej.
Med lovforslaget fjernes det lokale samarbejde om  

 optag på ungdomsuddannelserne.
 På det praktiske plan tvinges en række friskoler til at revurdere både  

 skoleplan og værdigrundlag i løbet af ekstremt kort tid, ligesom der er  

 uforudsete udgifter til undervisningsmaterialer og prøveafgifter som følge af  

 den korte frist før lovens ikrafttrædelse.
Enhedslisten tager afstand  

 fra den voksende detail- og statsstyring af grundskoleområdet,  

 og Enhedslisten beklager, at lovforslaget ødelægger muligheden for  

 pædagogiske indspark fra friskolerne til folkeskolen.
Enhedslisten  

 kan derfor ikke støtte lovforslaget.
 Siumut,  

 Tjóðveldisflokkurin, Fólkaflokkurin, og Inuit Ataqatigiit var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 1 1)  


  

 Nr.  

 6  

  

 affattes således:  


  

 »6.  

  

 I  

  

 § 9, stk. 11,  

  

 der bliver stk. 12, ændres »10« til: »11«.« [Konsekvensrettelse] 2)  

  

 Efter nr. 8 indsættes som nyt  

 nummer:
»01.  

  

 I  

  

 § 39  

  

 udgår »§ 1, stk. 3, og«.« [Konsekvens som følge af lovforslagets § 1, nr. 1] Bemærkninger Til nr. 1 og 2 Der er tale om tekniske konsekvensrettelser.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut,  

 Tjóðveldisflokkurin, Fólkaflokkurin og Inuit Ataqatigiit havde ikke medlemmer  

 i  

 udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 185 Bilagsnr.
Titel 1 Henvendelse af 4/4-06 fra Frie Grundskolers Fællesråd 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Tilmelding til udvalgets lukkede møde om lovforslaget  

 onsdag den 26. april 2006 5 Høringssvar og høringsnotat, fra undervisningsministeren 6 Henvendelse af 24/4-06 fra Dansk Friskoleforening 7 Henvendelse af 26/4-06 fra Bråskovgård Efterskole 8 Materiale modtaget i forbindelse med Bråskovgård  

 Efterskoles foretræde for udvalget 2/5-06 9 Henvendelse af 3/5-06 fra Sammenslutningen af Frie Rudolf  

 Steiner Skoler i Danmark 10 Henvendelse fra Landsforbundet af Voksen- og  

 Ungdomsundervisere 11 Undervisningsministerens besvarelse af spørgsmål nr.
S  

 4328 12 1. udkast til betænkning 13 Ændringsforslag fra undervisningsministeren 14 Henvendelse af 22/5-06 fra Landsforbundet af Voksen- og  

 Ungdomsundervisere 15 2. udkast til betænkning Oversigt over spørgsmål og svar vedrørende L 185 Spm.nr.
Titel 1 Spm. om kommentar til henvendelsen af 4/4-06 fra Frie  

 Grundskolers Fællesråd, til undervisningsministeren, og ministerens svar  

 herpå 2 Spm. om kommentar til henvendelsen af 24/4-06 fra Dansk  

 Friskoleforening, til undervisningsministeren, og ministerens svar herpå 3 Spm. om kommentar til henvendelsen af 26/4-06 fra  

 Bråskovgård Efterskole, til undervisningsministeren, og ministerens svar  

 herpå 4 Spm. om kommentar til materiale modtaget i forbindelse  

 med Bråskovgård Efterskoles foretræde for udvalget 2/5-06, til  

 undervisningsministeren,  

 og ministerens svar herpå 5 Spm. om kommentar til henvendelsen af 3/5-06 fra  

 Sammenslutningen af Frie Rudolf Steiner Skoler i Danmark, til  

 undervisningsministeren, og ministerens svar herpå 6 Spm. om, hvordan ministeren vil løse det problem, at de  

 frie skoler vil have vanskeligt ved at begynde på eksaminer på det efter  

 lovforslaget fastsatte tidspunkt, og hvordan skolen skal forklare de elever,  

 der er tilmeldt under dagældende forudsætninger, at forudsætningerne nu er  

 ændret, til undervisningsministeren, og ministerens svar herpå 7 Spm., om det er rimeligt over for de svageste elever, at  

 de kan vælge at tage den fulde pakke fag eller ingen fag, og om det er en  

 hjælp for svage elever, at de kommer ud af skolen uden eksamen overhovedet,  

 til undervisningsministeren, og ministerens svar herpå 8 Spm., om det er hensigten med lovforslaget, at eleverne  

 enten skal tage hele pakken, eller vælge hele pakken fra, til  

 undervisningsministeren, og ministerens svar herpå 9 Spm. om særskilt tilsyn, til undervisningsministeren, og  

 ministerens svar herpå 10 Spm. om kommentar til henvendelsen fra Landsforbundet af  

 Voksen- og Ungdomsundervisere, til undervisningsministeren, og ministerens  

 svar herpå 11 Spm. om, hvor mange elever i heltidsundervisningen på en  

 ungdomsskole, der aflægger folkeskolens afgangsprøver, og hvor mange der  

 fortsætter  

 på en ungdomsuddannelse, til undervisningsministeren, og ministerens svar  

 herpå 12 Spm. om, hvilke regler der gælder for optagelse af elever  

 på ungdomsuddannelsen, der har aflagt folkeskolens afgangsprøver via  

 heltidsundervisning  

 på en ungdomsskole, til undervisningsministeren, og ministerens svar herpå 13 Spm. om, hvad ministeren gør for at sikre, at elever i  

 heltidsundervisningen på ungdomsskoler har mulighed for at aflægge nogle af  

 folkeskolens afgangsprøver, men ikke nødvendigvis alle afgangsprøver, til  

 undervisningsministeren, og ministerens svar herpå 14 Spm. om kommentar til henvendelse af 22/5-06 fra  

 Landsforbundet af Voksen- og Ungdomsundervisere, til undervisningsministeren,  

 og ministerens svar herpå Bilag 2 Udvalgets spørgsmål til undervisningsministeren  

 og dennes svar herpå Spørgsmålene og svarene er optrykt efter ønske fra V.
 Spørgsmål 1:
Ministeren  

 bedes kommentere henvendelsen af 4. april 2006 fra Frie Grundskolers  

 Fællesråd,  

 jf.
L 185  bilag 1.
 Svar:
 Frie Grundskolers Fællesråd ønsker, at frie skoler, der tilbyder  

 kristendomsundervisning, der er tilrettelagt på andre måder end svarende til  

 faget i folkeskolen, kan meddele ministeriet, at skolen ikke afholder prøve i  

 faget.
Lovforslaget er ikke til hinder for, at elever ved en fri  

 grundskole kan fritages for folkeskolens afgangsprøve i kristendomskundskab,  

 hvis skolens undervisning af hensyn til skolens værdigrundlag ikke er  

 tilrettelagt med henblik på at føre frem til folkeskolens afgangsprøve i  

 kristendomskundskab.
Det er den enkelte skoles vurdering, om det er i  

 overensstemmelse  

 med dens værdigrundlag at tilrettelægge undervisningen, så den fører frem til  

 prøve i faget, og fritagelsesadgangen er således også åben for f.eks. kristne  

 friskoler.
Frie Grundskolers Fællesråd anfører, at der bør gives adgang  

 til, at ét eller flere af fagene historie, samfundsfag, geografi og biologi  

 kan  

 afsluttes med en skriftlig afløsningsopgave som alternativ til folkeskolens  

 afgangsprøve.
Hertil bemærkes, at det er generelt ønskeligt at holde fast i,  

 at  

 der er én fælles prøveordning for folkeskolen og frie skoler.
 Med Frie Grundskolers Fællesråds forslag om, at en elev skulle  

 have mulighed for at fravælge afgangsprøven i enkelte fag, ville  

 prøveordningen  

 stort set svare til den nugældende, hvor det er frivilligt for eleverne at  

 aflægge  

 folkeskolens afgangsprøver.
 Spørgsmål 2:
Ministeren bedes kommentere henvendelsen af 24. april 2006 fra  

 Dansk Friskoleforening, jf.
L 185  bilag 6.
 Svar:
 Dansk Friskoleforening anfører, at de foreslåede frister for  

 indførelse af de nye prøveregler er for korte, at der er uklarhed om  

 bestemmelserne vedrørende faget kristendomskundskab, samt at de foreslåede  

 tilsynsbestemmelser er blevet komplicerede og virker mistænkeliggørende.
 Det er regeringens  

 opfattelse, at lovforslaget tager de fornødne hensyn til frie skolers frihed,  

 idet der dels er frihed for den enkelte skole til at vælge prøverne fra, dels  

 foreslået specielle prøveregler for historie og kristendom.
 De skoler, der mener at  

 have vanskeligt ved at omstille undervisningen til de nye prøvekrav, har  

 mulighed for at vælge ikke at afholde de obligatoriske prøver, indtil de selv  

 mener at være klar til det.
Lovforslaget er ikke  

 til hinder for, at elever ved en fri skole kan fritages for folkeskolens  

 afgangsprøve  

 i kristendomskundskab, hvis skolens undervisning af hensyn til skolens  

 værdigrundlag ikke er tilrettelagt med henblik på at føre frem til  

 folkeskolens  

 afgangsprøve i kristendomskundskab.
Det er den enkelte skoles vurdering, om  

 det  

 er i overensstemmelse med dens værdigrundlag at tilrettelægge undervisningen,  

 så den fører frem til prøve i faget, og fritagelsesadgangen er således også  

 åben for f.eks. kristne friskoler.
Skolen skal blot på forhånd meddele  

 Undervisningsministeriet dette.
Faget historie  

 sikres en højere prioritet i folkeskolen end det tidligere har haft, blandt  

 andet ved at blive prøvefag og ved at få tildelt flere undervisningstimer.
På  

 de frie grundskoler, der finder, at prøveaflæggelse i faget historie ikke kan  

 forenes med skolens værdigrundlag, sikres prioriteringen af faget ved, at de  

 forældrevalgte tilsynsførende skal føre tilsyn med elevernes standpunkt i  

 faget.
Den del af ministeriets  

 almindelige tilsyn, der ser på kvaliteten af skolernes undervisning,  

 inddrager  

 opnåede prøvekarakterer som et af flere forhold.
For skoler, der har elever  

 på  

 9. klassetrin, men som ikke tilbyder folkeskolens afgangsprøve, eller prøve i  

 historie, har ministeriet ikke de samme muligheder for indblik i kvaliteten  

 af  

 undervisningen.  

 Forslaget skal derfor sikre, at Undervisningsministeriet  

 ved et særskilt tilsyn med disse skoler opnår et tilsvarende indblik med  

 henblik på at sikre elevernes fortsatte uddannelsesmuligheder efter  

 grundskolen Med lovforslaget ændres reglerne om optagelsesprøver til de  

 gymnasiale uddannelser.
I forbindelse med de treårige gymnasiale uddannelser  

 skal en ansøger, der ikke har aflagt folkeskolens obligatoriske  

 afgangsprøver,  

 aflægge optagelsesprøve på den ansøgte institution.
Tilsvarende gælder for  

 ansøgere til den toårige hf-uddannelse, som ikke har aflagt de foreskrevne  

 10.  

 klasseprøver eller afgangsprøver eller ikke dem alle.
Det ændrede gymnasiale  

 optagelseskrav vil gælde såvel elever fra frie skoler, som ikke afholder  

 folkeskolens  

 afgangsprøver, som alle andre ansøgere, der ikke har aflagt folkeskolens  

 obligatoriske afgangsprøver.
 Spørgsmål 3:
Ministeren bedes kommentere henvendelsen af 26. april 2006 fra  

 Bråskovgård Efterskole, jf.
L 185  bilag 7.
 Svar:
 Bråskovgård Efterskole er for det første grundlæggende uenig i,  

 at prøverne gøres obligatoriske, ligesom man finder, at omfanget af  

 afsluttende  

 prøver ikke bør udvides.
Jeg kan herom henvise til, at lovforslaget er en opfølgning på  

 lovforslag nr.
L 101, nu lov nr. 313 af 19. april 2006, og hermed led i  

 regeringens bestræbelser på at forbedre kvaliteten af undervisningen i  

 grundskolen.
L 185 er fremsat for at sikre, at kvaliteten af bl.a.  

 efterskolernes undervisning lever op til de nu skærpede krav for folkeskolen.
 Mere specifikt peger Bråskovgård Efterskole på følgende to  

 forhold, som skolen finder problematiske:
 Kravet  

 om, at en prøveafholdende skoles elever skal aflægge prøve i hele  

 prøverækken,  

 der tilmed er udvidet, vil efter efterskolens opfattelse ramme en sårbar  

 gruppe  

 af elever, der er for stærke til at kunne fritages for aflæggelse af prøve.  

 Prøveaflæggelse i samtlige prøvefag vil ifølge efterskolen være uoverskuelig  

 for dem, og efterskolen finder, at de med lovforslaget tvinges til enten at  

 aflægge  

 prøve i hele prøverækken eller flytte til en prøvefri skole, selvom de måske  

 har mod på og forudsætninger for at gennemføre nogle af prøverne.  

  

 Eleverne karakteriseres af efterskolen som »ikke boglige« og »skoletrætte«,  

 som  

 aldrig eller kun sjældent har været i kontakt med PPR.  

  

 Efterskolen forestiller sig, at der etableres en lokal dispensationsret og  

 -mulighed,  

 hvor den enkelte skoleleder i samråd med elev, forældre og lærere kan give  

 dispensation til den enkelte i det enkelte fag, hvis det vurderes, at det vil  

 være et urimeligt eller meningsløst krav, at den pågældende elev går til  

 prøve  

 i faget, eller hvis eleven kun forventes med rimeligt resultat at kunne magte  

 prøve i nogle af fagene.
 Skolen  

 finder det uhensigtsmæssigt at implementere den ændrede lov med så kort  

 varsel  

 i forhold til tilvejebringelse af lærerkræfter med de fornødne  

 kvalifikationer,  

 ekstra udgifter til undervisningsmaterialer og prøveafholdelse.
 Ovenstående giver mig anledning til følgende bemærkninger:
Ad 1. Obligatoriske prøver er et centralt element i regeringens  

 politik om at give undervisningen i grundskolen et kvalitativt løft.  

 Efterskolens forslag ville reelt betyde, at den netop afskaffede mulighed i  

 folkeskolen for kun at aflægge prøve i nogle fag ville blive videreført på  

 efterskoleområdet.
Forslaget ville give ulige vilkår i forhold til  

 folkeskolen,  

 idet elever, der ikke er indstillet på at aflægge hele prøvepakken, ville  

 kunne  

 undgå dette ved at gå på efterskole.
Det er regeringens opfattelse, at dette  

 ville være til skade for eleverne.
 Ad 2.  

 Den forbedring af  

 det faglige niveau, som følger af den nylige ændring af folkeskoleloven (lov  

 nr. 313 af 19. april 2006) bør efter min opfattelse også have indflydelse på  

 de  

 frie skolers område.
Det er samlet set mest  

 hensigtsmæssigt, at indførelse af de nye krav sker samtidig i folkeskolen og  

 i  

 de frie grundskoler og på efterskolerne.
Der er jo tale om én afgangsprøve og  

 om fælles adgangskrav i forbindelse med optagelse på en gymnasial uddannelse.
 De skoler, der mener at  

 have vanskeligt ved at omstille undervisningen til de nye prøvekrav, har  

 mulighed for at vælge ikke at afholde de obligatoriske prøver, indtil de selv  

 mener, at de er klar til det.
 Spørgsmål 4:
Ministeren bedes kommentere talepapir udleveret af Bråskovgård  

 Efterskole ved deres foretræde i Uddannelsesudvalget den 2. maj 2006, jf.
L  

 185  

 - bilag 8.
 Svar:
 Det forelagte materiale fra Bråskovgård Efterskole uddyber  

 skolens kritik af L 185. Jeg tillader mig derfor at henvise til min  

 besvarelse  

 af spørgsmål 3 til L 185.
Det er rigtigt, at lovforslaget medfører ændringer i forhold til  

 hidtil gældende praksis i forbindelse med aflæggelse af folkeskolens  

 afgangsprøve.
For så vidt angår kristendomskundskab og historie, er der  

 imidlertid  

 med forslaget lagt op til muligheder for fravalg af prøveaflæggelse eller  

 valg  

 af anden prøveform i overensstemmelse med de frie skolers værdigrundlag.
Det er fortsat sådan, at en fri skole  herunder også en  

 efterskole  skal give undervisningspligtige elever en undervisning, der  

 står  

 mål med, hvad der almindeligvis kræves af folkeskolen.
Uanset om en fri skole  

 vælger at tilbyde folkeskolens prøver eller ej, er det således fortsat  

 skolens  

 ansvar at sikre, at den råder over de fornødne lærerkræfter til at sikre  

 undervisningens kvalitet.
 Spørgsmål 5:
Ministeren bedes kommentere henvendelsen af 3. maj 2006 fra  

 Sammenslutningen af Frie Rudolf Steiner Skoler i Danmark, jf.
L 185 - bilag  

 9.
 Svar:
 Sammenslutningen af Frie Rudolf Steiner Skoler i Danmark giver  

 udtryk for, at lovforslaget vil afskrive de frie grundskoler frihed til selv  

 at  

 tilrettelægge undervisningen, at forslaget om et særligt tilsyn (§ 1, nr. 5)  

 vil ensrette skolernes undervisning, hvis ikke det tager udgangspunkt i den  

 enkelte skoles tilrettelæggelse af undervisningen, samt at forslaget om  

 obligatorisk optagelsesprøve på de gymnasiale uddannelser for ansøgere, der  

 ikke har aflagt folkeskolens afgangsprøve, vil begrænse Steinerskolernes  

 hidtidige mulighed for at indgå lokale aftaler mellem rektorer og skoler.
 Henvendelsen giver mig anledning til følgende bemærkninger:
Lovforslaget ændrer ikke ved skolernes ret til at give en  

 undervisning, der stemmer med skolens egen overbevisning, og tilrettelægge  

 undervisningen i overensstemmelse med denne overbevisning.
Det ændrer heller  

 ikke ved en skoles frihed til at vælge prøverne fra.
Med forslaget om et særskilt tilsyn med skoler, der giver  

 undervisning på 9. klassetrin, og som ikke afholder folkeskolens  

 afgangsprøver,  

 gives der mulighed for, at ministeriet kan få et indblik i kvaliteten af  

 disse  

 skolers undervisning.
Det fremgår af de almindelige bemærkninger til  

 lovforslaget,  

 at tilsynsindsatsen vil omfatte blandt andet undersøgelser af, om skolens  

 elever aflægger prøve på en anden skole som privatist, elevernes  

 uddannelsesfrekvens efter afsluttet 9. klasse, tilsynserklæringerne fra  

 skolernes forældrevalgte eksterne tilsynsførende samt af de delmål, slutmål  

 og  

 undervisningsplaner, som skolerne er forpligtede til at udarbejde.
Målet er  

 samlet set at opnå et indblik i skolens undervisning.
Giver det særskilte tilsyn anledning til bekymring om kvaliteten  

 af en skoles undervisning, vil ministeriet reagere ved at undersøge  

 kvaliteten  

 af skolens undervisning nærmere.
I et sådant forløb vil ministeriet  

 naturligvis  

 tage udgangspunkt i den måde, som skolen har valgt at tilrettelægge  

 undervisningen  

 på, når det undersøges, om skolen giver en undervisning, der står mål med,  

 hvad  

 der almindeligvis kræves i folkeskolen.
Med lovforslaget ændres reglerne om optagelsesprøver til de  

 gymnasiale uddannelser.
Med hensyn til de treårige gymnasiale uddannelser  

 skal  

 en ansøger, der ikke har aflagt folkeskolens obligatoriske afgangsprøver,  

 aflægge  

 optagelsesprøve på den ansøgte institution.
Tilsvarende gælder for ansøgere  

 til  

 den toårige hf-uddannelse, som ikke har aflagt de foreskrevne 10.  

 klasseprøver  

 eller afgangsprøver eller ikke dem alle.
Det ændrede gymnasiale  

 optagelseskrav  

 vil gælde såvel elever fra frie skoler, som ikke afholder folkeskolens  

 afgangsprøver, som alle andre ansøgere, der ikke har aflagt folkeskolens  

 obligatoriske afgangsprøver.
 Spørgsmål 6:
Hvordan vil ministeren løse det problem, at de frie skoler vil  

 have vanskeligt ved at begynde på eksaminer på det efter lovforslaget  

 fastsatte  

 tidspunkt, og hvordan skal skolen forklare de elever, der er tilmeldt under  

 dagældende forudsætninger, at forudsætningerne nu er ændret? Svar:
Den obligatoriske  

 prøvedeltagelse, der med L 185 foreslås indført for elever på frie  

 grundskoler,  

 der tilbyder folkeskolens afgangsprøve, svarer til den prøvedeltagelse, der  

 med  

 vedtagelsen af L 101 gælder for elever i folkeskolen.
Det er således et  

 fælles  

 vilkår for eleverne i folkeskoler og frie skoler, at reglerne om  

 prøveaflæggelse ændres med virkning fra den 1. august 2006. For så vidt angår  

 skolernes parathed til at tilbyde prøveaflæggelse på de nye vilkår henvises  

 til, at det til stadighed har været et krav til de frie skoler, at deres  

 undervisning skal stå mål med, hvad der almindeligvis kræves i folkeskolen.  

 At  

 rækken af prøvefag udvides skulle således ikke udgøre en større udfordring  

 for  

 den enkelte frie skole i forhold til den enkelte folkeskole.
 Spørgsmål 7:
Mener ministeren, det er rimeligt over for de svageste elever,  

 at de kan vælge at tage den fulde pakke fag eller ingen fag, og mener  

 ministeren, det er en hjælp for svage elever, at de kommer ud af skolen uden  

 eksaminer overhovedet? Svar:
De regler, der foreslås  

 fastsat med L 185, indebærer ikke et valg for den enkelte elev mellem  

 prøveaflæggelse  

 i alle prøvefag eller ingen prøveaflæggelse overhovedet.
Elever på en skole,  

 der tilbyder folkeskolens afgangsprøver, er forpligtet til at aflægge alle  

 prøver, medmindre eleven fritages fra prøveaflæggelse efter de regler, der  

 fastsættes af undervisningsministeren i medfør af § 14, stk. 4, i  

 folkeskoleloven, jf. lov 313 af 19. april 2006 om ændring af lov om  

 folkeskolen.  

 Reglerne vil indebære, at skolens leder kan beslutte, at elever, for hvem  

 prøveaflæggelse på grund af betydelig funktionsnedsættelse eller  

 utilstrækkelige danskkundskaber ikke skønnes hensigtsmæssig, kan fritages for  

 at aflægge afgangsprøver.
Fritagelsen kan omfatte en eller flere eller alle  

 afgangsprøver.
Skolens leder træffer beslutningen sammen med eleven på  

 baggrund  

 af en pædagogisk-psykologisk vurdering og efter samråd med elevens forældre.
 Det er i øvrigt min  

 opfattelse, at elever med vanskeligheder i videst muligt omfang skal aflægge  

 prøver, eventuelt på særlige vilkår, jf. de derom gældende regler, således at  

 også de får det bedst mulige grundlag for deres videre uddannelse.
 Spørgsmål 8:
Er det virkelig hensigten med lovforslaget, at eleverne enten  

 skal tage hele pakken eller vælge hele pakken fra? Svar:
Nej, elever på en skole,  

 der tilbyder folkeskolens afgangsprøver, skal i udgangspunktet aflægge alle  

 prøver efter reglerne herom.
Fritagelse fra prøveaflæggelse sker efter de  

 regler, der fastsættes herom, jf. mit svar på spørgsmål 7.
 Spørgsmål 9:
Når det fremgår af lovforslaget, at de skoler, der vælger ikke  

 at afholde prøver, skal have et særskilt tilsyn, betyder det så, at der skal  

 komme endnu en person og undersøge skolen specielt vedrørende dette emne,  

 eller  

 kan tilsynene forenkles, så det tilsyn, der vurderer delmål og slutmål, er  

 tilstrækkeligt? Svar:
Med forslaget om et særskilt tilsyn med skoler, der giver  

 undervisning på 9. klassetrin, og som ikke afholder folkeskolens  

 afgangsprøver,  

 gives der mulighed for, at ministeriet kan få et indblik i kvaliteten af  

 disse  

 skolers undervisning.
Det fremgår af de almindelige bemærkninger til  

 lovforslaget,  

 at tilsynsindsatsen vil omfatte blandt andet undersøgelser af, om skolens  

 elever aflægger prøve på en anden skole som privatist, elevernes  

 uddannelsesfrekvens efter afsluttet 9. klasse, tilsynserklæringerne fra  

 skolernes forældrevalgte eksterne tilsynsførende samt af de delmål, slutmål  

 og  

 undervisningsplaner, som skolerne er forpligtede til at udarbejde.
Målet er  

 samlet set at opnå et indblik i skolens undervisning.
 Det er således ikke hensigten,  

 at tilsynet som hovedregel indebærer tilsynsbesøg på den enkelte skole.
 Giver det særskilte tilsyn imidlertid anledning til bekymring om  

 kvaliteten af en skoles undervisning, vil ministeriet reagere ved at  

 undersøge  

 kvaliteten af skolens undervisning nærmere.  

 Tilsynsbesøg på den enkelte skole vil kunne blive aktuelle i denne  

 sammenhæng.
 Spørgsmål 10:
Ministeren bedes kommentere henvendelsen fra Landsforbundet af  

 Voksen- og Ungdomsundervisere, jf.
L 185  bilag 10.
 Svar:
Jeg er opmærksom på, at  

 nogle af de elever, der opfylder deres undervisningspligt i ungdomsskolens  

 heltidsundervisning, på forskellig vis kan have vanskeligt ved at aflægge  

 hele  

 folkeskolens afgangsprøve.
Det er dog min opfattelse, at også elever med  

 vanskeligheder i videst muligt omfang skal aflægge folkeskolens afgangsprøve.
 Derfor indebærer de  

 regler, der foreslås fastsat med L 185, at elever på en skole, der tilbyder  

 folkeskolens  

 afgangsprøver, er forpligtet til at aflægge alle prøver.
I folkeskoleloven er der  

 mulighed for fritagelse fra prøveaflæggelse efter de regler, der fastsættes  

 af  

 undervisningsministeren i medfør af § 14, stk. 4, i folkeskoleloven, jf. lov  

 313 af 19. april 2006 om ændring af lov om folkeskolen.
Reglerne vil  

 indebære,  

 at skolens leder kan beslutte, at elever, for hvem prøveaflæggelse på grund  

 af  

 betydelig funktionsnedsættelse eller utilstrækkelige danskkundskaber ikke  

 skønnes hensigtsmæssig, kan fritages for at aflægge afgangsprøver.  

 Fritagelsen  

 kan omfatte en eller flere eller alle afgangsprøver.
 Ud over folkeskolelovens  

 fritagelsesregler foreslås det med L 185, at undervisningsministeren  

 bemyndiges  

 til at fastsætte regler om, at visse elever i ungdomsskolens  

 heltidsundervisning kan fritages for deltagelse i afgangsprøver.
 Dette er begrundet i, at  

 enkelte elever i ungdomsskolens heltidsundervisning på grund af omfattende  

 personlige eller sociale vanskeligheder ikke har modtaget alderssvarende  

 undervisning i meget lange perioder og kun har modtaget eller deltaget i  

 ungdomsskolens heltidsundervisning i en så kort periode, at det trods  

 omfattende indsats og særligt tilrettelagt undervisning ikke har været muligt  

 at bringe elevens faglige udvikling op på et alderssvarende niveau.
 Der er dermed med lovforslaget taget hensyn til, at de elever i  

 ungdomsskolens heltidsundervisning, der af de nævnte årsager  

 har vanskeligt ved at aflægge hele  

 folkeskolens afgangsprøve, får mulighed for hel eller delvis prøvefritagelse.
 Spørgsmål 11:
Hvor mange elever i heltidsundervisningen på en ungdomsskole  

 aflægger folkeskolens afgangsprøver, og hvor mange fortsætter på en  

 ungdomsuddannelse? Svar:
Ungdomsskolens heltidsundervisning havde i skoleåret 2004-2005  

 2139 elever.
Ministeriet er ikke i besiddelse af oplysninger om, i hvilket  

 omfang eleverne aflægger folkeskolens afgangsprøver.
US-centret  

 (Ungdomsskolernes Udviklingscenter) skønner, at en typisk  

 heltidsundervisningselev  

 i dag aflægger prøve i ca. 3 fag.
US-centret understreger, at der er tale om  

 et  

 skøn.
 Ministeriet har ikke et sikkert kendskab til antallet af elever,  

 der fortsætter i ungdomsuddannelserne fra ungdomsskolens heltidsundervisning.
Den statistik, der er til rådighed om skoleformen som helhed  

 vedrørende overgang til ungdomsuddannelser, giver ikke et entydigt billede.  

 Det  

 kan dog udledes, at langt størstedelen fortsætter i 10. klasse.
Et meget  

 lille  

 antal overgår til gymnasiale uddannelser, og et lidt større antal overgår til  

 erhvervsfaglige  

 uddannelser.
 Spørgsmål 12:
Hvilke regler gælder for optagelse på ungdomsuddannelsen af  

 elever, der har aflagt folkeskolens afgangsprøver via heltidsundervisning på  

 en  

 ungdomsskole, og er der f.eks. mulighed for at blive visiteret til  

 ungdomsuddannelse  

 via pædagogisk psykologisk rådgivning (PPR)? Svar:
Alle elever, der søger om optagelse på en ungdomsuddannelse,  

 skal opfylde de kriterier, der gælder for den pågældende uddannelse.
Dette  

 gælder, uanset hvor eleven har afsluttet sit grundskoleforløb og dermed også  

 for elever i ungdomsskolens heltidsundervisning.
 Ungdommens Uddannelsesvejledning (UU) er i særlig grad opmærksom  

 på rådgivning og vejledning til unge, der har modtaget specialpædagogisk  

 bistand i grundskolen, eller som på anden måde har særligt behov for støtte i  

 forbindelse med overgangen til ungdomsuddannelserne, sådan som for eksempel  

 eleverne i ungdomsskolens heltidsundervisning kan have det.
 Spørgsmål 13:
Hvad vil ministeren gøre for at sikre, at elever i  

 heltidsundervisningen på ungdomsskoler har mulighed for at aflægge nogle af  

 folkeskolens afgangsprøver, men ikke nødvendigvis alle afgangsprøver? Svar:
Som det fremgår af mit  

 svar på spørgsmål 10, er der nogle af de elever, der opfylder deres  

 undervisningspligt  

 i ungdomsskolens heltidsundervisning, som på forskellig vis kan have  

 vanskeligt  

 ved at aflægge hele folkeskolens afgangsprøve.
Det er dog min opfattelse, at  

 også  

 elever med vanskeligheder i videst muligt omfang skal aflægge folkeskolens  

 afgangsprøve.
 Derfor indebærer de  

 regler, der foreslås fastsat med L 185, at elever på en skole, der tilbyder  

 folkeskolens  

 afgangsprøver, er forpligtet til at aflægge alle prøver.
I folkeskoleloven er der  

 mulighed for fritagelse fra prøveaflæggelse efter de regler, der fastsættes  

 af  

 undervisningsministeren i medfør af § 14, stk. 4, i folkeskoleloven, jf. lov  

 313 af 19. april 2006 om ændring af lov om folkeskolen.
Reglerne vil  

 indebære,  

 at skolens leder kan beslutte, at elever, for hvem prøveaflæggelse på grund  

 af  

 betydelig funktionsnedsættelse eller utilstrækkelige danskkundskaber ikke  

 skønnes hensigtsmæssig, kan fritages for at aflægge afgangsprøver.  

 Fritagelsen  

 kan omfatte en eller flere eller alle afgangsprøver.
 Ud over folkeskolelovens  

 fritagelsesregler foreslås det med L 185, at undervisningsministeren  

 bemyndiges  

 til at fastsætte regler om, at visse elever i ungdomsskolens  

 heltidsundervisning kan fritages for deltagelse i afgangsprøver.
 Dette er begrundet i, at  

 enkelte elever i ungdomsskolens heltidsundervisning på grund af omfattende  

 personlige eller sociale vanskeligheder ikke har modtaget alderssvarende  

 undervisning i meget lange perioder og kun har modtaget eller deltaget i  

 ungdomsskolens heltidsundervisning i en så kort periode, at det trods  

 omfattende indsats og særligt tilrettelagt undervisning ikke har været muligt  

 at bringe elevens faglige udvikling op på et alderssvarende niveau.
 Der er dermed med lovforslaget taget hensyn til, at de elever i  

 ungdomsskolens heltidsundervisning, der af de nævnte årsager  

 har vanskeligt ved at aflægge hele  

 folkeskolens afgangsprøve, får mulighed for hel eller delvis prøvefritagelse.
 Spørgsmål 14:
Ministeren bedes kommentere henvendelsen af 22. maj 2006 fra  

 Landsforbundet af Voksen- og Ungdomsundervisere, jf.
L 185  bilag 14.
 Svar:
 Ud over de fritagelsesregler, der gælder i folkeskoleloven, f  

 oreslås det med L 185, at undervisningsministeren  

 bemyndiges til at fastsætte regler om, at visse elever i ungdomsskolens  

 heltidsundervisning kan fritages for deltagelse i afgangsprøver.
 Denne fritagelsesadgang  

 er foreslået forbeholdt  

 elever i ungdomsskolens heltidsundervisning, som  

 på grund af omfattende personlige eller sociale vanskeligheder ikke har  

 modtaget alderssvarende undervisning i meget lange perioder og kun har  

 modtaget  

 eller deltaget i ungdomsskolens heltidsundervisning i en så kort periode, at  

 det trods omfattende indsats og særligt tilrettelagt undervisning ikke har  

 været muligt at bringe elevens faglige udvikling op på et alderssvarende  

 niveau.
 Der er dermed med lovforslaget taget hensyn til, at de elever i  

 ungdomsskolens heltidsundervisning, der af de nævnte årsager  

 har vanskeligt ved at aflægge hele  

 folkeskolens afgangsprøve, får mulighed for hel eller delvis prøvefritagelse.
De nærmere regler for prøvefritagelse af elever i ungdomsskolens  

 heltidsundervisning er endnu ikke fastsat.
Det er forudsat, at fritagelse  

 tager  

 udgangspunkt i den enkelte elevs forhold, og det er dermed ikke hensigten, at  

 fritagelse vil kunne ske for grupper af elever, medmindre hver enkelt elev i  

 gruppen opfylder betingelserne for fritagelse for prøven.
Det er endvidere  

 forudsat, at prøvefritagelsen sker på baggrund af en pædagogisk psykologisk  

 vurdering og efter samråd med eleven og dennes forældre.
Prøvefritagelse  

 forudsættes at kunne vedrøre én eller flere prøver eller alle prøver,  

 afhængig  

 af den enkelte elevs forhold.
Hvis en elev fritages for at aflægge prøve,  

 skal  

 der samtidig tages stilling til, hvordan elevens udbytte af undervisningen  

 vil  

 kunne evalueres på anden vis.
 Det fremgår af reglerne om ungdomsskolens heltidsundervisning,  

 at den skal stå mål med, hvad der almindeligvis kræves i folkeskolen.  

 Undervisningen er ikke bundet af folkeskolens regler om deling på klassetrin,  

 fagrække, læseplaner, timeopdeling m.v., men i de fag, hvor der er prøver,  

 skal  

 undervisningens indhold fastlægges således, at kravene i de enkelte fag ved  

 prøverne kan opfyldes.
