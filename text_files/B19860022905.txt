 I medfør af § 4, stk. 1, i lov om statsautoriserede revisorer, jfr.  

 lovbekendtgørelse nr. 24 af 25. januar 1985, fastsættes:
Almindelige bestemmelser § 1.  Eksamen for statsautoriserede revisorer  

 (revisoreksamen) aflægges for revisorkommissionen.
Revisoreksamen består af  

 en skriftlig del og en mundtlig del.
 § 2.  For at kunne indstille sig til den skriftlige  

 del af revisoreksamen efter § 4, stk. 1, eller § 4, stk. 2, kræves:
 Stk. 2.  Revisorkommissionen kan undtage fra  

 bestemmelserne i stk. 1, nr. 2 og 3.
§ 3.  For at kunne deltage i den mundtlige del af  

 revisoreksamen kræves, at den skriftlige prøve er bestået, jfr. § 5, stk. 3.  

 Indstilling til den mundtlige prøve skal ske senest 3 år efter, at den  

 skriftlige prøve er bestået.
Revisorkommissionen kan undtage herfra.
§ 4.  Revisoreksamen omfatter efter  

 revisorkommissionens bestemmelse 1 sammenhængende skriftlig opgave eller 3  

 skriftlige opgaver, der besvares i løbet af 3 på hinanden følgende  

 eksamensdage.
Eksamen omfatter endvidere 1 mundtlig prøve.
Den skriftlige og  

 mundtlige prøve skal godtgøre kandidaternes praktiske duelighed inden for de  

 områder, som henhører under statsautoriserede revisorers virkefelt som  

 f.eks.:
 Revisionsplaner, revisionsberetninger, revisionspåtegninger,  

 regnskabskritik, likvidation, akkord, konkurs, dødsboer m.v.,  

 skatteopgørelser og rådgivning i skattespørgsmål, finansiering,  

 prisberegning, rentabilitetsundersøgelser, undersøgelser i forbindelse med  

 rationalisering, koncernregnskaber samt administrativ organisation, herunder  

 anlæg af regnskabssystemer eller kritik heraf.
Stk. 2.  De i stk. 1 nævnte prøver kan efter anmodning  

 erstattes af en afløsningsopgave bestående af et revisorarbejde, som  

 revisorkommissionen anser som egnet til at godtgøre kandidatens praktiske  

 duelighed samt en mundtlig eksamination, der tager sit udgangspunkt i  

 afløsningsopgaven.
Afløsningsopgavens emne skal på forhånd være godkendt af  

 kommissionen.
Ved afleveringen af opgaven skal kandidaten afgive en skriftlig  

 erklæring om sit eget arbejde med opgaven.
 Stk. 3.  Revisorkommissionen fastsætter de nærmere  

 regler om fremgangsmåden vedrørende den skriftlige og den mundtlige prøve  

 efter stk. 1 samt vedrørende godkendelse og udarbejdelse af afløsningsopgaven  

 og den hertil knyttede mundtlige eksamination.
 § 5.  Ved karaktergivningen anvendes 13-skalaen efter  

 de herom ved de højere uddannelsesinstitutioner gældende bestemmelser.
 Stk.2.  Der gives en samlet karakter for den skriftlige  

 og en karakter for den mundtlige prøve, dog at der ved eksamen i henhold til  

 § 4, stk. 2, kun gives en samlet karakter for såvel den skriftlige  

 afløsningsopgave som den mundtlige eksamination.
 Stk. 3.  For at bestå eksamen efter § 4, stk. 1, kræves,  

 at karakteren er mindst 6 for såvel den skriftlige som den mundtlige prøve,  

 og efter § 4, stk. 2, at den samlede karakter er mindst 6.
§ 6.  Eksamen afholdes en gang om året.
Mundtlig  

 eksamination i forbindelse med afløsningsopgaver afholdes dog efter  

 revisorkommissionens nærmere bestemmelse en eller flere gange om året.
Stk. 2.  Ansøgning om at indstille sig til eksamen  

 indgives til revisorkommissionen på blanketter, som fås ved henvendelse til  

 industriministeriet.
Ansøgning om at indstille sig til den skriftlige og  

 mundtlige prøve i medfør af § 4, stk. 1, skal indgives senest den 1. juni det  

 pågældende år.
Ansøgning om alene at indstille sig til den mundtlige prøve  

 skal indgives senest den 1. oktober det pågældende år.
Stk. 3.  Ingen, der 3 gange har påbegyndt den skriftlige  

 eller den mundtlige prøve ved eksamen efter § 4, stk. 1, eller indleveret  

 afløsningsopgave efter § 4, stk. 2, kan oftere indstille sig til denne  

 eksamen.
Revisorkommissionen kan i særlige tilfælde undtage herfra.
Beståede  

 prøver kan ikke tages om.
 § 7.  Industriministeren udnævner efter indstilling  

 fra revisorkommissionen eksaminatorer til de mundtlige eksaminationer og til  

 at deltage i bedømmelsen af disse og de skriftlige opgaver.
 Stk. 2.  Skriftlige opgaver og mundtlige eksaminationer  

 bedømmes af mindst 3 af kommissionens medlemmer sammen med en eksaminator.
 § 8.  For bestået eksamen udfærdiges bevis med  

 angivelse af karaktererne.
Klageadgang § 9.  Klager over en eksamination, herunder en  

 eksamensbedømmelse, kan af eksaminanden indgives til formanden for  

 revisorkommissionen.
Klagen, der skal være skriftlig og begrundet, skal være  

 indgivet senest 2 uger efter, at resultatet af en eksamination er blevet  

 bekendtgjort.
 Stk. 2.  Klagen forelægges snarest muligt af formanden  

 for eksaminator og censorer.
Stk. 3.  Eksaminator og censorer kan efter en fornyet  

 gennemgang vedtage at forhøje karakteren eller at fastholde den oprindeligt  

 givne karakter.
De kan endvidere i samråd med formanden vedtage at ophæve  

 eksaminationen og lade en ny eksamination afholde, hvis eksaminanden er  

 villig hertil.
Stk. 4.  Behandlingen af klagen skal for klager over  

 eksaminationer i henhold til § 4, stk. 1, være afsluttet og resultatet  

 meddelt klageren gennem revisorkommissionens formand senest 1 måned efter, at  

 kommissionen har afsluttet de mundtlige eksaminationer.
For klager over den  

 mundtlige eksamination i henhold til § 4, stk. 2, skal resultatet være  

 meddelt senest 1 måned efter, at klagen er indgivet.
Ikrafttrædelses- og overgangsbestemmelser § 10.  Bekendtgørelsen træder i kraft den 1. februar  

 1987.
 Stk. 2.  Samtidig ophæves bekendtgørelser nr. 237 af 3.  

 maj 1973, nr. 245 af 14. maj 1974 og nr. 235 af 7. juni 1978.
 Stk. 3.  Indtil 1994 ligestilles den erhvervsøkonomiske  

 kandidateksamen (cand. merc.) med revision som speciale med bestået  

 revisorkandidateksamen, og den almene erhvervsøkonomiske eksamen (HA) med  

 optagelse på revisorkandidatuddannelsen, jfr. § 2.
Industriministeriet, den 5. maj 1986 P.
M.
V.
