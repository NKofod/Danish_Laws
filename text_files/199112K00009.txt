Nr LSF 9 Forslag til Lov om ændring af lov om apoteksvirksomhed  

 (Udligningssystemet) Fremsat af sundhedsministeren (Ester Larsen) den 2. oktober 1991 Vedtaget ved tredjebehandling den 20. december 1991 Lov nr. 948 af 27/12/1991 § 1 I lov nr. 279 af 6. juni 1984 om apoteksvirksomhed, som ændret ved § 37 i  

 lov nr. 217 af 23. april 1986 og ved lov nr. 143 af 25. marts 1987, lov nr.  

 818 af 19. december 1989 og lov nr. 380 af 6. juni 1991, foretages følgende  

 ændringer:
1. I § 19 udgår »for statens regning.« 2. Kapitel 10 affattes således:
»Kapitel 10 Udligning § 49. Sundhedsministeren fastsætter årligt en beløbsgrænse, i  

 forhold til hvilken apotekere betaler en afgift, såfremt deres omsætning af  

 receptekspederede lægemidler til enkeltpersoner i det pågældende år  

 overstiger beløbsgrænsen, eller modtager et tilskud, såfremt deres omsætning  

 af receptekspederede lægemidler til enkeltpersoner i det pågældende år er  

 mindre end beløbsgrænsen.
 Stk. 2. Den beløbsgrænse, der er nævnt i stk. 1, skal fastsættes  

 således, at apoteksafgifterne efter § 50, stk. 1, for et kalenderår dækker  

 statens tilskud efter § 50, stk. 2, i det pågældende kalenderår med tillæg af  

 et beløb, der fastsættes efter forhandling med Danmarks Apotekerforening, til  

 dækning af statens udgifter til tilskud til apotekere efter § 51 og til  

 erstatninger efter § 70 samt til dækning af udgifterne ved Sundhedsstyrelsens  

 drift af apoteker efter § 19.
 § 50. Apoteker, hvis omsætning af receptekspederede lægemidler til  

 enkeltpersoner i et kalenderår overstiger den i § 49, stk. 1, nævnte  

 beløbsgrænse, betaler til staten en omsætningsafgift beregnet på grundlag af  

 forskelsbeløbet efter en af sundhedsministeren fastsat skala.
 Stk. 2. Til apoteker, hvis omsætning af receptekspederede  

 lægemidler til enkeltpersoner i et kalenderår er mindre end den beløbsgrænse,  

 der er nævnt i § 49, stk. 1, betaler staten et omsætningstilskud beregnet på  

 grundlag af forskelsbeløbet efter en af sundhedsministeren fastsat skala.
 Stk. 3. For hver apoteksfilial, der er tilknyttet apoteket,  

 reduceres afgiften efter stk. 1 eller forhøjes tilskuddet efter stk. 2 med  

 400.000 kr.
 Stk. 4. For hvert apoteksudsalg, der er tilknyttet apoteket,  

 reduceres afgiften efter stk. 1 eller forhøjes tilskuddet efter stk. 2 med  

 45.000 kr.
 Stk. 5. Sundhedsministeren kan forhøje eller nedsætte de beløb,  

 der er nævnt i stk. 3 og 4. Sundhedsministeren kan for enkelte apoteker i  

 ganske særlige tilfælde forhøje det beløb, der er nævnt i stk. 3.
 § 51 . Når særlige forhold taler derfor, kan sundhedsministeren  

 tilstå en apoteker afgiftslempelse eller tilskud for eet år ad gangen.
 § 52. Sundhedsministeren fastsætter regler om, hvilke beløb der  

 indgår i den omsætning, der danner grundlag for beregningen af afgift og  

 tilskud efter § 50.
 § 53. Sundhedsministeren kan fastsætte regler om beregning og  

 betaling af afgifter og tilskud, herunder om, at der i årets løb skal betales  

 foreløbige afgifter og tilskud.
Stk. 2. Afgifter, der ikke betales rettidigt, tillægges rente på  

 1,3 pct. månedlig for hver påbegyndt måned fra forfaldsdagen at regne.« § 2 Loven træder i kraft den 1. januar 1992.
Oprindeligt fremsat forslag § 1 I lov nr. 279 af 6. juni 1984 om apoteksvirksomhed, som ændret ved § 37 i  

 lov nr. 217 af 23. april 1986 og ved lov nr. 143 af 25. marts 1987, lov nr.  

 818 af 19. december 1989 og lov nr. 380 af 6. juni 1991 foretages følgende  

 ændringer:
1. I § 19 udgår: »for statens regning.« 2. Kapitel 10 affattes således:
»Kapitel 10 (Udligning) § 49. Sundhedsministeren fastsætter årligt en beløbsgrænse, i  

 forhold til hvilken apotekere betaler en afgift, såfremt deres omsætning af  

 receptekspederede lægemidler til enkeltpersoner i det pågældende år  

 overstiger beløbsgrænsen, eller modtager et tilskud, såfremt deres omsætning  

 af receptekspederede lægemidler til enkeltpersoner i det pågældende år er  

 mindre end beløbsgrænsen.
 Stk. 2. Den beløbsgrænse, der er nævnt i stk. 1, skal fastsættes  

 således, at apoteksafgifterne efter § 50, stk. 1, for et kalenderår dækker  

 statens tilskud efter § 50, stk. 2, i det pågældende kalenderår med tillæg af  

 et beløb, der fastsættes efter forhandling med Danmarks Apotekerforening, til  

 dækning af statens udgifter til tilskud til apotekere efter § 51 og til  

 erstatninger efter § 70 samt til dækning af udgifterne ved Sundhedsstyrelsens  

 drift af apoteker efter § 19.
 § 50. Apoteker, hvis omsætning af receptekspederede lægemidler til  

 enkeltpersoner i et kalenderår overstiger den i § 49, stk. 1, nævnte  

 beløbsgrænse, betaler til staten en omsætningsafgift beregnet på grundlag af  

 forskelsbeløbet efter en af sundhedsministeren fastsat skala.
 Stk. 2. Til apoteker, hvis omsætning af receptekspederede  

 lægemidler til enkeltpersoner i et kalenderår er mindre end den beløbsgrænse,  

 der er nævnt i § 49, stk. 1, betaler staten et omsætningstilskud beregnet på  

 grundlag af forskelsbeløbet efter en af sundhedsministeren fastsat skala.
 Stk. 3. For hver apoteksfilial, der er tilknyttet apoteket,  

 reduceres afgiften efter stk. 1 eller forhøjes tilskuddet efter stk. 2 med  

 400.000 kr.
 Stk. 4. For hvert apoteksudsalg, der er tilknyttet apoteket,  

 reduceres afgiften efter stk. 1 eller forhøjes tilskuddet efter stk. 2 med  

 45.000 kr.
 Stk. 5. Sundhedsministeren kan forhøje eller nedsætte de beløb,  

 der er nævnt i stk. 3 og 4. Sundhedsministeren kan for enkelte apoteker i  

 ganske særlige tilfælde forhøje det beløb, der er nævnt i stk. 3.
 § 51 . Når særlige forhold taler derfor, kan sundhedsministeren  

 tilstå en apoteker afgiftslempelse eller tilskud for eet år ad gangen.
 § 52. Sundhedsministeren fastsætter regler, om hvilke beløb der  

 indgår i den omsætning, der danner grundlag for beregningen af afgift og  

 tilskud efter § 50.
 § 53. Sundhedsministeren kan fastsætte regler om beregning og  

 betaling af afgifter og tilskud, herunder om, at der i årets løb skal betales  

 foreløbige afgifter og tilskud.
Stk. 2. Afgifter, der ikke betales rettidigt, tillægges rente på  

 1,3 pct. månedlig for hver påbegyndt måned fra forfaldsdagen at regne.« § 2 Loven træder i kraft den 1. januar 1992.
Bemærkninger til lovforslaget En arbejdsgruppe under Sundhedsministeriet afgav i april 1991 en  

 redegørelse om fremtidens apotekervæsen.
Dette lovforslag foregriber ikke en  

 stillingtagen til de modeller, der omhandles i redegørelsen.
 Til nr. 1:
Sundhedsministeren kan bestemme, at et apotek i forbindelse med ledighed  

 drives midlertidigt af Sundhedsstyrelsen.
Overskud eller underskud ved denne  

 drift tilfalder henholdsvis afholdes af staten.
Efter forslaget skal disse  

 udgifter og indtægter indgå i apotekervæsenets udligningsordning.
 Til nr. 2:
Lov om apoteksvirksomhed, der trådte i kraft den 1. januar 1985, indførte  

 en ny ordning for den økonomiske udligning mellem landets apoteker.
Mens der  

 efter den tidligere lovgivning både skete udligning på grundlag af apotekets  

 omsætning og overskud, er det gældende udligningssystem efter lov om  

 apoteksvirksomhed alene baseret på en omsætningsudligning.  

 Omsætningsudligningen er udformet således, at apoteker med en omsætning, der  

 overstiger en bestemt årlig beløbsgrænse, betaler afgift af det overskydende  

 beløb efter en progressiv skala, der går fra 3 pct. til 13 pct.
Apoteker med  

 en omsætning, der er mindre end beløbsgrænsen, modtager tilskud efter en  

 skala, der går på 3 pct. til 6 pct.
 Ordningen sikrer apoteker med en begrænset omsætning et rimeligt  

 driftsresultat og lever dermed op til et af formålene med det etablerede  

 udligningssystem.
På enkelte punkter har udligningsordningen fungeret mindre  

 hensigtsmæssigt.
Det har således i de senere år været nødvendigt at yde  

 ekstraordinært tilskud til en række effektivt drevne apoteker med en stor  

 omsætning for at sikre de pågældende apoteker et positivt driftsresultat,  

 uanset at driften havde givet et rimeligt resultat før betaling af  

 omsætningsafgiften.
Endvidere er udligningssystemet i sin nuværende  

 udformning blevet for gunstigt for små apoteker.
Baggrunden for denne udvikling er især, at bruttoavancens procentvise  

 andel af bruttoomsætningen er faldet i perioden fra 1984 til idag.  

 Bruttoavancen udgjorde således 37,5 pct. af bruttoomsætningen i 1984 og 32,1  

 pct. i 1989. Efter den seneste nedsættelse af bruttoavancen med 160 mio. kr.  

 fra 7. oktober 1991 falder denne til godt 28 pct. af omsætningen.
Med den  

 faldende procentvise bruttoavance er den progressive omsætningsafgift blevet  

 stadigt mere tyngende.
Denne udvikling har belastet apoteker med store omsætninger, herunder  

 specielt apoteker med store rabatgivende leverancer til f.eks sygehuse og  

 dyrlæger.
Fra 1. juli 1990 undtog sundhedsministeren en del af de  

 rabatbelagte leverancer fra den omsætning, der ligger til grund for  

 udligningsberegningerne.
Dette løste kun delvist problemet.
Det procentvise fald i apotekernes samlede bruttoavance har endvidere  

 gjort det vanskeligt at ændre apotekernes avanceskala i den retning, der er  

 angivet i bemærkningerne til apotekerloven, fordi apoteker med meget stor  

 omsætning herved ville blive yderligere klemt.
I disse bemærkninger blev det  

 bebudet, at avancestrukturen ville blive gjort mere degressiv.
Det vil sige,  

 at avancen på dyre lægemidler i højere grad, end det allerede er tilfældet,  

 skal være procentvis mindre end på billigere lægemidler.
 Det er regeringens hensigt med virkning fra den 1. januar 1992 at  

 gennemføre en omlægning af apotekernes avancestruktur, således at  

 omkostningerne ved den enkelte ekspedition i højere grad, end det er  

 tilfældet idag, bliver dækket ind gennem avancen på det enkelte lægemiddel.
Apotekernes omkostninger ved at ekspedere et dyrt lægemiddel er stort set  

 de samme som ved ekspedition af et billigt lægemiddel.
Apotekets omkostninger  

 er derimod afhængige af, om der er tale om ekspedition af et receptordineret  

 lægemiddel til enkeltpersoner eller et håndkøbslægemiddel, samt om der er  

 tale om ekspedition af lægemidler til enkeltpersoner eller til institutioner  

 mv., der aftager store samlede leverancer.
 For receptpligtige lægemidler, der er ordineret til enkeltpersoner, og  

 håndkøbslægemidler vil det blive fastsat, at avancen beregnes med en fast  

 procentsats af apotekets indkøbspris med tillæg af et fast kronebeløb.  

 Ændringen vil indebære, at patientens pris vil falde for dyrere lægemidler og  

 stige for billigere lægemidler.
Leverancer til sygehuse og lignende institutioner og til dyrlæger består  

 typisk af lægemidler i den høje ende af prisskalaen.
Ekspedition af  

 leverancer til sygehuse og dyrlæger er endvidere mindre omkostningstung end  

 apotekets øvrige ekspeditioner.
Der vil derfor blive fastsat en særlig avance  

 på leverancer af lægemidler til sygehuse mv. og på veterinære lægemidler.
Der er herefter ikke længere grundlag for fortsat at yde rabat på  

 leverancer af lægemidler til sygehuse og dyrlæger.
Der vil derimod blive  

 åbnet mulighed for, at dyrlæger, der distribuerer lægemidler, kan opkræve et  

 nærmere fastsat gebyr for distributionen.
Der vil endvidere blive gennemført en forhøjelse af de gebyrer mv., der  

 danner baggrund for beregning af prisen på magistrelle lægemidler.
Dette sker  

 for at sikre en højere grad af inddækning af de omkostninger, der er  

 forbundet med at producere magistrelle lægemidler.
 Gennemførelsen af den nævnte omlægning af avancestrukturen vil yderligere  

 forstærke uhensigtsmæssighederne i den nuværende udligningsordning og  

 forudsætter, at der indføres et ændret udligningssystem.
Det gældende udligningssystem er låst fast i den forstand, at skalaerne  

 for betaling af omsætningsafgifter og modtagelse af omsætningstilskud er  

 fastsat direkte i loven.
Erfaringer fra tidligere og den nuværende  

 udligningsordning viser imidlertid, at udviklingen i løbet af nogle år gør  

 justeringer i afgifts-/tilskudssatserne påkrævede.
Det foreslås på denne baggrund, at satserne for henholdsvis ydelse af  

 tilskud og betaling af afgift ikke længere fastsættes direkte i loven.
Der  

 foreslås i stedet en hjemmel for sundhedsministeren til efter forhandling med  

 Danmarks Apotekerforening af fastsætte afgifts-/og tilskudssatserne.
Formålet med udligningssystemet er at etablere en udligning af  

 indtjeningsmulighederne for apotekerne.
Ved fastsættelsen af skalaerne vil  

 der i overensstemmelse hermed blive lagt vægt på, at udligningsordningen skal  

 muliggøre opretholdelse af apoteker på steder, hvor det af hensyn til  

 befolkningens medicinforsyning skønnes ønskeligt at opretholde et apotek,  

 selvom der ikke er omsætningsmæssigt grundlag for apoteksdrift.
Der vil samtidig blive lagt vægt på, at udligningen må tilrettelægges  

 således, at den ikke fjerner apotekernes incitament til rationel  

 apoteksdrift.
Derfor opretholdes princippet om, at der alene udlignes på  

 baggrund af apotekernes omsætning og ikke delvist på baggrund af overskuddet.
 Det foreslås endvidere med den ændrede formulering af bestemmelsen i § 50,  

 stk. 1, at udligningen fremover alene baseres på apotekernes omsætning af  

 receptordinerede lægemidler til enkeltpersoner.
Baggrunden for dette forslag er dels, at ekspedition af medicin efter  

 recept er en af apotekets væsentligste funktioner dels, at varetagelsen  

 specielt af denne opgave begrunder opretholdelse af apoteker i områder, hvor  

 der ikke er et egentligt driftsøkonomisk grundlag for apoteksdrift.
Hertil  

 kommer, at denne opgave varetages rimeligt ensartet af apotekerne overalt i  

 landet.
 Den foreslåede formulering af § 50 indebærer, at omsætningen af  

 håndkøbslægemidler og frihandelsvarer samt leverancer til sygehuse mv. og  

 større leverancer af veterinære lægemidler ikke indgår i den omsætning, der  

 danner grundlag for den fremtidige udligning.
Det er hensigten at ændre de nuværende tilskudssatser fra henholdsvis 3  

 pct. og 6 pct. til henholdsvis 9 pct. og 6 pct.
Det er endvidere hensigten at  

 ændre de nuværende 5 afgiftssatser på 3 pct., 6 pct., 9 pct., 11 pct. og 13  

 pct. til 3 satser på 5 pct., 10 pct. og 15 pct.
Efter bestemmelserne i lovens § 49, stk. 3 og 4, reduceres den omsætning,  

 der lægges til grund ved afgifts-/tilskudsberegningen for apoteker, hvortil  

 der er knyttet apoteksfilial med halvdelen af filialens/filialernes  

 omsætning.
Endvidere reduceres afgiften/forhøjes tilskuddet vedrørende disse  

 apoteker med et beløb, der udgør 2 pct. af den årlige beløbsgrænse for hver  

 tilknyttet apoteksfilial.
 Således som lempelserne for afgiftsbetalingen for apoteker med tilknyttede  

 apoteksfilialer er udformet, tilgodeser ordningen især apoteker med store  

 filialomsætninger.
 Med henblik på at sikre apoteker med filial en ensartet lempelse foreslås  

 det, at der indføres en fast reduktion i afgiften for hver apoteksfilial.  

 Beløbet foreslås fastsat til 400.000 kr. pr. filial.
Det foreslås samtidig, at sundhedsministeren får adgang til at forhøje  

 eller nedsætte den særlige afgiftsreduktion til filialer samt, at  

 sundhedsministeren i ganske særlige tilfælde efter ansøgning fra en apoteker  

 kan forhøje reduktionen for enkelte filialer.
Forhøjelse af reduktionen til  

 den ansøgende apoteker kan ske i tilfælde, hvor apotekeren er klemt i  

 afgiftssystemet af grunde, apotekeren selv er uden indflydelse på.
Det kan  

 for eksempel være tilfældet, hvis apotekets omsætning af receptordinationer  

 til enkeltpersoner udgør en i forhold til gennemsnittet betydelig andel af  

 omsætningen.
 På tilsvarende måde foreslås afgiftslempelse til apoteker med  

 apoteksudsalg omlagt til et fast kronebeløb, hvorimod lempelsen til apoteker  

 med tilknyttede håndkøbsudsalg foreslås fjernet.
Der er foretaget modelberegninger over den samlede effekt ved omlægningen  

 af avancen og det foreslåede udligningssystem for apoteker af forskellig  

 størrelse.
Modelberegningerne, der er udført på grundlag af  

 apoteksregnskaberne for 1990, viser - i overensstemmelse med forslagets  

 intentioner - en forbedring af driftsresultatet for apoteker med store  

 omsætninger.
Forbedringen af vilkårene for de store apoteker finansieres af  

 apoteker med mindre omsætninger.
Princippet for omlægningen vil være, at små  

 apoteker opnår et overskud på mindst 2/3 af gennemsnitsoverskuddet og at  

 store apoteker højst opnår et overskud på det dobbelte af gennemsnittet.
Det bemærkes, at modelberegningerne er foretaget på historiske 1990-data,  

 hvorfor konklusioner af beregningerne må tages med forbehold.
Hertil kommer,  

 at datagrundlaget ikke har været tilstrækkeligt til at gennemføre en  

 beregning, der viser konsekvenserne for hvert enkelt apotek.
Sundhedsministeriet vil nøje overvåge virkningerne af forslaget med  

 henblik på at kunne foretage tilpasninger af ordningen, såfremt der skulle  

 opstå utilsigtede skævheder.Under den gældende udligningsordning opkræves et  

 beløb i størrelsesordenen 13 mio. kr. årligt med henblik på tildeling af  

 ekstraordinære tilskud til apoteker med særlige behov mv.
Det er  

 Sundhedsministeriets forventning, at behovet for ydelse af ekstraordinært  

 tilskud vil falde på grund af omlægningerne af avancen.
Udligningsordningen  

 vil derfor i første omgang blive tilrettelagt således, at beløbet til  

 ekstraordinære tilskud mv. nedsættes til ca. 6 mio. kr.
Viser det sig, at  

 beløbet ikke er tilstrækkeligt, vil det løbende kunne tilpasses efter  

 behovet.
Omlægningen af udligningssystemet er såvel statsfinansielt som  

 kommunaløkonomisk neutral.
Der er ikke forbundet administrative konsekvenser  

 af betydning med forslaget.
 Udligningssystemet er behandlet under behandlingen af forslag til Lov om  

 apoteksvirksomhed L 279 af 6. juni 1984 (Folketingstidende 1983-84,  

 forhandlingerne sp. 2232, 3371, 6999 og 7381).
