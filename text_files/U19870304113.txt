De ansatte på et dagblad havde overenskomststridigt nedlagt arbejdet  

 den 1. april 1985 i protest mod lovindgrebet.
Den 2. april (tirsdag før  

 Skærtorsdag) mødte typograferne på arbejde, men gik til fagligt møde fra kl.  

 10 til ca. 11. Tirsdagsavisen var ikke færdig kl. 14, og bladets ledelse  

 krævede, at arbejdet med tirsdagsavisen blev færdiggjort, hvilket  

 typograferne nægtede.
De blev herefter hjemsendt til efter påske.
Arbejdsretten antog, at typograferne ikke ville have været hjemsendt,  

 dersom de havde gjort tirsdagsavisen færdig efter kl. 14, og det fandtes  

 herefter ikke at være bevist, at hjemsendelsen var begrundet i driften og  

 produktionsmæssige forhold, men hjemsendelsen måtte betragtes som en reaktion  

 mod typografernes adfærd.
Herefter fandtes hjemsendelsen overenskomststridig,  

 og bladet idømtes en bod på 50.000 kr.
Spørgsmålet om betaling til de ansatte  

 henvistes til sædvanlig fagretlig vej.
 Under denne sag har Landsorganisationen i Danmark for Dansk  

 Typograf-Forbund indklaget Dansk Arbejdsgiverforening for Danske Dagblades  

 Forenings Forhandlingsorganisation for Fyens Stiftstidende for Arbejdsretten  

 for at have handlet overenskomststridigt ved den 2. april 1985 at have  

 hjemsendt de ved avisen ansatte typografer.
 Klagerne har nedlagt påstand om, at Fyens Stiftstidende har handlet  

 overenskomststridigt ved den 2. april 1985 at have hjemsendt de ansatte  

 typografer, at Fyens Stiftstidende tilpligtes til Dansk Typograf-Forbund at  

 betale en efter rettens skøn fastsat bod, og at spørgsmålet om betaling til  

 de ansatte typografer henskydes til afgørelse ad sædvanlig fagretlig vej.
 De indklagede har påstået frifindelse.
 På et fællesmøde den 10. april 1985 bestred man fra arbejdsgiverside, at  

 virksomheden havde foretaget en overenskomststridig lockout, idet man  

 henviste til, at baggrunden for, at virksomheden ikke kunne beskæftige  

 typograferne, var drifts- og produktionsmæssige forhold.
Den 1. april 1985 nedlagde Typografforbundets medlemmer på Fyens  

 Stiftstidende arbejdet i protest mod gennemførelsen af lov nr. 123 af 31.  

 marts 1985 om fornyelse og forlængelse af kollektive overenskomster og  

 aftaler m.v.
Parterne er enige om, at denne arbejdsnedlæggelse var  

 overenskomststridige.
Om begivenhederne den 2. april 1985, der var tirsdagen i ugen med  

 Skærtorsdag og Langfredag, har fællestillidsmand Poul Rasmussen bl.a.  

 forklaret, at typograferne mødte på arbejdspladsen ved arbejdstidens  

 begyndelse kl. 6,30 og gik i gang med arbejdet på tirsdagsavisen, der skulle  

 udkommer over middag.
Kl. 10,15 gik de til et fagligt møde for at drøfte de  

 uroligheder, som var opstået ude i byen.
En halv time senere, kl. 10,45,  

 meddelte avisens ledelse dem, at de ville blive hjemsendt, hvis de ikke gik i  

 arbejde hurtigt. 20 minutter senere, kl. 11,05, meddelte typograferne, at de  

 ville gå i arbejde igen, og de arbejdede derefter til kl. 14. På dette  

 tidspunkt fik de at vide, at de var hjemsendt, fordi man ikke kunne nå  

 produktionerne.
De protesterede straks og gav tilsagn om at ville arbejde  

 normalt.
Det var da helt klart, at tirsdagsavisen ikke kunne udkomme, men man  

 var ikke bagud med arbejdet på påskeaviserne.
Teknisk direktør Carsten Østerbye har bl.a. forklaret, at typograferne  

 allerede om mandagen fra kl. 11,45 skulle have arbejdet på annoncerne til  

 påskeavisen.
Om tirsdagen den 2. april gik typograferne i arbejde til  

 sædvanlig tid, men omkring kl. 10 påbegyndte de et fagligt møde.
Da mødet  

 havde varet en halv time, afbrød han det og forlangte, at de hurtigt skulle  

 gå i arbejde.
Kl. godt 11,00 blev arbejdet genoptaget, men tirsdagsavisen,  

 der skulle have været færdig til trykning kl. 11,45, var endnu ikke helt  

 færdig dertil kl. 14.00. Bladets ledelse krævede, at stoffet til  

 tirsdagsavisen blev gjort færdigt, hvilket kunne være gjort i løbet af 15-30  

 minutter, men typograferne nægtede at gøre det.
Da typograferne således  

 nægtede at efterkomme kravet om at normalisere arbejdet, blev de hjemsendt  

 til efter påske.
Annonceproduktionen til påskeaviserne kunne da ikke nå at  

 blive færdig.
Typograferne protesterede mod hjemsendelsen, men gav intet  

 tilsagn om at normalisere arbejdet.
 Arbejdsretten skal udtale:
Det må efter de afgivne forklaringer lægges til grund, at typograferne  

 efter at have strejket overenskomststridigt mandag den 1. april 1985 gik i  

 arbejde tirsdag morgen den 2. april.
Samme formiddag afholdt de et fagligt  

 møde af en varighed på en times tid, og bl.a. som følge heraf var  

 tirsdagsavisen endnu ikke færdig til trykning kl. 14. Da typograferne på  

 dette tidspunkt nægtede at gøre tirsdagsavisen færdig, blev de hjemsendt til  

 efter påske.
Det må antages, at typograferne ikke ville være blevet hjemsendt, hvis de  

 havde gjort tirsdagsavisen færdig efter kl. 14. Det findes herefter ikke at  

 være bevist, at hjemsendelsen, som af de indklagede hævdet, var begrundet i,  

 at det af drifts- og produktionsmæssige grunde ikke var muligt at få  

 produceret onsdagsavisen og påskeaviserne, men hjemsendelsen må betragtes som  

 en reaktion mod typografernes adfærd.
Hjemsendelsen findes derfor at have  

 været overenskomststridig, og klagernes første påstand tages til følge.
 For den overenskomststridige hjemsendelse findes Fyens Stiftstidende at  

 burde betale en bod på 50.000 kr. til Dansk Typograf-Forbund.
 Spørgsmålet om betaling til de ansatte må afgøres ad sædvanlig fagretlig  

 vej.
 Sagens omkostninger, 2.000 kr., bør betales af de indklagede.
 T h i k e n d e s f o r r e t :
 Fyens Stiftstidende har handlet overenskomststridigt ved den 2. april 1985  

 at have hjemsendt de ansatte typografer.
 Til Dansk Typograf-Forbund skal Fyens Stiftstidende betale en bod på  

 50.000 kr.
 De indklagede skal betale sagens omkostninger, 2.000 kr., til  

 Arbejdsretten.
 (* 1) Henvisninger: Per Jacobsen s.577 (note 134), K 10.851 og de herunder  

 anførte henvisninger.
