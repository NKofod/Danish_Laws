(Moderfårspræmie) I medfør af §1, stk.1 og 2, §7, §8, §8a, §16, og §17 i lovbekendtgørelse  

 nr. 487 af 13. september 1984 om administration af Det europæiske økonomiske  

 Fællesskabs forordninger om markedsordninger m.v. fastsættes:
 § 1.  Bestemmelserne i denne bekendtgørelse vedrører  

 ydelse af præmie til fårekødsproducenter i henhold til Det europæiske  

 økonomiske Fællesskabs bestemmelser herom, jfr. forordningerne nr. 1837/80 af  

 27. juni 1980, 872/84 af 31. marts 1984 og 3007/84 af 26. oktober 1984.
§ 2.  Ansøgning om præmie indgives til  

 EF-direktoratet, Frederiksborggade 18, 1360 København K.
Til ansøgningen  

 anvendes særlige formularer, som rekvireres hos direktoratet.
For  

 produktionsåret 1984/85 indsendes ansøgningen i perioden 1. april til 30.  

 april 1985 og for efterfølgende produktionsår i perioden 1. marts til 30.  

 april.
 § 3.  Præmien ydes for det antal moderfår, som  

 producenten forpligter sig til at opretholde på bedriften i en periode på 100  

 dage regnet fra den første dag for indgivelse af ansøgninger.
 Stk. 2.  Præmien udbetales af EF-direktoratet.
 Stk. 3.  EF-direktoratet inddriver uberettiget modtaget  

 præmie helt eller delvis.
 § 4.  Kontrollen med ordningens overholdelse varetages  

 af EF-direktoratet og institutioner, som Landbrugsministeriet bemyndiger  

 hertil.
Stk. 2.  Kontrollen med det opgivne antal  

 præmieberettigede moderfår foretages som stikprøvekontrol af Statskontrollen  

 med Mejeriprodukter og Æg m.m., Sct.
Annæ Plads 3, 1250 København K.
§ 5.  EF-direktoratet og den kontrollerende myndighed  

 har mod behørig legitimation adgang til at foretage eftersyn hos producenter,  

 der ansøger om præmie, og til at efterse forretningsbøger, regnskaber,  

 korrespondance m.v. i det omfang, det er nødvendigt for at føre kontrol med  

 ordningen.
Det påhviler producenterne at yde fornøden bistand ved eftersynet.
 Stk. 2.  Producenterne skal opbevare det i stk. 1 nævnte  

 materiale i mindst 5 år.
§ 6.  For så vidt angår Grønland, skal ansøgningen om  

 præmie indgives til Grønlands Hjemmestyre, Erhvervsdirektoratet, Postbox 615,  

 3900 Godthåb, der videresender ansøgningerne til EF-direktoratet.
Kontrollen  

 med antallet af opgivne moderfår varetages i Grønland af Grønlands  

 Hjemmestyre, Erhvervsdirektoratet.
 § 7.  Overtrædelse af §3, stk.1, og §5 straffes med  

 bøde.
 § 8.  Denne bekendtgørelse træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 555 af 11.  

 december 1980 om ydelse af præmie til fårekødsproducenter.
