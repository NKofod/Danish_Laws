 Der var rejst spørgsmål om den afgiftsmæssige stilling for  

 indtægter/udgifter i forbindelse med rallysport.
 Indtægter:
1. Reklameindtægter, 2. honorarindtægter ved foredragsvirksomhed uden reklamemæssigt indhold,  

 og 3. præmier, bonus og tilskud i forbindelse med en sponsoraftale.
 Udgifter:
1. Anskaffelse og drift af rallyvogn, og 2. øvrige driftsudgifter (startgebyrer, benzin, hotel, færgetransport og  

 fortæring).
 Nævnet traf afgørelse om, at reklameindtægter og indtægterne i forbindelse  

 med sponsoraftalen skal medregnes i den afgiftspligtige omsætning.
 Foredragsvirksomhed er derimod undtaget fra afgiftspligten efter lovens §  

 2, stk 3, punkt l (forfattervirksomhed).
Der er ingen fradragsret for afgiften i forbindelse med anskaffelses- og  

 vedligeholdelsesudgifterne for bilen, herunder driftsomkostningerne ved løb,  

 jf lovens § 16, stk 3, punkt g.
Det samme gælder udgifterne til fortæring og  

 hotelophold, jf herved punkt a og f.
 Afgiften i forbindelse med lay-out og påmaling ("streamers") af  

 reklametekster mv kan dog i overensstemmelse med en tidligere nævnsafgørelse  

 medregnes til den indgående afgift.
