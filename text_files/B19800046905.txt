 Efter § 9, stk. 2 og § 10, stk. 4 i lov om dagpenge ved sygdom eller  

 fødsel, som ændret senest ved lov nr. 233 af 4. juni 1980, fastsættes:
 § 1.  For lønmodtagere, beskæftiget i en på forhånd  

 fastlagt arbejdsturnus med skiftende arbejdstid pr. uge, beregnes dagpenge i  

 arbejdsgiverperioden på grundlag af den gennemsnitlige timefortjeneste i den  

 nærmest forudgående hele turnusperiode.
 § 2.  Dagpengene udgør 90 pct. af indtægtsgrundlaget  

 efter § 1 og kan pr. uge ikke overstige det efter lovens § 10 fastsatte  

 højeste beløb (ugemaksimum).
 Stk. 2.  Når arbejdstiden i enkelte uger i  

 turnusperioden overstiger normaltimetallet pr. uge ved fuldtidsbeskæftigelse,  

 gælder det i stk. 1 nævnte højeste beløb (ugemaksimum) ikke, men dagpengene  

 pr. arbejdstime kan ikke udgøre mere end et højeste beløb (timemaksimum), som  

 fastsættes på grundlag af dagpengenes højeste beløb efter lovens § 10  

 (ugemaksimum) og det gennemsnitlige antal arbejdstimer pr. uge i  

 turnusperioden.
 § 3.  Dagpengene udbetales for de arbejdstimer, som  

 lønmodtageren inden for arbejdsgiverperioden har mistet som følge af  

 sygefravær.
 § 4.  Bekendtgørelsen træder i kraft den 1. januar  

 1981.
