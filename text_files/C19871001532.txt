 Tilsynet har i dag tilskrevet pengeinstitutternes organisationer og 7  

 andelskasser uden for foreningerne således:
 »Efter forhandlinger med repræsentanter for pengeinstitutternes  

 organisationer og Københavns Fondsbørs er der opnået enighed om, at i den  

 udstrækning et pengeinstitut ønsker eller er forpligtet til at offentliggøre  

 et halvårsregnskab, skal resultatopgørelsen have en specifikationsgrad som  

 angivet i vedlagte skema H 1. Eventuelle yderligere specifikationer til  

 posterne i resultatopgørelsen skal angives som noter til denne.
 I en note til denne resultatopgørelse angives kursgevinst/- tab særskilt  

 for obligationer, aktier og pantebreve suppleret med en angivelse af, hvor  

 stor en del af disse kursreguleringer, der vedrører pengeinstituttets  

 puljeordninger, jfr. vedlagte skema H 2.
 Denne resultatopgørelse med tilhørende note udarbejdes for  

 pengeinstituttet, inklusive udenlandske filialer, men eksklusive  

 datterselskaber og i overensstemmelse med retningslinjerne i afsnit III i  

 bilag 1 til bekendtgørelse om pengeinstitutters regnskabsaflæggelse af 17.  

 oktober 1986.
 Samtidig med offentliggørelsen af denne resultatopgørelse med note skal et  

 udfyldt eksemplar af H 1 og H 2 fremsendes til tilsynet bilagt et eksemplar  

 (kopi) af det offentliggjorte materiale.
Opmærksomheden skal henledes på, at alle pengeinstitutter, for så vidt de  

 ikke er omfattet af bank- og sparekasselovens § 15 f, skal offentliggøre de  

 månedsbalancer, der udarbejdes ved udløbet af hvert kvartal, jfr. bank- og  

 sparekasselovens § 37, stk. 2. Disse månedsbalancer udarbejdes i  

 overensstemmelse med de anførte retningslinjer i afsnit I i bilag 1 til  

 bekendtgørelse om pengeinstitutternes regnskabsaflæggelse af 17. oktober  

 1986. De offentliggjorte balancer skal som minimum være specificeret på de  

 aktiv- og passivposter, som fremgår af FA 1-respektive FA 2-skemaerne.« P.D.V.
 E.B.
