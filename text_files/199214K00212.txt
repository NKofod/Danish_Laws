Nr BTL 212 Betænkning over Forslag til lov om ændring af lov om merværdiafgift  

 (momsloven) (Momsligestilling for hotel- og restaurantydelser og momsfrihed  

 for udenlandske hotelgæster m.v.)   

 Nr L 212 1992-93, 1. samling Afgivet af Skatteudvalget Afgivet: 19930604 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Det Danske Gastronomiske Akademi og direktør Peter Tholstrup, København.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til forkastelse ved 3.  

 behandling.
 Et mindretal (Venstres, Det Konservative Folkepartis og  

 Fremskridtspartiets medlemmer) indstiller lovforslaget til vedtagelse  

 uændret.
Et mindretal inden for mindretallet (Fremskridtspartiets medlem af  

 udvalget) vil med dette lovforslag komme hotel- og restaurationsbranchen til  

 hjælp ved at sikre momsligestilling for hotel- og restaurationsydelser for så  

 vidt angår afløftningsretten samt indføre momsfrihed for udenlandske  

 hotelgæster.
Samtidig forsøger Fremskridtspartiet med nærværende lovforslag  

 at sikre hotel- og restaurationsbranchens konkurrenceevne over for  

 tilsvarende udenlandske virksomheder.
