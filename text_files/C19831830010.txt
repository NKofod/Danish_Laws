Klage over de af stempelmyndighederne trufne stempelafgørelser er hidtil  

 efter praksis blevet indsendt direkte til skattedepartementet.
Med henblik på  

 at lette den administrative behandling af disse sager skal de fremtidig i  

 overensstemmelse med skattedepartementets cirkulære nr. 159 af 31. juli 1969  

 stiles til skattedepartementet, men indsendes til den stempelmyndighed, der  

 har truffet afgørelsen.
 Stempelmyndighederne anmodes som følge heraf om at benytte følgende  

 klagevejledning i sine afgørelser:
»Eventuel klage over afgørelsen skal inden 4 uger stiles til  

 skattedepartementet og indsendes til nærværende stempelmyndighed.« Ved modtagelse af påklager hos stempelmyndigheden forholdes som anført i §  

 22 i nævnte cirkulære.
Fastholdes afgørelsen efter den i cirkulæret  

 foreskrevne genoptagelse, indsendes klagen vedlagt relevante sagsakter og  

 dokumenter til skattedepartementet med en udtalelse indeholdende  

 stempelmyndighedens begrundelse for den trufne afgørelse.
 Cirkulæret finder anvendelse på klager over afgørelser truffet efter den  

 1. november 1983.
 E.B.
