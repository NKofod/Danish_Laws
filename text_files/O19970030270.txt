 Resumé  


  

 En forening klagede til ombudsmanden over at patientklagenævnet havde  

 delegeret sin kompetence i forbindelse med genoptagelsesanmodninger til  

 nævnets  

 sekretariat.
 Der var tale om en intern delegation som ikke har hjemmel i  

 loven.
Ombudsmanden foretog en vurdering af om der på ulovfæstet  

 grundlag kunne ske en sådan delegation.
Ombudsmanden udtalte at han fandt  

 delegationen betænkelig.
Ombudsmanden lagde bl.a. vægt på at der var tale om  

 materielle afgørelser, og at den særlige sammensætning af nævnet med stor  

 vægt  

 talte for at begrænse adgangen til delegation. (J.nr. 1996-2125-429).
Patientklagenævnets delegation til nævnets sekretariat i  

 sager om afslag på genoptagelse På baggrund af nogle konkrete  

 sager klagede Foreningen A den 10. september 1996 til mig over  

 Sundhedsvæsenets  

 Patientklagenævns praksis hvorefter beslutningen om at afslå en  

 genoptagelsesanmodning - på grund af manglende nye og væsentlige oplysninger  

 -  

 ved delegation er henlagt til nævnets sekretariat.
 Foreningen anførte bl.a.:
 "...
(Foreningen A) finder  

 ovennævnte delegation af kompetence ulovlig.
Det  

 gælder både for så vidt angår delegation af kompetence til at imødekomme og  

 afslå en genoptagelsesanmodning.
En imødekommelse eller et  

 afslag på at genoptage behandlingen af en sag er en forvaltningsretlig  

 afgørelse, der får retsvirkninger efter sit indhold.
En sådan afgørelse bør  

 derfor træffes af det organ, der normalt har kompetence til at træffe  

 afgørelserne.  

 Afgørelsen bør derfor træffes på et nævnsmøde med deltagelse af de personer,  

 som i henhold til lovgivningen har til opgave at træffe de afgørelser, der  

 henhører under nævnets kompetence.
 Det fremgår af § 17, stk. 1,  

 i lov om sundhedsvæsenets centralstyrelse, at nævnet ved afgørelsen af den  

 enkelte sag skal sammensættes af en formand eller næstformand, 2 beskikkede  

 medlemmer samt 2 medlemmer afhængig af sagens faglige karakter.
Af § 3 i bekendtgørelse om  

 forretningsorden for Sundhedsvæsenets Patientklagenævn fremgår det, at nævnet  

 udøver sin virksomhed i møder.
Der foreligger en kompetencepræcisering ved at  

 anføre, at afgørelserne træffes på møder.
Ifølge § 3, stk. 2, kan visse  

 afgørelser dog delegeres til formanden, men ikke til sekretariatet.  

 Formodningen  

 går derfor generelt imod delegation til sekretariatet.
En patientklage  

 behandles af én instans, Patientklagenævnet.
Særligt grundet det forhold, at  

 Patientklagenævnets afgørelser ikke kan påklages til anden administrativ  

 myndighed, bør afslag på genoptagelse træffes på et nævnsmøde, hvor  

 nævnsmedlemmerne tager stilling til sagen.
 ...
Patientklagenævnet anfører i  

 sit brev af 3. april 1996, at nævnets sekretariat ligeledes afgør, hvorvidt  

 en  

 sag falder ind under nævnets kompetence.
En anmodning om genoptagelse af  

 behandlingen af en sag angår imidlertid sagens substans og er derfor af en  

 helt  

 anden karakter, hvorfor der ikke kan analogiseres her.
 ...
(Foreningen A) er af den  

 opfattelse, at det kun er selve nævnet, der kan afgøre, om der er fremkommet  

 væsentlige nye oplysninger, der kan berettige til genoptagelse af sagens  

 behandling.
Det er nævnet, der har truffet afgørelsen, hvorfor det kun er  

 nævnet, der kan afgøre om der - i forhold til den allerede trufne afgørelse -  

 er fremkommet for sagen væsentlige nye oplysninger.
(Foreningen A) vil i  

 forbindelse hermed henvise til skattestyrelsesloven, hvorefter  

 skatteankenævnene kan genoptage behandlingen af en sag, jf. § 22. For så vidt  

 angår et afslag kan dette påklages til Landsskatteretten.
Det følger heraf,  

 at  

 et afslag er en afgørelse, som behandles af nævnet og ikke af sekretariatet.
 Endvidere fremgår det af §  

 10, stk. 2 og 3, i bekendtgørelse om forretningsordenen for Skatteankenævnet,  

 at sekretariatet afgiver indstilling til nævnet, om der skal gives afslag på  

 en  

 genoptagelsesanmodning, hvorefter nævnet behandler sagen på et nævnsmøde.
(Foreningen A) er af den  

 opfattelse, at der kræves lovhjemmel, såfremt Patientklagenævnet skal kunne  

 delegere ovennævnte kompetence til sekretariatet.
En sådan hjemmel er der  

 ikke  

 i lovgivningen, hvorfor det må konstateres, at den af Patientklagenævnet  

 fulgte  

 praksis ikke er udtryk for lovmæssig forvaltning.
..." Foreningen sammenfattede  

 klagepunktet således:
 "...
[Kan] Patientklagenævnets  

 sekretariat af egen drift eller på begæring .. træffe beslutning om  

 genoptagelse til realitetsbehandling af en af Patientklagenævnet tidligere  

 afgjort sag eller afvise begæring herom." Ved brev af 23. september  

 1996 bad jeg Sundhedsvæsenets Patientklagenævn om en udtalelse i anledning af  

 klagen og om udlån af sagens akter.
I sin udtalelse af 11. marts  

 1997 redegjorde patientklagenævnet - i relation til spørgsmålet om  

 sekretariatets afgørelseskompetence ved anmodninger om genoptagelse - for  

 forarbejderne til § 13, stk. 2, i lov om sundhedsvæsenets centralstyrelse  

 m.v. hvorefter patientklagenævnets afgørelser er endelige.
Nævnet skrev  

 således:
 "[...] I de almindelige  

 bemærkninger til forslag til lov om Sundhedsvæsenets Centralstyrelse (L 58  

 fremsat 29. oktober 1986) er der under punkt 4.7 anført følgende:
'Efter ordningen vil nævnets  

 afgørelser være endelige, og kan således ikke, ej heller af vedkommende  

 medicinalperson, indbringes for højere administrativ myndighed.
De indklagede  

 medicinalpersoners retssikkerhed må i den forbindelse anses for  

 tilstrækkeligt  

 tilgodeset gennem nævnets sammensætning med bl.a. 2 faglige repræsentanter og  

 et juridisk formandsskab.
Hertil kommer, at strengere sanktioner i form af  

 bøde, hæfte m.v. efter lovgivningen (bl.a. de respektive autorisationslove)  

 henhører under den sædvanlige offentlige anklagemyndighed'.
 Af bemærkningerne til lovens  

 § 13, stk. 2, (lovforslagets § 14, stk. 2) fremgår:
'Nævnets beslutninger er,  

 jfr. stk. 2, administrativt set endelige.
Det vil herefter alene være et  

 domstolsanliggende at behandle sagerne påny.
Der kan dog i sager, som nævnet  

 tidligere har behandlet, senere blive afdækket nye og for sagens afgørelse  

 væsentlige forhold.
I sådanne tilfælde åbner almindelig retspraksis adgang  

 for,  

 at nævnet kan genoptage behandlingen af sagen.
Bestemmelse herom må træffes  

 af  

 nævnet.
Da adgangen erfaringsmæssigt kan give anledning til mange nye  

 henvendelser,  

 forudsættes det, at sager kun genoptages, hvor de nye forhold skønnes at  

 kunne  

 resultere i et væsentligt ændret resultat.' ..." Patientklagenævnet henviste  

 endvidere til sin forretningsorden (bek. nr. 631 af 5. juli 1994) hvorefter  

 nævnet kan tage en sag som er afgjort af nævnet, op til fornyet behandling og  

 afgørelse hvis der er nye og for sagens afgørelse væsentlige oplysninger.
 "...
I patientklagesager er der  

 imidlertid altid mindst 2 parter med modsatrettede interesser, og en  

 nævnsafgørelse vil dermed altid gå en af parterne imod.
Dette indebærer -  

 således som det også er forudsagt i forarbejderne til centralstyrelsesloven -  

 at nævnet modtager et stort antal anmodninger om genoptagelse af afgjorte  

 sager.
Hyppigt er en  

 genoptagelsesbegæring alene begrundet i, at den part, afgørelsen går imod, er  

 uenig i nævnets vurdering, medens begæringen ikke indeholder faktiske  

 oplysninger, som ikke allerede forelå forud for nævnets afgørelse.
Henset til  

 at der er tale om partstvister, ville det være i klar modstrid med  

 intentionerne bag genoptagelsesreglen i bekendtgørelsen om forretningsorden  

 for Patientklagenævnet og med forvaltningsretlige synspunkter, såfremt  

 sådanne  

 genoptagelsesbegæringer blev imødekommet.
Siden etableringen af Patientklagenævnet  

 i 1988 har det altid været overladt til Patientklagenævnets sekretariat i  

 første omgang at vurdere, om de oplysninger, der måtte fremkomme i en af  

 nævnet  

 afgjort sag, må anses for nye og væsentlige, således at der kan være grundlag  

 for, at nævnet genoptager sagen til fornyet realitetsafgørelse.
Der kan  

 herved siges at være sket en delvis delegation til patientklagenævnets  

 sekretariat, idet sekretariatet kan afvise at genoptage behandlingen med  

 henvisning  

 til, at der ikke er fremkommet nye og væsentlige oplysninger.
I de tilfælde, hvor  

 sekretariatet finder anledning til at genoptage sagsbehandlingen i en afgjort  

 sag som følge af, at der er fremkommet nye oplysninger, som muligvis kan føre  

 til en ændret vurdering i nævnet, vil sagen blive forelagt for nævnet i et  

 nævnsmøde.
Nævnet kan imidlertid under det nye nævnsmøde afvise at genoptage  

 sagen til fornyet realitetsafgørelse, hvis nævnet ikke finder, at  

 betingelserne  

 herfor er opfyldt.
 Med andre ord er det fortsat  

 overladt til nævnet og ikke til sekretariatet at genoptage en sag til fornyet  

 realitetsafgørelse.
 Opgavefordelingen som ovenfor  

 beskrevet har været helt nødvendig af praktiske og arbejdsmæssige grunde.
I 1995 og 1996 har  

 Patientklagenævnet således modtaget begæringer om genoptagelse i, hvad der  

 svarer til 19-20% af de afgjorte sager (i 201 og 223 sager i henholdsvis 1995  

 og 1996). Heraf er sagsbehandlingen i henholdsvis 5% og 8% af sagerne blevet  

 genoptaget.
Det ville derfor indebære en meget betydelig forøgelse af  

 arbejdsbyrden  

 for nævnet (10-11 ekstra nævnsmøder om året) og en deraf følgende forlængelse  

 af sagsbehandlingstiden i Patientklagenævnet, såfremt enhver begæring om  

 genoptagelse skulle behandles i et nævnsmøde, hvorved bemærkes, at der ikke  

 er  

 mulighed for at sætte begrænsninger for, hvor ofte en part kan begære en sag  

 genoptaget.
I sekretariatet behandles  

 anmodninger om genoptagelse af juridiske og lægelige sagsbehandlere, som  

 endvidere vil kunne rådføre sig med de til Patientklagenævnet knyttede  

 særligt  

 sagkyndige konsulenter med speciale inden for de specifikke sundhedsfaglige  

 områder.
Sagsbehandlerne er i besiddelse af samtlige akter i sagerne og har  

 derfor den fornødne baggrund for at vurdere, om en faktisk oplysning i en  

 genoptagelsesbegæring er ny.
Med akterne, herunder de sagkyndige  

 konsulentvoteringer  

 indhentet inden nævnsmødet og med muligheden for en efterfølgende  

 forelæggelse  

 for den sagkyndige konsulent, råder sekretariatets sagsbehandlere også i  

 langt  

 de fleste tilfælde over ekspertisen til at vurdere, om der er en vis  

 sandsynlighed  

 for, at den ny oplysning er væsentlig.
Hvis sagsbehandleren ikke finder at  

 kunne udelukke, at en ny oplysning vil føre til et ændret resultat, vil sagen  

 blive forelagt for nævnet.
For så vidt angår (Foreningen  

 A)'s bemærkninger om, at en påtale fra Patientklagenævnet er af særdeles  

 indgribende karakter, skal nævnet for en god ordens skyld oplyse, at nævnets  

 sanktionsmuligheder er begrænset til at udtale kritik.
Endvidere behandles  

 erstatningsspørgsmål angående behandlinger på offentlige sygehuse ikke af  

 domstolene men af Patientforsikringsforeningen, som træffer afgørelser helt  

 uafhængigt af Patientklagenævnet og efter ganske andre regler.
I de enkelte  

 erstatningssager,  

 der fortsat henhører under domstolene, vil parterne fortsat kunne anmode om,  

 at  

 sagen forelægges Retslægerådet, uanset om Patientklagenævnet måtte have  

 truffet  

 afgørelse i sagen.
 Endelig skal det bemærkes, at  

 der ikke i Patientklagenævnets lovgrundlag findes regler svarende til de af  

 (Foreningen A) anførte om skatteankenævnene, som forudsætter en egentlig  

 nævnsbehandling af alle begæringer om genoptagelse.
..." I sine bemærkninger til  

 nævnets udtalelse anførte foreningen følgende:
 "...
Baggrunden for en anmodning  

 om genoptagelse vil naturligt være, at afgørelsen går parten imod.
Afgørende  

 for, om anmodningen skal imødekommes, må være, hvilke argumenter der  

 fremføres  

 til støtte for genoptagelse, og det er i bemærkningerne anført, at en  

 afgørelse  

  

 kan  

  

 genoptages.
Det forhold, at  

 sekretariatet alene forelægger nævnet sager, som skønnes egnede til  

 genoptagelse, indebærer, at nævnet ikke overlades fuld kompetence til at  

 træffe  

 afgørelse i alle sager vedrørende genoptagelse.
 ...
Der fremføres praktiske  

 årsager som argumentation for, at sekretariatet egenhændigt træffer afgørelse  

 om genoptagelse.
Hertil kan det anføres, at praktiske grunde ikke bør være et  

 argument for at slække på retssikkerheden. [...]" Foreningen A har den 14.  

 august 1997 meddelt at foreningen ikke har yderligere bemærkninger.
Ombudsmandens udtalelse "  

  

 1. Klagen Patientklagenævnet har i sit brev af 11. marts 1997 oplyst at der - gennem  

 praksis - er sket en delegation af kompetence fra nævnet til sekretariatet,  

 idet sidstnævnte kan afslå anmodninger om en sags genoptagelse.
 Da der efter det oplyste alene er tale om delegation af kompetence til  

  

 at afslå  

  

 anmodning om genoptagelse, vil jeg koncentrere mig om dette spørgsmål.
Foreningen har gjort gældende at det i loven om sundhedsvæsenets  

 centralstyrelse m.v. er forudsat at alle materielle afgørelser træffes i  

 nævnets plenum.
Bl.a. af retssikkerhedsmæssige grunde skal der efter  

 foreningens opfattelse lovhjemmel til for at nævnet kan delegere  

 afgørelseskompetence til sit sekretariat.
 Patientklagenævnet har bl.a.  

 anført at der ikke i nævnets lovgrundlag findes regler som forudsætter en  

 egentlig nævnsbehandling af alle begæringer om genoptagelse.
Som yderligere begrundelse  

 for at anse delegationen for lovlig har nævnet bl.a. henvist til at det ville  

 være i klar modstrid med intentionerne bag genoptagelsesreglen i  

 bekendtgørelsen om forretningsordenen for patientklagenævnet og med  

 forvaltningsretlige  

 synspunkter såfremt alle genoptagelsesbegæringer blev imødekommet.
Det ville  

 desuden betyde en væsentlig forøgelse af nævnets arbejdsbyrde hvis alle  

 genoptagelsesbegæringer  

 skulle behandles i nævnet.
Endelig forstår jeg at det er nævnets opfattelse  

 at  

 sekretariatet ved genoptagelsesanmodninger har mulighed for at oplyse sagerne  

 på en sådan måde at hensynet til retssikkerheden ikke taler afgørende imod en  

 sådan ordning.
 2. Lovgrundlaget mv.
Reglerne om Sundhedsvæsenets  

 Patientklagenævn fremgår af kapitel 3 i lov nr. 397 af 10. juni 1987 (senest  

 ændret ved lov nr. 503 af 30. juni 1993) om sundhedsvæsenets centralstyrelse  

 m.v.
Efter denne lovs § 13, stk. 2, kan nævnets afgørelser ikke indbringes  

 for  

 anden administrativ myndighed.
 Lovens § 16 indeholder regler  

 om udpegningen af medlemmerne af nævnet og har følgende ordlyd:
 'Patientklagenævnet består af  

 en formand og et af indenrigsministeren fastsat antal næstformænd og  

 beskikkede  

 medlemmer.
 Stk. 2. Indenrigsministeren  

 udpeger nævnets formand og næstformænd, som skal opfylde de almindelige  

 betingelser for at kunne beskikkes som landsdommer.
 Stk. 3. Indenrigsministeren  

 beskikker et antal medlemmer, der ikke samtidig må være medlem af noget  

 kommunalt råd, således:
6 medlemmer beskikkes efter indhentet udtalelse fra  

 Amtsrådsforeningen i Danmark 1 medlem beskikkes efter indhentet udtalelse fra  

 Københavns kommune 1 medlem beskikkes efter indhentet udtalelse fra  

 Frederiksberg kommune 8 medlemmer beskikkes efter indhentet udtalelse fra De  

 Samvirkende Invalideorganisationer.
 Stk. 4. Indenrigsministeren  

 beskikker for hvert fagligt område et antal medlemmer, der alle er fagligt  

 uddannede.
Stk. 5. Medlemmer beskikkes  

 for en periode der følger den kommunale valgperiode.
Genbeskikkelse kan finde  

 sted.
De medlemmer af Patientklagenævnet, der ikke udfører hvervet som led i  

 deres tjenstlige arbejde, ydes vederlæggelse og godtgørelse for befordring i  

 lighed med ikke-statsansatte, der modtager særskilt vederlæggelse.
Udgiften  

 hertil afholdes af staten.' Lovens § 17 angiver hvorledes  

 patientklagenævnet skal sammensættes ved afgørelsen af de enkelte sager, og  

 har følgende ordlyd:
 'Ved afgørelsen af den  

 enkelte sag skal Nævnet sammensættes af:
formanden eller en næstformand 2 medlemmer efter § 16, stk. 3, heraf 1 beskikket efter  

 bestemmelsens nr. 1-3 og 1 beskikket efter nr. 4, og 2 medlemmer efter § 16, stk. 4, afhængig af sagens faglige  

 karakter.
Stk. 2. Formanden eller  

 vedkommende næstformand afgør, hvilke medlemmer efter § 16, stk. 3 og stk. 4,  

 der skal deltage i Nævnets møder.
Formanden eller vedkommende næstformand  

 afgør  

 endvidere, inden for hvilket fagligt område eller områder, medlemmer efter §  

 16, stk. 4, skal deltage.' Lovens § 20 giver hjemmel til  

 at fastsætte en forretningsorden, herunder at fastsætte regler om delegation  

 til formanden. § 20 har følgende ordlyd:
 'Indenrigsministeren  

 fastsætter efter forhandling med Nævnet dettes forretningsorden.
Stk. 2.  

  

 Indenrigsministeren kan i forretningsordenen fastsætte  

 regler om, at Nævnet kan bemyndige formanden til at træffe afgørelse i visse  

 sager, der ikke skønnes at frembyde tvivl.' Formålet med at oprette  

 Sundhedsvæsenets Patientklagenævn er bl.a. omtalt i de almindelige  

 bemærkninger  

 til lovforslaget (Folketingstidende 1986-87, tillæg A, sp. 1159) hvoraf  

 fremgår:
 '...
 Formålet med denne del af  

 lovforslaget er dels at modernisere og præcisere reglerne om behandling af  

 patientklager, dels at styrke patienternes retssikkerhed og tillid til  

 klagesagsbehandlingen ved at oprette et uafhængigt patientklagenævn, der i  

 sin  

 sammensætning både inddrager lægmænd og styrker den juridiske ekspertise.
Klagenævnet består af 5  

 personer.
Nævnets formand eller vedkommende næstformand skal repræsentere den  

 juridiske ekspertise.
To medlemmer skal repræsentere lægmandsinteresser.  

 Endelig skal to medlemmer repræsentere den faglige ekspertise, som den  

 pågældende klagesag vedrører (henholdsvis læger, tandlæger, sygeplejersker  

 m.v.) ...' Vedrørende spørgsmålet om  

 genoptagelse fremgår følgende af de specielle bemærkninger til lovforslaget  

 (Folketingstidende 1986-87, tillæg A, sp. 1175):
 '...
Nævnets beslutninger er, jfr.  

  

 stk. 2  

  

 , administrativt set endelige.  

 Det vil herefter alene være et domstolsanliggende at behandle sagerne påny.  

 Der  

 kan dog i sager, som nævnet tidligere har behandlet, senere blive afdækket  

 nye  

 og for sagens afgørelse væsentlige forhold.
I sådanne tilfælde åbner  

 almindelig  

 retspraksis adgang for, at nævnet kan genoptage behandlingen af sagen.  

 Bestemmelse herom må træffes af nævnet.
Da adgangen erfaringsmæssigt kan give  

 anledning til mange nye henvendelser, forudsættes det, at sager kun  

 genoptages,  

 hvor de nye forhold skønnes at kunne resultere i et væsentligt ændret  

 resultat.
...' Om adgangen til delegation  

 til formanden fremgår følgende af de almindelige bemærkninger til  

 lovforslaget  

 (Folketingstidende 1986-87, tillæg A, sp. 1169):
 '...
 Da medicinalpersonalets  

 virksomhedsområde kun i begrænset omfang er regelfastlagt, vil det - bl.a. i  

 modsætning til det sociale ankesystem - være vanskeligt på forhånd klart at  

 udskille bestemte sagsområder, der har en mindre retssikkerhedsmæssig  

 betydning  

 eller ikke frembyder tvivl, således at sådanne sager f.eks. klart kunne  

 henlægges til formandens (modsat næstformændenes) afgørelse.
 Det foreslås derfor, at det i  

 forretningsordenen kan bestemmes, at indenrigsministeren bemyndiger nævnet  

 til  

 selv - evt. efter en indkøringsperiode - at lade formanden træffe afgørelse i  

 visse mindre komplicerede sager, der ikke skønnes at frembyde tvivl, jfr. §  

 21,  

 stk. 2, eventuelt således, at disse optages på dagsordenen i form af  

 efterretningssager.
...' Sekretariatets funktion er  

 omtalt i de almindelige bemærkninger til lovforslaget.
Følgende beskrivelse  

 er  

 anført under afsnittet 'Administrative og økonomiske konsekvenser':  

 (Folketingstidende 1986-87, tillæg A, sp. 1172:
'... Under forudsætning af en  

 hensigtsmæssig samordning af nævnets opgaver med sundhedsstyrelsens  

 sagsbehandling ... vil sekretariatet særligt få til opgave at modtage og  

 registrere klagesager, at sende disse til sundhedsstyrelsen med anmodning om  

 en  

 udtalelse, herunder vurdere om særlige forhold ønskes oplyst, at sikre at  

 modtagelsen bekræftes m.v., at samle og eventuelt beskrive sager til  

 forelæggelse  

 for nævnet med udsendelse af dagsorden, sagsmateriale m.v., at registrere  

 nævnsbeslutningerne og sikre sagernes besvarelse ...' Ved de senere ændringer i lov  

 om sundhedsvæsenets centralstyrelse m.v. er det ikke i bemærkningerne til  

 lovforslagene nærmere angivet hvilke funktioner sekretariatet har i forhold  

 til  

 nævnet.
3. Patientklagenævnets forretningsorden Nævnets forretningsorden er  

 fastsat ved bek. nr. 631 af 5. juli 1994.
 Om adgangen til at genoptage  

 en sag indeholder § 15, stk. 3, følgende bestemmelse:
'Fremkommer der i en sag, som  

 er afgjort af nævnet, nye og for sagens afgørelse væsentlige oplysninger, kan  

 nævnet tage sagen op til fornyet behandling og afgørelse.' Forskellige bestemmelser i forretningsordenen  

 angiver formandens kompetence enten efter delegation eller direkte efter  

 bekendtgørelsen.
Her skal særligt fremhæves:
 '  

  

 § 3.  

  

 Nævnet udøver sin virksomhed i møder, jf. dog stk. 2.
Stk. 2.  

  

 Fællesmødet kan, jf. § 4, stk. 1, bemyndige formanden til  

 at træffe afgørelse i sager, som efter den af nævnet fulgte praksis ikke  

 skønnes at give anledning til tvivl.' '  

  

 § 7.  

  

 Formanden eller vedkommende næstformand afgør, hvilke  

 medlemmer, jf. § 6, der skal indkaldes til et nævnsmøde.
Formanden kan  

 udskille  

 sager til behandling i særligt indkaldte nævnsmøder.
 ...
Stk. 3.  

  

 Formanden eller vedkommende næstformand fastsætter tid og  

 sted for nævnsmøderne.
Formanden eller vedkommende næstformand leder og  

 tilrettelægger i øvrigt nævnsmødet.
 ...
Stk. 7. Formanden, vedkommende næstformand eller den de bemyndiger  

 dertil, kan bestemme, at sagen kan afgøres ved forenklet mødebehandling.  

 Sagen  

 udsendes i så fald til medlemmerne med indstilling om afgørelsen og kan kun  

 kræves drøftet på mødet, hvis et medlem giver sekretariatet meddelelse herom  

 senest 5 hverdage før det fastsatte møde.' '  

  

 § 8.  

  

 Nævnsmøder er ikke offentlige.
Nævnets formand eller  

 vedkommende næstformand kan, hvor særlige forhold gør sig gældende, bestemme,  

 at særligt sagkyndige eller andre kan deltage i et nævnsmøde uden stemmeret.' '  

  

 § 9.  

  

 Ved ordet 'formand' menes i det følgende 'formanden eller den,  

 formanden bemyndiger dertil'.
Stk. 2.  

  

 Formanden afgør, om en klage falder indenfor nævnets kompetence,  

 om klageren har tilstrækkelig retlig interesse i sagen, om en klage skal  

 afvises, fordi den 2-årige klagefrist, jf. centralstyrelseslovens § 22, er  

 overskredet, eller om der skal ses bort fra en fristoverskridelse.' '  

  

 § 10....
 Stk. 2.  

  

 Formanden bestemmer rækkefølgen for behandling af de indkomne  

 klager.
 Stk. 3.  

  

 Skønner formanden at en klage eller indberetning fra  

 Sundhedsstyrelsen vil kunne føre til en straffesag mod en eller flere  

 sundhedspersoner, kan formanden beslutte, at sagen sendes til politimæssig  

 efterforskning før nævnsbehandling.
 ...
Stk. 6.  

  

 Formanden fastsætter retningslinjer for embedslægeinstitutionernes  

 behandling af patientklagesager.' Det fremgår endvidere at  

 Sundhedsministeriet stiller sekretariatsbistand til rådighed for nævnet, jf.  

 forretningsordenens § 5. Sekretariatets funktioner er imidlertid ikke nærmere  

 beskrevet i forretningsordenen (bortset fra i bestemmelsen i § 10 i kapitel 3  

 om forberedelse af sagerne).
4. Betænkning nr. 1325 fra januar 1997 om patienters klageadgang på  

 sundhedsområdet Sundhedsministeriet nedsatte  

 i 1996 et udvalg vedrørende revision af patienters klageadgang på  

 sundhedsområdet.
Udvalget afgav i januar 1997 en betænkning, nr. 1325,  

 'Patienters klageadgang på sundhedsområdet'.
Af kapitel 3, 'Initiativer  

 til nedbringelse af sagsbehandlingstider i Sundhedsvæsenets  

 Patientklagenævn',  

 fremgår det at patientklagenævnet på fællesmøde den 9. april 1996 har  

 besluttet  

 at indføre formandsafgørelser.
Retningslinierne for formandsafgørelser er  

 beskrevet  

 på s. 51 og er følgende:
 '* Formanden kan på nævnets  

 vegne træffe afgørelse i sager, som efter den af nævnet fulgte praksis ikke  

 skønnes at give anledning til tvivl.
 * Formanden kan ikke på  

 nævnets vegne træffe afgørelse om, at en sundhedsperson har overtrådt sin  

 autorisationslov, eller at en bestemt handlemåde fra sundhedspersonens side  

 ville have været mere hensigtsmæssig.
 * Formanden kan heller ikke  

 træffe afgørelse på nævnets vegne i sager, hvor der klages over faglig  

 virksomhed, hvis denne har medført patientens død eller betydelige ulemper og  

 gener, som står i et væsentligt misforhold til behandlingens omfang og  

 karakter.
* Formanden kan heller ikke  

 på nævnets vegne træffe afgørelse i sager, hvor der klages over en afgørelse  

 truffet af et lokalt psykiatrisk patientklagenævn.' I kapitel 9, 'Patienters og  

 indklagede sundhedspersoners retssikkerhed', er der bl.a. anført følgende om  

 genoptagelse (s. 136ff):
 '...
 Efter de gældende  

 bestemmelser vil Patientklagenævnet være berettiget til at genoptage afgjorte  

 klagesager til fornyet behandling og afgørelse, hvor der, jf.  

 forretningsordenens § 15, stk. 3, i en sag fremkommer nye og for sagens  

 afgørelse væsentlige oplysninger.
 Efter praksis er det ofte  

 sekretariatet, der vurderer om der foreligger sådanne nye faktiske væsentlige  

 oplysninger.
 Da det imidlertid beror på nævnet  

 eller dets sekretariat, om en sag skal genoptages, vil denne ordning ikke som  

 den er reguleret give den indklagede sundhedsperson en yderligere  

 retssikkerhed.
 ...
 Det har endvidere været  

 drøftet om et 'genoptagelsesfilter' kunne bestå af en særlig hertil af  

 sundhedsministeren udpeget uafhængig 'opmand', der selvstændigt på grundlag  

 af  

 sagens akter og efter begrundet anmodning fra den sundhedsperson, der er  

 blevet  

 tildelt en kritik, kunne vurdere, om sagen samlet set berettiger til en  

 genoptagelse.
 En sådan ordning skulle  

 relateres til den sundhedsfaglige vurdering...
 Ordningen bør suppleres med,  

 at den genoptagne sag forelægges en ny sagkyndig konsulent samt et  

 nysammensat  

 nævn...
 Udvalget har - undtagen  

 Forbrugerrådet og De Samvirkende Invalideorganisationer - efter en samlet  

 vurdering af mulighederne for en begrænset adgang til klagesagernes faglige  

 genoptagelser fundet, at forslaget ... vedr. en pligt til sagens  

 genoptagelse,  

 såfremt en uafhængig opmand godkender dette, vil være et rimeligt forslag til  

 en afbalanceret imødekommelse af de retssikkerhedshensyn, der særligt knytter  

 sig til den faglige side af de indklagede sundhedspersoners retssikkerhed.
Det samme flertal af udvalget  

 finder i denne forbindelse ikke, at der ... er det samme behov for, at  

 patienterne tillægges en tilsvarende ret ...' I samme kapitel er der anført  

 følgende vedrørende et forslag om at give formanden og sekretariatet adgang  

 til  

 at træffe afgørelse i sager der ikke skønnes at frembyde tvivl (s. 141ff):
'Efter de eksisterende regler... kan sundhedsministeren i nævnets  

 forretningsorden fastsætte regler om, at  

 nævnet kan bemyndige formanden til at 'træffe afgørelse i visse sager, der  

 ikke  

 skønnes at frembyde tvivl.' ...
 Et flertal af udvalget kan  

 ikke gå ind for, at der ændres på lovgivningen vedrørende dette forslag.
Udvalgets opfattelse er i  

 øvrigt delt vedrørende den eksisterende ordning.
Flere medlemmer fastholder  

 den eksisterende ordning, hvorefter delegationen kun omfatter sager, hvori  

 der  

 ikke gives kritik, mens andre medlemmer slet ikke kan støtte, at der gives  

 formanden - og sekretariatet - hjemmel til at træffe afgørelser på nævnets  

 vegne, sådan som lovgivningen er affattet i dag.' 5. Den juridiske litteratur Karsten Loiborg mfl.,  

 Forvaltningsret (1994), s. 93, har anført følgende om delegation:
'  

  

 A.
Almindeligt om delegation Kompetencedelegation  

 foreligger, når der af den forvaltningsmyndighed, der efter loven har  

 kompetencen (den originært kompetente myndighed), er truffet beslutning om -  

 generelt eller i det konkrete tilfælde - at overføre en forvaltningsopgave  

 fra  

 den kompetente myndighed til en anden forvaltningsmyndighed (eller  

 undtagelsesvis til private) eller om at fordele opgaverne internt mellem  

 forskellige led hos den myndighed, der er kompetent.
 ...
 I almindelighed kan der  

 lægges vægt på forskellige kriterier, når tilladeligheden af den ulovbestemte  

 delegation skal afgøres:
(1)hvem (hvilken myndighed  

 eller hvilket led inden for en myndighed) der delegeres fra og til (og  

 herunder modtagerens kvalifikationer), (2)om den, der afgiver  

 opgaven, har udnyttet en eventuel styrings- (og herunder instruktions-)  

 beføjelse over for opgavemodtageren, (3)om delegationen af  

 praktiske og arbejdsmæssige grunde er nødvendig og (4)den delegerede opgaves art  

 (f.eks. faktisk forvaltningsvirksomhed, sagsforberedelse, afgørelse af enkle  

 og for borgeren ikke indgribende sager eller afgørelse af komplicerede sager  

 af  

 indgribende og vidtrækkende betydning).
 ...
C.
Intern delegation 1o  

 Indledning Lovligheden af en intern delegation  

 må i almindelighed vurderes efter de generelle kriterier, der er nævnt  

 ovenfor  

 i afsnit A (s. 93). I visse tilfælde følger det dog udtrykkeligt af det  

 gældende regelsæt, at intern delegation er udelukket.
Dette gælder således,  

 hvis loven indeholder et udtrykkeligt delegationsforbud, eller hvis  

 regelsættet  

 regulerer den interne kompetencefordeling hos en myndighed tilstrækkeligt tæt  

 til, at der hermed må antages at være gjort op med delegationsmulighederne.
 ...
4o  

 Delegation til et kollegialt organs sekretariat Tilladeligheden af delegation  

 til et kollegialt organs sekretariat vil typisk afhænge af, hvor omfattende  

 organets arbejdsbyrde er (og dermed den praktiske nødvendighed af en  

 delegation), om organet er sammensat på en sådan måde, at dette taler  

 (afgørende) imod delegation til sekretariatet, og hvor detaljerede regler der  

 er fastsat for opgavens udførelse.
Betænkeligheden ved delegation af en  

 skønsmæssig  

 beføjelse til sekretariatet kan mindskes i den udstrækning, det kollegiale  

 organ i forbindelse med delegationen angiver visse rammer for skønnets  

 udøvelse.
Grænsen for det tilladelige kan ikke angives mere præcist, men i  

 almindelighed må det vel antages, at adgangen til delegation af  

 afgørelseskompetence til sekretariatet er mindre vidtgående end adgangen til  

 at  

 delegere til formanden...
...' Carl Aage Nørgaard mfl.,  

 Forvaltningsret, Sagsbehandling (1995), 4. udg., har anført følgende om  

 delegation:
'  

  

 2. Intern delegation Intern eller uegentlig  

 delegation taler man om i de tilfælde, hvor chefen for den myndighed, der har  

 kompetence, overlader afgørelser til en af sine underordnede inden for  

 myndigheden.
Videre dækker denne betegnelse de tilfælde, hvor den kompetente  

 myndighed er kollegialt sammensat, når denne overfører kompetence til  

 underudvalg,  

 til en enkeltperson, normalt formanden, eller til sit sekretariat.
Der er  

 ikke  

 ved intern delegation adgang til at påklage afgørelsen til chefen for  

 myndigheden eller til det kollegiale organ.
 ...
b.  

  

 Kompetencen hos kollegialt organ.  

  

 I tilfælde, hvor sager behandles  

 og afgøres af kollegiale organer, vil der på grund af sagernes antal og den  

 langsomme behandlingsform i sådanne organer ofte være et stort praktisk behov  

 for at delegere afgørelser til formanden eller til underudvalg.
På den anden  

 side kan der i disse tilfælde være særlige grunde, der taler mod delegation.  

 Hvis formålet med at indføre behandling i kollegiale organer har været at  

 sikre  

 sig sagkundskab på forskellige områder i det kompetente organ eller at sikre,  

 at repræsentanter for forskellige interessegrupper deltager i afgørelserne,  

 vil  

 de garantier, lovgivningen har opstillet for at opnå den rigtige afgørelse,  

 kunne svigte, ligesom den reelle kontrolmulighed bliver mindre, hvis  

 afgørelsen overlades til f.eks. en enkeltperson.
 ...
4) Delegation til  

 sekretariat.
Til kollegiale organer vil der i almindelighed være knyttet et  

 sekretariat eller i hvert fald en enkelt sekretær.
Sekretariatets opgave er  

 at  

 forberede de sager, som organet behandler, og foretage den kontormæssige  

 behandling  

 og ekspedition af organets afgørelser.
Hvis det kollegiale organ, således som  

 det f.eks. er tilfældet med kommunalbestyrelsen i større kommuner, skal  

 afgøre  

 et meget stort antal sager, kan det være hensigtsmæssigt, foruden delegation  

 til formanden og udvalg at delegere visse afgørelser til sekretariatet.
Sådan  

 delegation er kun sjældent udtrykkeligt hjemlet i lovgivningen, men sker i  

 ret  

 vidt omfang udtrykkeligt eller stiltiende inden for kommunalforvaltningen.  

 Hvor det drejer sig om rutinemæssige afgørelser, og hvor der kan anføres  

 vægtige arbejdsmæssige begrundelser for delegation, må en sådan anses for  

 lovlig.' Bent Christensen,  

 Forvaltningsret (1997), s. 306, har anført følgende om delegation:
'Blandt årsagerne til valget  

 af nævn til at udøve forvaltningsopgaver spiller 3 en særlig rolle:  

 inddragelse  

 af interesserepræsentanter og udefra kommende sagkyndige i opgaveløsningen,  

 kollegial behandling og svækkelse af ministerens magt.
På denne baggrund er  

 det  

 velbegrundet at opstille en formodning for, at lovgivningsmagten ved  

 udøvelsen  

 af sin organisationsmagt har villet, at netop nævnet skulle udføre opgaven og  

 ikke fordele den til andre.
 Der er imidlertid kun tale om  

 en formodning, som kan fraviges selv uden udtrykkelig hjemmel.
 Som baggrund for den  

 følgende, korte fremstilling af nogle almindelige grundsætninger, kan der  

 være  

 anledning til at minde om, at slutproduktet af nævnenes virksomhed så at sige  

 altid består i beslutninger: forvaltningsakter, indstillinger,  

 meningstilkendegivelser  

 o.s.v., og at andre virkemidler end disse har helt underordnet betydning.
Denne konstatering fører til  

 at lægge en sondring mellem beslutningerne og deres forberedelse: indhentelse  

 af oplysninger, besigtigelser, møder med parter o.s.v.
Det kan fremgå af  

 vedkommende lov eller forretningsorden, at nævnet ikke kan overlade  

 forberedelsen  

 til andre end nævnets plenum.
Men der gælder ikke en almindelig formodning  

 for  

 denne høje grad af umiddelbarhed.
 For så vidt angår  

 beslutningerne, afhænger adgangen til at fordele opgaverne især af, til hvem  

 de  

 fordeles.
Der er formodning imod, at  

 nævnets beslutninger kan overlades til et kontor eller et sekretariat.
Imod  

 taler både hensynet til den kollegiale beslutningsproces og det forhold, at  

 beslutningerne derved ville blive overladt til ansatte.
Ordningen kan kun  

 accepteres, hvis nævnet har flere sager, end det kan nå at tage reel stilling  

 til på det altid lille antal møder, som et nævn kan holde.' 6. Ombudsmandens vurdering Som det fremgår af afsnit 1,  

 er der sket en delegation af kompetence fra nævnet til sekretariatet idet  

 sidstnævnte kan afslå anmodninger om en sags genoptagelse.
 Jeg har forstået det således  

  

 at  

  

 der er sket en ulovbestemt, uformel,  

 intern delegation til nævnets sekretariat, herunder  

  

 at  

  

 kompetencen er delegeret direkte til sekretariatet, og  

  

 at  

  

 der ikke er tale om at nævnets  

 formand har videredelegeret kompetencen til sekretariatet.
Hverken loven om  

 sundhedsvæsenets centralstyrelse m.v. eller bekendtgørelsen om  

 patientklagenævnets forretningsorden indeholder direkte hjemmel til at nævnet  

 kan delegere kompetence til sekretariatet.
Meget tyder samtidig på at  

 centralstyrelsesloven bygger på den forudsætning at den eneste form for  

 delegation af materiel afgørelseskompetence der er tilladt, er delegation fra  

 nævnet til formanden.
For dette taler bl.a. at  

 centralstyrelseslovens § 20, stk. 2, udtrykkeligt giver indenrigsministeren  

 hjemmel til i forretningsordenen at fastsætte regler om, at nævnet kan  

 bemyndige formanden til at træffe afgørelse i visse sager der ikke frembyder  

 tvivl.
I forarbejderne til loven er alene denne form for delegation omtalt,  

 jf. afsnit 2, og i forretningsordenen har indenrigsministeren fastsat regler  

 om delegation til formanden, men ikke omtalt sekretariatets funktioner.  

 Endvidere kan jeg henvise til at sekretariatets funktioner i forarbejderne er  

 omtalt som sagsforberedende i forhold til nævnet, jf. afsnit 2.
Det fremgår imidlertid ikke  

 udtrykkeligt af regelsættet at delegation til sekretariatet er forbudt.
Og  

 jeg har ikke fuldt tilstrækkeligt grundlag for at fastslå at der ved den  

 forudsatte delegationsmulighed fra nævn til formand er gjort udtømmende op  

 med  

 delegationsmulighederne.
Om der herefter på ulovfæstet  

 grundlag kan ske en (lovlig) delegation fra nævnet til sekretariatet, må bero  

 på en samlet vurdering af en række kriterier.
I den forbindelse har det  

 betydning om nævnet er sammensat på en sådan måde at dette taler (afgørende)  

 imod delegation til sekretariatet (I), om nævnet har udnyttet en eventuel  

 styrings- (og herunder instruktions-) beføjelse over for sekretariatet (II),  

 om delegationen er nødvendig af praktiske og arbejdsmæssige grunde (III),  

 samt hvilken slags opgave der delegeres (IV).
Ad I.  

  

 Det er forudsat at det forhold at der i et organ findes  

 særlige sagkyndige medlemmer eller interesserepræsentanter, antages at  

 begrænse  

 adgangen til delegation.
Jeg henviser i den forbindelse til den juridiske  

 litteratur omtalt i afsnit 5.
Patientklagenævnet er bl.a.  

 sammensat af personer med juridisk fagkundskab og personer der har indsigt  

 med  

 det faglige område som den pågældende klagesag angår.
Endvidere er der  

 beskikket medlemmer (lægmænd) som indstilles bl.a. af Amtsrådsforeningen i  

 Danmark og af De Samvirkende Invalideorganisationer, jf. lovens § 16.
Nævnet udøver normalt sin  

 virksomhed i møder.
I de enkelte møder deltager en formand/næstformand, to  

 lægmænd og to fagligt uddannede medlemmer, jf. forretningsordenens § 3, stk.  

 1,  

 og lovens § 16 og § 17. Nævnet er beslutningsdygtigt når  

 formanden/næstformanden og to af nævnets andre medlemmer, heraf en lægmand og  

 en fagligt uddannet, er til stede, jf. forretningsordenens § 6, stk. 2.  

 Nævnet  

 træffer afgørelse ved stemmeflerhed, jf. forretningsordenens § 11, stk. 1.  

 Der  

 er mulighed for at afgøre en sag ved forenklet mødebehandling, jf.  

 forretningsordenens § 7, stk. 7.
Patientklagenævnet har i sin  

 udtalelse oplyst at anmodninger om genoptagelse behandles af juridiske og  

 lægelige sagsbehandlere som har samtlige sagens akter og har adgang til at  

 rådføre sig med nævnets lægekonsulenter.
Nævnet anfører at sekretariatets  

 sagsbehandlere i langt de fleste tilfælde råder over ekspertisen til at  

 vurdere  

 om der er en vis sandsynlighed for at der er nye væsentlige oplysninger.
Hvis  

 sagsbehandleren ikke kan udelukke at en ny oplysning vil føre til et ændret  

 resultat, vil sagen blive forelagt for nævnet.
Ved oprettelsen af  

 patientklagenævnet blev der lagt særlig vægt på at nævnet i sin sammensætning  

 skulle bestå af lægmænd og have styrket den juridiske ekspertise.
Baggrunden  

 herfor var et ønske om at styrke patienternes retssikkerhed og tillid til  

 klagebehandlingen, jf.
Folketingstidende 1986-87, tillæg A, sp. 1159,  

 gengivet  

 i afsnit 2.
Uanset det som er anført af  

 nævnet, synes der at være relativt store forskelle når man sammenholder  

 nævnets arbejde med sekretariatets.
De retssikkerhedsgarantier der er  

 opstillet omkring nævnets sammensætning, virksomhed og beslutningsdygtighed,  

 finder ikke anvendelse når sekretariatet træffer afgørelse.
Efter min  

 opfattelse kan det ikke afvises at der også er brug for lignende  

 retssikkerhedsgarantier  

 ved afgørelser om afslag på genoptagelse.
Jeg henviser i den forbindelse til  

 den diskussion der er beskrevet i betænkning nr. 1325, januar 1997, om  

 patienters klageadgang på sundhedsområdet, en diskussion om hvorvidt der  

 skulle  

 etableres et særligt 'genoptagelsesfilter' i form af en uafhængig opmand.
 Ad II.  

  

 Betænkeligheden ved delegation af en skønsmæssig beføjelse  

 til sekretariatet kan mindskes i den udstrækning det kollegiale organ i  

 forbindelse med delegationen angiver visse rammer for skønnets udøvelse, jf.  

 Karsten Loiborg mfl., Forvaltningsret (1994), som er citeret ovenfor, under  

 afsnit 5.
Det fremgår ikke af  

 patientklagenævnets udtalelse eller af sagens øvrige akter at nævnet har  

 begrænset  

 sekretariatets skønsudøvelse i de nævnte genoptagelsessager ved at fastsætte  

 visse retningslinier.
Sådan som sagen er oplyst for mig, er sekretariatets  

 behandling af genoptagelsessager ikke nærmere reguleret af nævnet, ligesom  

 nævnet ikke har sikret sig nogen kontrolmulighed over for sekretariatets  

 afslag på at genoptage en sags behandling.
 Ad III.  

  

 Det er antaget at tilladeligheden af delegation til et  

 kollegialt organs sekretariat bl.a. afhænger af hvor omfattende organets  

 arbejdsbyrde er, og dermed den praktiske nødvendighed af en delegation, jf.  

 Karsten Loiborg mfl., Forvaltningsret (1994), som er citeret ovenfor, under  

 afsnit 5.
Patientklagenævnet har i sin  

 udtalelse hertil oplyst at delegationen er nødvendig af praktiske og  

 arbejdsmæssige grunde.
Det fremgår af nævnets udtalelse at man i 1995 og 1996  

 modtog genoptagelsesbegæringer i omkring 20% af de afgjorte sager svarende  

 til  

 henholdsvis 201 og 223 sager i 1995 og 1996. Skulle disse sager behandles af  

 nævnet, ville det på årsbasis betyde 10-11 ekstra nævnsmøder.
Patientklagenævnets store  

 arbejdsbyrde med behandlingen af genoptagelsessagerne er uden tvivl relevant  

 ved vurderingen af om delegationen er lovlig.
Imidlertid har nævnet ikke  

 redegjort for om nævnet har overvejet andre muligheder for at lette sit  

 arbejde  

 som ville være mindre betænkelige end delegation til sekretariatet.
Jeg henviser i den  

 forbindelse f.eks. til at formanden kan bestemme at sagen kan afgøres ved  

 forenklet mødebehandling.
Sagen udsendes i så fald til medlemmerne med en  

 indstilling om afgørelsen og drøftes kun på mødet hvis et medlem ønsker  

 dette,  

 jf. forretningsordenens § 7, stk. 7. Endvidere kan jeg pege på muligheden af  

 at fællesmødet overvejer at give formanden bemyndigelse til at træffe  

 afgørelse  

 i de genoptagelsessager som efter nævnets praksis ikke giver anledning til  

 tvivl, jf. forretningsordenens § 4, stk. 2.
 Ad IV.  

  

 Ved vurderingen af om delegationen er lovlig, må der også  

 tages hensyn til hvilken slags opgave der er delegeret.
 Den kompetence der i den  

 foreliggende sag er delegeret til sekretariatet, er en adgang til at træffe  

 afgørelse om afslag på genoptagelse af sager som har været behandlet i  

 nævnet.  

 Selv om nævnet således tidligere har vurderet sagen, er der tale om  

 materielle  

 afgørelser der ofte af klagerne opleves som af særdeles indgribende karakter.  

 De pågældende klagere, som mener at have tilført sagen nyt, afskæres fra at  

 få  

 disse oplysninger vurderet af nævnet og dermed fra muligheden for at få  

 ændret  

 udfaldet af sagen.
7. Konklusion På baggrund af det ovenfor  

 anførte er det min opfattelse at den nævnte delegationspraksis - der ikke har  

 lovhjemmel - er betænkelig.
Ved min vurdering heraf har jeg foretaget en  

 samlet  

 vurdering af de kriterier der er nævnt i afsnit 6, pkt.  

  

 I-IV.  

  

 Jeg har bl.a. lagt  

 vægt på at der er tale om materielle afgørelser, og at nævnets særlige  

 sammensætning med stor vægt taler for at begrænse adgangen til delegation.
