Formålet med registeret er at lette skatteforvaltningens arbejde med udfærdigelse af slutopgørelser (årsopgørelser), udskrivning af skattekort og -billetter, kontrol af arbejdsgivernes indeholdelse og afregning af A-skatter og lignende funktioner, som skal udføres i henhold til landstingslov nr. 5 af 19. maj 1979 om indkomstskat med bekendtgørelser og cirkulærer.
Registeret må anvendes som grundlag for udarbejdelse af diverse materialer til skattemyndighederne, skatteyderne, arbejdsgiverne, og til at udføre statistiske opgaver samt materiale til Sisimiut Kommunes Økonomisystem af regnskabsmæssig og opkrævningsmæssig art.
Personkreds: Registeret må kun indeholde oplysninger om de fysiske og juridiske personer, der er skattepligtige i henhold til §§ 1 og 2 i landstingslov om indkomstskat til Sisimiut Kommune.
 Ikrafttrædelsesdato: 01/02/1989.
