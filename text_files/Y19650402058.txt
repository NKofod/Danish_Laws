Direktoratet fandt at en landinspektør, der er aktionær i et  

 udstykningsselskab, må anses for inhabil til at udføre matrikulært arbejde  

 vedrørende selskabets ejendomme.
Landinspektøren ejede for 6000 kr af den  

 samlede aktiekapital på 60.000 kr.
 I skrivelse af - har De under henvisning til bestemmelserne i lov om  

 landinspektørvirksomhed (lov nr.220 af 31-5-1963) forespurgt, om  

 landinspektør A., der som medstifter af aktieselskabet B. har tegnet sig for  

 en aktiekapital på 6000 kr. af den samlede aktiekapital på 60.000 kr., kan  

 anses for at have en så væsentlig interesse i de selskabet tilhørende  

 ejendomme, at han af den grund i henhold til bestemmelserne i § 5 i lov om  

 landinspektørvirksomhed vil være udelukket fra at udføre matrikulært arbejde  

 vedrørende selskabets ejendomme.
 I skrivelsen er oplyst, at aktieselskabets formål er at erhverve  

 byggegrunde og at opføre beboelsesejendomme med videreslag for øje, samt at  

 selskabet har erhvervet 3 faste ejendomme, der agtes udstykket og bebygget  

 med ca. 80 parcelhuse, Det fremgår endvidere at sagen, at landinspektøren  

 både før og efter stiftelsen af selskabet har udført et betydeligt  

 matrikulært arbejde til brug for udstykningsprojektets gennemførelse, og at  

 hensigten med landinspektørens overtagelse af en aktiepost på 6000 kr. har  

 været delvis at berigtige det ham for hans arbejde tilkommende vederlag.
 I den anledning skal man herved meddele følgende:
Det fremgår af forarbejderne til lov om landinspektørvirksomhed, at man  

 med bestemmelsen i lovens § 5 har tilsigtet at forhindre, at en praktiserende  

 landinspektør, der er interesseret i køb og salg af udstykningsarealer for  

 egen regning, udfører matrikulære arbejder vedrørende disse arealer, og i det  

 hele taget at udelukke en praktiserende landinspektør fra at kunne udføre  

 matrikulært arbejde i tilfælde, hvor landinspektøren er part i sagen.
Den  

 omstændighed, at landinspektør A. ikke er optrådt alene ved købet af de  

 omhandlede arealer, men som aktionær i det udstykningsselskab, der har  

 erhvervet disse, kan efter ministeriets opfattelse næppe gøre nogen forskel  

 ved afgørelsen af spørgsmålet om landinspektørens inhabilitet, når talen er  

 om et udstyknigsselskab med kun få aktionærer.
 Ministeriet må derfor mene, at bestemmelsen i § 5 i lov om  

 landinspektørvirksomhed er til hinder for, at landinspektør A. udfører  

 matrikulært arbejde vedrørende de af B. ejede ejendomme, så længe han er  

 aktionær i selskabet.
 (* 1) Offentliggjort i tidsskriftet Landinspektøren 24. bind, side 155.
