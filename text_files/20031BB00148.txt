Fremsat den 12. marts 2004 af Margrete Auken (SF),  

 Aage Frandsen (SF),  

 Morten Homann (SF) og Ole Sohn (SF) Forslag til folketingsbeslutning om en takstnedsættelse og stop for nye takststigninger i den  

  

 kollektive trafik Folketinget opfordrer regeringen til at udarbejde et forslag  

 til et reelt takststop samt fremlægge et forslag, der vil betyde en sænkning  

 af  

 taksterne i den kollektive trafik til prisniveauet, før den nuværende  

 regering  

 trådte til, samtidig med at serviceniveauet genoprettes.
Bemærkninger til forslaget Regeringen gik til valg på et skattestop  et skattestop,  

 der viste sig ikke at omfatte taksterne i den kollektive trafik.
Derimod  

 gælder  

 skattestoppet for afgifterne på nye biler og benzin.
Konsekvensen blev meget  

 tydelig ved den seneste kombination af takststigninger og  

 serviceforringelser,  

 der har ramt den kollektive trafik, nemlig faldende passagertal i den  

 kollektive trafik og flere biler på vejene.
Regeringen har igangsat undersøgelser af, hvem der har  

 ansvaret for stigningerne: om effekten af, at regeringen har fjernet et  

 årligt  

 taksttilskud på 360 mio. kr., om amterne har brugt pengene til andre formål,  

 eller om forklaringen er, at udliciteringen af busdriften i første omgang gav  

 nogle urealistisk lave priser.
Resultatet af undersøgelsen kommer nok frem  

 til,  

 at regeringens fjernelse af taksttilskuddet var en vigtig faktor, men ikke  

 den  

 eneste.
Placeringen af skyld og ansvar er imidlertid underordnet.
Det  

 afgørende  

 er, hvordan skaderne genoprettes, samt hvordan vi undgår, at det gentager  

 sig.  

 Dette arbejde har regeringen ikke igangsat.
 Dette forslag er derfor opdelt i to dele i forlængelse af  

 hinanden:
Først opfordres regeringen til at udforme et forslag til et  

 reelt takststop uden serviceforringelser, som skal kunne administreres, også  

 selv om de nuværende amter bliver erstattet af regioner.
På andre områder har  

 regeringen ikke haft problemer med at udstede garantier  de må også  

 kunne  

 udstrækkes til at omfatte noget så vitalt som den kollektive trafik.
Den anden del af forslaget drejer sig om at sænke  

 taksterne, i første omgang til år 2000-niveauet.
Det kan ske ved at  

 genindføre  

 et takstnedsættelsestilskud  eller ved at amterne/regionerne og  

 trafikselskaberne får reelle økonomiske muligheder for at gennemføre denne  

 prisnedsættelse  uden serviceforringelser.
Den mindst bureaukratiske og  

 mest  

 omkostningseffektive model skal foretrækkes.
Der er mange mulige finansieringskilder til et takststop og  

 en takstnedsættelse: en beskeden forhøjelse af benzinprisen er én,  

 trængselsafgifter for person- og lastbiler en anden og ændringer af  

 transportfradragsordningen en tredje.
Det sidste  

    

 halve års priskrig på benzin har sænket  

 profitterne på benzin og fået prisniveauet til at nærme sig det tyske  

 prisniveau.
Hermed er der også grundlag for danske benzinafgifter på niveau  

 med  

 de tyske.
Hæver man prisen med 37 øre literen, vil det give ca. 1 mia. kr.,  

 og  

 anvendes det til kollektiv trafik, vil det kunne bidrage til en genopretning.  

 Og får Danmark en lastvognsafgift som den tyske, er det også en  

 finansieringskilde.
Mange af disse forslag vil samtidig være med til at  

 forbedre kundegrundlaget for den billigere og bedre kollektive trafik, der  

 vil  

 blive resultatet.
En fornyet satsning på den kollektive trafik er nødvendig,  

 hvis den nuværende dødsspiral med stigende takster og faldende service ikke  

 skal medføre færre passagerer og dermed ringere indtjening, som så igen  

 nødvendiggør prisstigninger og forringelser.
Den spiral skal vendes til en  

 god  

 og sund udvikling til gavn for mennesker, miljø og større fremkommelighed for  

 alle.
Skriftlig fremsættelse Margrete Auken  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en takstnedsættelse og stop for nye takststigninger i  

 den kollektive trafik.
(Beslutningsforslag nr.
B 148).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
