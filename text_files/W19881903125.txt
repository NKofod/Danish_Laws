 En ansøger fik af social- og sundhedsforvaltningen bevilget hjælp  

 efter bistandslovens § 46, stk. 1, (nu § 46 a) til dækning af merudgifter som  

 følge af sukkersyge for perioden 1. april til 31.
 oktober 1986.
Ankestyrelsen fandt ansøgeren berettiget til hjælp allerede med  

 virkning fra 13. februar 1986. Ankestyrelsen lagde herved vægt på, at  

 ansøgeren ved mødet i socialforvaltningen den 13. februar 1986 var i en  

 økonomisk trangssituation, og at hun ved mødet oplyste socialforvaltningen  

 om, at hun led af sukkersyge, hvilket var årsagen til, at hun havde fået  

 tilbudt en lejlighed gennem kommunens boligkontor.
Det havde således været  

 forvaltningens pligt - og ikke alene ansøgerens - at være opmærksom på  

 hjælpemulighederne i bistandsloven på dette tidspunkt, jf. bistandslovens §  

 28.
 Ansøgeren fandtes derimod ikke berettiget til hjælp for tiden efter 1.  

 november 1986, hvor hun havde haft fuldtidsbeskæftigelse.
 Ankestyrelsen lagde herved vægt på, at ansøgeren fra dette tidspunkt  

 selv havde midler til at afholde merudgifterne som følge af sin sukkersyge.
 REDEGØRELSE FOR SAGEN:
 En ansøger, der led af sukkersyge, blev separeret i januar 1986. Hun søgte  

 den 13. februar 1986 ved personlig henvendelse på socialforvaltningen om  

 hjælp til etablering i en lejlighed, som hun havde fået tilbudt gennem  

 kommunens boligkontor efter indstilling fra et hospital.
 Ved samtalen i socialforvaltningen oplyste ansøgeren bl.a., at hun led af  

 sukkersyge.
 Efter mødet bevilgede socialforvaltningen hjælp til bl.a. depositum  

 vedrørende lejligheden.
 Om ansøgerens økonomiske forhold forelå oplyst, at hun havde  

 deltidsarbejde med en indtægt på 4.800 kr. netto pr. måned.
 Fra 1. marts 1986, hvor ansøgeren overtog lejligheden, udgjorde de samlede  

 faste udgifter 2.803 kr. pr. måned.
Ved møde på socialforvaltningen den 5. marts 1986 blev spørgsmålet om  

 hjælp efter bistandslovens § 46, stk. 1 (nu § 46 a) til dækning af  

 merudgifter som følge af ansøgerens sukkersyge første gang drøftet.
I breve  

 af 17. og 21. marts 1986 støttede hospitalet ansøgningen.
 Ansøgeren fik fra 1. november 1986 fuldtidsarbejde med en indtægt på 7.800  

 kr. netto pr. måned.
 AFGØRELSEN, DER KLAGES OVER:
 Social- og sundhedsforvaltningen bevilgede ansøgeren hjælp efter  

 bistandslovens § 46, stk. 1 (nu § 46 a) til dækning af merudgifter som følge  

 af sukkersyge for perioden 1. april 1986 til 31. oktober 1986 med 922 kr. pr.  

 måned, men meddelte afslag på hjælp for tiden forud for 1. april 1986 og  

 efter 1. november 1986.
 KLAGEN TIL ANKESTYRELSEN:
Sagen blev anket af ansøgeren, der henviste til, at hun var boligløs i  

 februar 1986 og måtte bo hos en veninde, hvilket hun måtte betale for, og at  

 hendes økonomiske forhold i marts 1986 var de samme som i april måned, hvor  

 kommunen ydede den ansøgte hjælp.
For så vidt angik tiden efter 1. november  

 1986 henviste ansøgeren til, at udgifterne til overholdelse af den ordinerede  

 behandling var af en sådan størrelse, at de var en væsentlig belastning for  

 hendes budget.
 LOVGRUNDLAG:
 Bistandslovens § 28 og § 46 a.
 ANKESTYRELSENS AFGØRELSE:
 Ankestyrelsen finder, at ansøgeren var berettiget til hjælp til  

 merudgifter som følge af sukkersyge efter bistandslovens § 46, stk. 1 - nu §  

 46 a - allerede fra den 13. februar 1986.
Ved afgørelsen har Ankestyrelsen lagt vægt på, at ansøgeren ved mødet i  

 socialforvaltningen den 13. februar 1986 var i en økonomisk trangssituation,  

 og at hun ved mødet oplyste forvaltningen om, at hun den 5. februar 1986  

 havde fået tilbudt en lejlighed gennem kommunens boligkontor.
Det har således  

 været forvaltningens pligt - og ikke alene ansøgerens - at være opmærksom på  

 hjælpemulighederne i bistandsloven på dette tidspunkt, jf. bistandslovens §  

 28.
 Derimod finder Ankestyrelsen ikke, at ansøgeren er berettiget til hjælp  

 efter den nævnte bestemmelse for tiden efter den 1. november 1986, hvor hun  

 har haft fuldtidsbeskæftigelse, idet man finder, at der af ansøgerens indtægt  

 efter fradrag af faste udgifter fra dette tidspunkt har været tilstrækkeligt  

 tilbage til, at hun har kunnet afholde merudgifterne som følge af sin  

 sukkersyge.
