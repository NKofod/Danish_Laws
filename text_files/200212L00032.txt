Fremsat den 10. oktober 2002 af  

 socialministeren (Henriette Kjær) Forslag til Lov om ændring af lov om individuel  

 boligstøtte og lov om retssikkerhed og administration på det  

 sociale område (Udvidelse af anvendelsesområdet for lov om  

 retssikkerhed og administration på det sociale område til at  

 omfatte lov om individuel boligstøtte) § 1 I lov om individuel boligstøtte, jf.  

 lovbekendtgørelse nr. 696 af 21. august 2002, foretages  

 følgende ændringer:
 1. § 73, stk. 1, affattes  

 således:
»Stk 1. Kommunalbestyrelsens afgørelser om  

 boligsikring, boligydelse og lån til betaling af beboerindskud,  

 forudbetalt leje, depositum eller boligandel i private andelsboligforeninger  

 efter §§ 55-57, 60 a, 64 b, 64 e, 66 og 67 kan påklages efter  

 reglerne i kapitel 10 i lov om retssikkerhed og administration på det  

 sociale område, jf. dog §§ 10, stk. 2 og 3, 23, stk. 4, 42, stk. 2  

 og 51.« 2. § 73, stk. 2-6,  

 ophæves.
 3. § 75, stk. 5,  

 ophæves.
 4. I § 75 a indsættes som  

stk. 3:
» 5. § 76 ophæves.
 6. § 78 ophæves.
§ 2 I lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 som ændret senest ved § 4 i lov nr. 438 af 10. juni 2002,  

 foretages følgende ændringer:
 1. I § 9 a, stk. 1,  

 indsættes efter »lov om aktiv  

 socialpolitik«: »,lov  

 om individuel boligstøtte «.
 2. § 72, stk. 1, affattes  

 således:
» 3. I § 72 indsættes efter  

 stk. 4 som nyt stykke:
» Stk. 5 og 6 bliver herefter stk. 6 og 7.
§ 3 Stk. 1. Loven træder i kraft den 1. januar  

 2003.
 Stk. 2. Loven anvendes på afgørelser,  

 som træffes denne dato eller senere, selv om afgørelserne  

 vedrører udbetaling eller tilbagebetaling af boligstøtte  

 vedrørende en periode før den 1. januar 2003.
 Stk. 3. Aftaler indgået i medfør af  

 § 76, stk. 3, i lov om individuel boligstøtte om mellemkommunal  

 refusion er fortsat gældende så længe den  

 pågældende bor i den anviste bolig eller indtil aftalen opsiges.  

 Uenighed mellem kommuner om deres forpligtelser efter aftalen kan indbringes  

 for det sociale nævn i medfør af § 61 i lov om  

 retssikkerhed og administration på det sociale område.
Bemærkninger til lovforslaget Almindelige bemærkninger Forslagets indhold og formål Formålet med lovforslaget er at anvende reglerne i  

 lov om retssikkerhed og administration på det sociale område for  

 afgørelser efter lov om individuel boligstøtte.
Reglerne i lov  

 om retssikkerhed og administration på det sociale område  

 erstatter reglerne om indhentelse af oplysninger, reglerne om klageadgang og  

 reglerne i om udbetaling af statsrefusion, regnskabsaflæggelse og  

 revision i lov om individuel boligstøtte.
Der bliver således  

 samme sagsbehandlingsregler på boligstøtteområdet som  

 gælder for det sociale område.
 Lovforslaget forudsætter en ændring af  

 bekendtgørelse om retssikkerhed og administration på det sociale  

 område, hvorefter lovens anvendelsesområde kommer til at omfatte  

 lov om individuel boligstøtte.
 Lovforslaget udgør en forenkling af de  

 gældende regelsæt, idet reglerne om indhentelse af oplysninger,  

 reglerne om klageadgang og reglerne om udbetaling af statsrefusion,  

 regnskabsaflæggelse og revision i lov om individuel boligstøtte  

 ophæves og erstattes af et tilsvarende eksisterende regelsæt, som  

 anvendes på det sociale område.
Anvendelse af reglerne i lov om retssikkerhed og  

 administration på det sociale område indebærer en styrkelse  

 af borgernes retssikkerhed, idet Den Sociale Ankestyrelse får mulighed  

 for at optage en sag om individuel boligstøtte til behandling,  

 når Ankestyrelsen skønner, at sagen har principiel eller generel  

 betydning.
Efter § 73 i lov om individuel boligstøtte var der  

 ikke mulighed for at påklage det sociale nævns afgørelser  

 til anden administrativ myndighed.
Forslaget har ingen betydning i  

 øvrigt for borgernes klageadgang, da afgørelser efter lov om  

 individuel boligstøtte kan påklages til de sociale nævn,  

 som er nedsat i medfør af reglerne i lov om retssikkerhed og  

 administration på det sociale område.
Boligstøtteområdet vil blive omfattet af den  

 praksiskoordinering, som foretages af Den Sociale Ankestyrelse i  

 medfør af reglerne i kapitel 11 i lov om retssikkerhed og  

 administration på det sociale område.
Dette vil bidrage til at  

 sikre en ensartet praksis.
Økonomiske og administrative konsekvenser for det offentlige og  

 private Forslaget indebærer, at reglerne om statistik,  

 analyse og information m.v. i kapitel 12 i lov om retssikkerhed og  

 administration på det sociale område vil finde anvendelse  

 på boligstøtteområde.
Dette indebærer en  

 administrativ forenkling, idet det bliver muligt at indhente elektronisk  

 lagrede data om boligstøtteområdet automatisk uden at rette  

 henvendelse til hver enkelt kommune.
De sociale nævns afgørelser om  

 boligstøtte vil efter forslaget kunne indbringes for Den Sociale  

 Ankestyrelse.
Ankestyrelsen har oplyst, at de sociale nævn årligt  

 behandler ca. 2.000 klagesager om boligstøtte, og skønner, at  

 ca. 15 pct. svarende til ca. 300 sager årligt vil blive indbragt for  

 Ankestyrelsen, hvoraf højst ca. 15 pct. svarende til ca. 45 sager  

 forventes at blive antaget til principiel behandling.
Hertil svarer en  

 merudgift for Ankestyrelsen på 1,3 mio. kr. (løn 1.0 mio.  

 kr.) Erhvervsmæssige og miljømæssige konsekvenser Forslaget har ikke erhvervsmæssige og  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ikke ligestillingsmæssige  

 konsekvenser.
Høring Forslaget har været sendt til høring i  

 Justitsministeriet, Statsministeriet, Finansministeriet, Økonomi- og  

 Erhvervsministeriet, Indenrigs- og Sundhedsministeriet,  

 Beskæftigelsesministeriet, Den Sociale Ankestyrelse, Den Sociale  

 Sikringsstyrelse, Kommunernes Landsforening, Amtsrådsforeningen,  

 Københavns Kommune, Frederiksberg Kommune, Foreningen af  

 Statsamtsmænd, Dansk Socialrådgiverforening, De Samvirkende  

 Invalideorganisationer, Ældre Sagen, Ældremobiliseringen,  

 Lejernes Landsorganisation, Danmarks lejerforeninger.
Lovforslagets konsekvenser i  

 hovedtræk Positive konsekvenser/  

 mindre udgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner ingen Prøvelse af sager af principiel og  

 generel betydning i Den Sociale Ankestyrelse medfører udgifter  

 på 1,3 mio. til sagsbehandling og praksiskoordinering.
Administrative konsekvenser for stat,  

 kommuner og amtskommuner Statistiske oplysninger kan indhentes  

 elektronisk.
 Der foretages en overordnet praksiskoordinering i Den  

 Sociale Ankestyrelse til gavn for sagsbehandlingen i kommunerne og i de  

 sociale nævn.
ingen Økonomiske konsekvenser for  

 erhvervslivet ingen ingen Administrative konsekvenser for  

 erhvervslivet ingen ingen Miljømæssige  

 konsekvenser ingen ingen Administrative konsekvenser for  

 borgerne Borgerne får mulighed for at få  

 prøvet sager af principiel og generel betydning af Den Sociale  

 Ankestyrelse.
 Det bliver præciseret, at klager over krav om  

 tilbagebetaling af for meget udbetalt boligstøtte har opsættende  

 virkning.
ingen Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Det foreslås, at § 73 i lov om individuelt  

 boligstøtte ophæves og erstattes af de almindelige klageregler i  

 kapitel 10 lov om retssikkerhed og administration på det sociale  

 område, hvilket præciseres i § 73, stk. 1 i lov om  

 individuel boligstøtte.
I forhold til prøvelsen af  

 kommunalbestyrelsens afgørelser er der alene tale om en teknisk  

 ændring, idet afgørelser om boligstøtte allerede kan  

 indbringes for de sociale nævn efter reglerne i lov om individuel  

 boligstøtte.
Der er således ikke grundlag for at ændre  

 sammensætningen af de sociale nævn med henblik på  

 behandling af sager om individuel boligstøtte.
Anvendelse af reglerne i kapitel 10 i retssikkerhedsloven  

 vil heller ikke medføre ændring af reglerne om klagefrist og  

 klagevejledning, som er enslydende i begge regelsæt.
Tilsvarende  

 gælder for reglerne om afgørelse af uenighed mellem kommunerne  

 om deres forpligtelser.
Borgernes retssikkerhed vil dog blive styrket ved, at  

 Den Sociale Ankestyrelse får mulighed for at optage en afgørelse  

 om boligstøtte til behandling i medfør af retssikkerhedslovens  

 § 63, når det skønnes, at sagen har principiel eller  

 generel betydning.
Der er ikke grundlag for at ændre  

 sammensætningen af Den Sociale Ankestyrelse eller andre regler i  

 kapitel 9 i lov om retssikkerhed og administration på det social  

 område som følge af muligheden for at optage sager om  

 boligstøtte af principiel eller generel betydning.
I § 85 lov om retssikkerhed og administration  

 på det sociale område har ministeren bemyndigelse til at  

 fastsætte regler om anvisning af refusion og tilskud,  

 regnskabsaflæggelse og refusion.
Denne bestemmelse gør en  

 tilsvarende bemyndigelse i § 75, stk. 5 i lov om individuelt  

 boligstøtte overflødig.
Bemyndigelsen i § 85 i lov om  

 retssikkerhed og administration på det sociale område vil blive  

 anvendt til at udstede en enkelt bekendtgørelse, som både  

 omfatter anvisning af refusion og tilskud, regnskabsaflæggelse og  

 refusion på boligstøtteområde og på det sociale  

 område i øvrigt.
Bestemmelserne om handlekommune i kapitel 3 i lov om  

 retssikkerhed og administration bliver anvendelige ved behandlingen af  

 ansøgninger om boligstøtte.
Der er herved ikke forudsat en  

 ændring af hidtidig praksis, hvorefter den kommune, hvor den bolig, der  

 søges støtte til er beliggende, er handlekommune.
Dette  

 forudsættes præciseret i bekendtgørelsesform i  

 medfør af § 2, stk. 4, i lov om retssikkerhed og administration  

 på det sociale område.
I tilfælde, hvor kommunerne efter  

 reglen i § 9, stk. 7 aftaler, at en tidligere opholdskommune fortsat er  

 handlekommune, skal der i aftalen særligt tages stilling til, om  

 boligstøtte eller lån til betaling af beboerindskud i  

 medfør af § 55 i lov om individuel boligstøtte skal  

 undtages fra aftalen.
Ansøgninger om boligstøtte behandles efter  

 de gældende regler om oplysningspligt i kapitel 3 i lov om  

 retssikkerhed og administration på det sociale område.
Herved  

 bliver bestemmelsen om oplysningspligt i § 78 i lov om individuel  

 boligstøtte overflødig, idet indholdet af bestemmelsen findes  

 tilsvarende i § 12 i lov om retssikkerhed og administration på det  

 sociale område.
Bestemmelsen i § 12, stk. 3, i lov om  

 retssikkerhed og administration, hvorefter kommunen skal forsøge at  

 få samtykke til at indhente oplysninger fra andre personer eller  

 myndigheder forhindrer ikke, at kommunen indhenter oplysninger i  

 CPR-registret eller BBR-registret til brug for en behandlingen af en  

 ansøgning om boligstøtte uden borgerens forudgående  

 samtykke, da reglerne om henholdsvis CPR-registret og BBR-registret giver  

 offentlige myndigheder adgang til at søge oplysninger til brug for  

 behandlingen af en sag uden forudgående samtykke fra den  

 registrerede.
Til § 2 Der har ikke tidligere været fastsat krav om  

 opsættende virkning af klager i lov om individuel boligstøtte.  

 Imidlertid har det tidligere By- og Boligministerium i vejledningsform  

 henstillet, at inddrivelse af tilbagebetalingskrav som udgangspunkt  

 bør stilles i bero så længe spørgsmålet om  

 kravets eksistens ikke er endeligt fastslået.
Den foreslåede  

 ændring til lov om retssikkerhed og administration på det sociale  

 område er i overensstemmelse hermed.
Der er således ikke  

 tilsigtet ændringer i den gældende retstilstand.
Boligstøtteloven indeholder regler om  

 mellemkommunal refusion i § 76, som senest er ændret med virkning  

 fra 1. juli 2002 i forbindelse med reglerne om frit valg af  

 ældreboliger.
Disse regler er i vidt omfang sammenfaldende med den  

 generelle bestemmelse om mellemkommunal refusion i § 9 a, i lov om  

 retssikkerhed og administration på det sociale område.  På  

 denne baggrund ophæves § 76 i lov om individuel boligstøtte  

 og der indføres en generel henvisning til reglerne om  

 boligstøtte i § 9 a, i lov om retssikkerhed og  

 administration på det sociale område.
Anvendelse af bestemmelsen  

 i § 9 a i lov om retssikkerhed og administration på sager om  

 udbetaling af individuel boligstøtte vil indebære, at der er ret  

 til refusion for udbetalt boligstøtte i tilfælde omhandlet i  

 stk. 1 og 2 i bestemmelsen, herunder også når den tidligere  

 kommune eller anden offentlig myndighed har medvirket til, at en person  

 får ophold i en bolig eller boform, som kan sidestilles med de i  

 § 9 a, stk. 1 nævnte, jf. stk. 1, nr. 7. Da bestemmelsen i  

 § 76, stk. 4, hvorefter refusion kan ydes så længe personen  

 bor i tilflytningskommunen ophæves, består adgangen til  

 mellemkommunal refusion for udgifter til boligstøtte så  

 længe der er ret til refusion for andre udgifter efter den sociale  

 lovgivning omhandlet i § 9 a, i lov om retssikkerhed og administration  

 på det sociale område.
Det beror på en konkret vurdering,  

 om der fortsat skal være ret til refusion i tilfælde af interne  

 flytninger inden for tilflytningskommunen, f.eks. i tilfælde af  

 ombygning af den pågældende bolig.
I forhold til refusion af amtskommunale udgifter til  

 boligstøtte videreføres bestemmelsen i den gældende  

 § 76, stk. 2, som § 75 a, stk. 3, hvorefter amtskommunerne har  

 adgang til at modtage refusion fra en tidligere opholdsamtskommune for  

 nettoudgiften til boligstøtte efter § 75a i lov om individuel  

 boligstøtte.
Bestemmelsen i § 75 a, i lov om individuel  

 boligstøtte opretholdes i denne lov, således at amtskommunen  

 fortsat skal refundere kommunens nettoudgifter til boligstøtte i de i  

 bestemmelsen angivne tilfælde.
Forslaget indebærer således,  

 at amtskommunen refunderer kommunens nettoudgifter til boligstøtte,  

 når der anvises en bolig med amtskommunal anvisningsret, som omhandlet  

 i § 75 a, i lov om individuel boligstøtte inden for  

 amtskommunen.
Til § 3 Det foreslås, at loven træder i kraft den 1.  

 januar 2003, og at loven finder anvendelse på afgørelser, som  

 træffes efter denne dato, selv om afgørelsen vedrører  

 beregning af boligstøtte for en periode før den 1. januar 2003  

 eller tilbagebetaling af boligstøtte udbetalt før denne dato.  

 Afgørelser, der indbringes for det sociale nævn eller Den  

 Sociale Ankestyrelse behandles efter lov om retssikkerhed og administration  

 på det sociale område, såfremt afgørelsen om  

 boligstøtte var truffet af kommunen 1. januar 2003 eller senere eller  

 klagen er modtaget i det sociale nævn denne dato eller senere.
Den  

 Sociale Ankestyrelse kan optage en sag til behandling, såfremt det  

 sociale nævns afgørelse er truffet den 1. januar 2003 eller  

 senere.
Den Sociale Ankestyrelse kan ikke optage en sag til behandling, der  

 er truffet før den 1. januar 2003 selv om klagefristen først  

 ville udløbe efter den 1. januar 2003.
Der indføjes en overgangsbestemmelse, hvorefter  

 aftaler om mellemkommunal refusion fortsat er gældende, selv om de er  

 indgået i medfør af lovgivning, som ikke længere er  

 gældende.
Bestemmelsen erstatter § 76, stk. 3, i lov om individuel  

 boligstøtte.
Det foreslås, at uenighed mellem kommuner om deres  

 forpligtelser efter aftalen kan indbringes for det sociale nævn i  

 medfør af § 61 i lov om retssikkerhed og administration på  

 det sociale område.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om individuel  

 boligstøtte, jf. lovbekendtgørelse nr. 696 af 21. august 2002,  

 foretages følgende ændring:
 § 73. Kommunalbestyrelsens  

 afgørelser om boligsikring, boligydelse og lån til betaling af  

 beboerindskud, forudbetalt leje, depositum eller boligandel i private  

 andelsboligforeninger efter §§ 55-57, 60 a, 64 b, 66 og 67 kan  

 påklages til det sociale nævn, jf. dog §§ 10, stk. 2 og 3,  

 23, stk. 3, 42, stk. 2 og 51.
Stk. 2. Ved uenighed  

 mellem kommuner og mellem amtskommuner om deres forpligtelser til  

 mellemkommunal refusion efter § 76, stk. 1 og 2, finder § 63, stk.  

 2, i lov om almene boliger samt støttede private andelsboliger m.v.  

 tilsvarende anvendelse.
Uenighed mellem kommuner og deres forpligtelser efter  

 § 76, stk. 3, afgøres af det sociale nævn, som  

 tilflytningskommunen hører under.
 Stk. 3. Det social  

 nævns afgørelser kan ikke påklages til anden administrativ  

 myndighed.
 1. § 73, stk. 1, affattes  

 således:
»Stk. 1.  

Kommunalbestyrelsens afgørelser om boligsikring, boligydelse og  

 lån til betaling af beboerindskud, forudbetalt leje, depositum eller  

 boligandel i private andelsboligforeninger efter §§ 55-57, 60 a, 64 b,  

 64 e, 66 og 67 kan påklages efter reglerne i kapitel 10 i lov om  

 retssikkerhed og administration på det sociale område, jf. dog  

 §§ 10, stk. 2 og 3, 23, stk. 4, 42, stk. 2 og 51.« 2. § 73, stk. 2-6,  

 ophæves.
Stk. 4. Klage til det  

 sociale nævn skal indgives inden 4 uger efter, at klageren har  

 fået meddelelse om afgørelsen.
Det sociale nævn kan se  

 bort fra overskridelsen af fristen, når der er særlig grund  

 hertil.
Afgørelse herom træffes af formanden for det sociale  

 nævn.
 Stk. 5.  

 Kommunalbestyrelsens afgørelse skal indeholde oplysning om klageadgang  

 og om frist for indbringelse af klagen.
 Stk. 6.  

 Socialministeren kan fastsætte regler om behandlingen af  

 klagesager.
 § 75.
 Stk. 5.  

 Socialministeren træffer nærmere bestemmelse om udbetaling af  

 statsrefusion, regnskabsaflæggelse og revision og tilsyn.
 3. § 75, stk. 5,  

 ophæves.
§ 75 a.
Amtskommunen refunderer  

 kommunens nettoudgifter til boligstøtte til beboere i  

 ældreboliger og almene ældreboliger opført i medfør  

 af § 5 a i den tidligere lov om boliger for ældre og personer med  

 handicap, jf. lovbekendtgørelse nr. 316 af 24. april 1996, henholdsvis  

 § 115, stk. 4, i lov om almene boliger samt støttede private  

 andelsboliger m.v.
 Stk. 2. Tilsvarende  

 refunderes beliggenhedskommunens nettoudgifter til boligstøtte til  

 beboere i ældreboliger og almene ældreboliger af den kommune, der  

 har givet tilsagn om ombygning af et plejehjem til de pågældende  

 boliger efter § 5 b i den tidligere lov om boliger for ældre og  

 personer med handicap eller § 115, stk. 3, i lov om almene boliger samt  

 støttede private andelsboliger m.v.
 4. I § 75 a indsættes som  

stk. 3:
» § 76. Hvis en person i medfør  

 af § 58 a i lov om almene boliger og støttede private  

 andelsboliger m.v. får anvist en bolig med kommunal anvisningsret eller  

 en bolig anvist efter lovens § 143 e i en anden kommune, kan  

 opholdskommunen kræve sin nettoudgift til boligstøtte refunderet  

 af den tidligere opholdskommune.
 5. § 76 ophæves.
 Stk. 2. Hvis en  

 person i medfør af § 58 a i lov om almene boliger og  

 støttede private andelsboliger m.v. får anvist en bolig med  

 amtskommunal anvisningsret i en anden kommune, kan den amtskommune, hvor  

 boligen er beliggende, kræve sin nettoudgift til boligstøtte,  

 jf. § 75 a, refunderet af den tidligere opholdsamtskommune.
Stk. 3. Ud over de tilfælde,  

 der er nævnt i stk. 1 og 2, kan det ved aftale mellem  

 kommunalbestyrelserne i henholdsvis opholdskommunen og en tidligere  

 opholdskommune aftales, at opholdskommunen får sin nettoudgift til  

 boligstøtte refunderet af en tidligere opholdskommune, såfremt  

 der i medfør af den tidligere lov om boliger for ældre og  

 personer med handicap, jf. lovbekendtgørelse nr. 316 af 24. april  

 1996, eller lov om almene boliger samt støttede private andelsboliger  

 m.v. anvises en ældrebolig henholdsvis en almen ældrebolig til en  

 ældre eller person med handicap.
Det samme gælder i alle  

 tilfælde, hvor kommunalbestyrelsen anviser til en ældre- eller  

 handicapegnet bolig, eller hvor en person omfattet af § 24 a, stk. 1,  

 nr. 1 eller 2, anvises bolig i et kollektivt bofællesskab af  

 kommunalbestyrelsen, amtsrådet, et almennyttigt boligselskab eller en  

 privat organisation som udlejer.
Stk. 4. Refusion efter stk. 1 ydes,  

 så længe den pågældende bor i tilflytningskommunen.  

 Refusion efter stk. 2 ydes, så længe den pågældende  

 bor i en bolig med amtskommunal anvisningsret.
I aftalen om mellemkommunal  

 refusion, jf. stk. 3, fastsættes, om denne kun skal gælde,  

 så længe den pågældende bor i den anviste bolig.
 Stk. 5. Kommunen afholder de  

 udgifter, der er forbundet med administration af en aftale om mellemkommunal  

 refusion.
§ 78. Kommunalbestyrelsen kan  

 afkræve andre offentlige myndigheder og arbejdsløshedskasser  

 oplysninger, herunder i elektronisk form, som anses for nødvendige for  

 sagens afgørelse.
Oplysninger om en person kan indhentes, selv om de  

 pågældende ikke bor i den kommune, som indhenter oplysningerne.  

 Oplysninger om økonomiske forhold kan endvidere indhentes som led i en  

 generel søgning til brug for kontrol.
 6. § 78 ophæves.
 § 9 a.  

Opholdskommunen har ret til at få sin andel af udgifterne til  

 hjælp efter lov om social service, lov om aktiv socialpolitik og  

 § 52, stk. 1, i lov om social pension refunderet af en tidligere  

 opholdskommune, når den tidligere kommune eller anden offentlig  

 myndighed har medvirket til, at en person får ophold i:
 Stk. 2-4.
§ 2 I lov om retssikkerhed og  

 administration på det sociale område, jf.  

 lovbekendtgørelse nr. 267 af 12. april 2000, som ændret senest  

 ved § 4 i lov nr. 438 af 10. juni 2002 foretages følgende  

 ændringer:
 1. I § 9 a, stk. 1,  

 indsættes efter »lov om aktiv  

 socialpolitik«: »,lov  

 om individuel boligstøtte «.
 § 72. Klage over en afgørelse  

 har ikke opsættende virkning, jf. dog stk. 2 og 3.
 Stk. 2. Ankestyrelsen  

 og det sociale nævn kan efter begæring tillægge en klage  

 over en afgørelse om botilbud efter kapitel 18 i lov om social service  

 opsættende virkning.
Stk. 3. Klage til  

 Ankestyrelsen over optagelse i særlige botilbud uden samtykke efter §  

 109 e i lov om social service har opsættende virkning.
Hvis  

 særlige forhold gør det påkrævet, træffer det  

 sociale nævn samtidig med afgørelsen om optagelsen i et  

 særligt botilbud afgørelse om at iværksætte  

 optagelsen straks.
Afgørelsen om at ophæve en opsættende  

 virkning kan ikke indbringes for Ankestyrelsen.
 Stk. 4. Sager efter  

 stk. 2 behandles i Ankestyrelsen efter § 57.
 Stk. 5. Hvis  

 Ankestyrelsen eller det sociale nævn ændrer en afgørelse  

 til skade for ansøgeren, træffer Ankestyrelsen eller det sociale  

 nævn samtidig beslutning om, fra hvilket tidspunkt ændringen skal  

 ske.
 Stk. 6. Ankestyrelsen  

 kan ved afgørelser om støtte til køb af bil, jf. § 99,  

 stk. 1 og 2, i lov om social service, samtidig træffe afgørelse  

 om bortfald af bevilling, opsigelse af lån m.v.
 2. § 72, stk. 1, affattes  

 således:
» 3. I § 72 indsættes efter  

 stk. 4 som nyt stykke:
» Stk. 5 og 6 bliver herefter  

 stk. 6 og 7.
