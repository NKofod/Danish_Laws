 I henhold til kgl. resolution af 11. maj 1981 og efter at folketinget den  

 30. april s.å. havde meddelt sit samtykke dertil, har Danmark ratificeret en  

 i Wien den 8. april 1979 vedtaget statut for De forenede Nationers  

 Organisation for industriel udvikling (UNIDO).
 Statutten har følgende ordlyd:
STATUT FOR DE FORENEDE NATIONERS ORGANISATION FOR INDUSTRIEL UDVIKLING Præambel De stater, der er parter i denne statut, som handler i overensstemmelse med De forenede Nationers pagt, som erindrer sig de generelle mål i de resolutioner, der blev vedtaget på  

 De forenede Nationers generalforsamlings sjette ekstraordinære samling  

 vedrørende indførelsen af en ny økonomisk verdensorden, i UNIDOs anden  

 generalkonferences Lima-deklaration og handlingsplan for industriel udvikling  

 og samarbejde samt i resolutionen fra De forenede Nationers  

 generalforsamlings syvende ekstraordinære samling vedrørende udvikling og  

 internationalt økonomisk samarbejde; som erklærer at det er nødvendigt at indføre en retfærdig og rimelig økonomisk og social  

 orden gennem fjernelse af de økonomiske skævheder, etablering af rationelle  

 og rimelige internationale økonomiske forbindelser, gennemførelse af  

 dynamiske sociale og økonomiske forandringer og tilskyndelse til nødvendige  

 strukturændringer i udviklingen af verdensøkonomien, industrialisering er et dynamisk middel til fremme af den vækst, som er af  

 afgørende betydning for en hurtig økonomisk og social udvikling, især i  

 udviklingslandene, og for en forbedring af levestandarden og livskvaliteten  

 for befolkningerne i alle lande samt for indførelsen af en rimelig økonomisk  

 og social orden, det er alle landes suveræne ret at gennemføre deres industrialisering, og  

 enhver sådan industrialiseringsproces må tilpasses den generelle målsætning  

 for en integreret socio- økonomisk udvikling, der kan forløbe ved egen kraft  

 og bør omfatte de nødvendige ændringer, som kan sikre alle befolkninger en  

 retfærdig og reel deltagelse i industrialiseringen af deres lande, eftersom internationalt udviklingssamarbejde er alle landes fælles mål og  

 forpligtelse, er det af største betydning at fremme industrialiseringen  

 gennem enhver mulig samordnet foranstaltning, herunder udvikling, overførsel  

 og tilpasning af teknologi på globalt, regionalt og nationalt niveau samt  

 inden for de enkelte sektorer, alle lande er uanset deres sociale og økonomiske systemer besluttet på at  

 fremme den fælles velfærd for deres befolkninger ved individuelle og  

 kollektive foranstaltninger, der tager sigte på en udvidelse af det  

 internationale økonomiske samarbejde på grundlag af suveræn lighed, på en  

 styrkelse af udviklingslandenes økonomiske uafhængighed, på en sikring af  

 deres rimelige andel i verdens samlede industriproduktion og på at bidrage  

 til fred og sikkerhed i verden og økonomisk velstand for alle nationer i  

 overensstemmelse med formålene og principperne i De forenede Nationers pagt; som holder sig disse retningslinier for øje; som inden for rammerne af kapitel IX i De forenede Nationers pagt ønsker  

 at oprette en særorganisation, der benævnes De forenede Nationers  

 Organisation for industriel Udvikling (UNIDO) (i det følgende benævnt  

 »Organisationen«), som skal spille den centrale rolle i og være  

 ansvarlig for at gennemgå og stimulere koordinationen af alle De forenede  

 Nationers aktiviteter inden for den industrielle udvikling i overensstemmelse  

 med Det økonomiske og sociale Råds beføjelser i henhold til De forenede  

 Nationers pagt og til de relevante aftaler om indbyrdes forbindelser, er herved enige om denne statut.
Formål og funktioner Artikel 1 Formål Organisationens vigtigste formål er at ophjælpe og fremskynde  

 udviklingslandenes industrielle udvikling med henblik på at bidrage til  

 indførelsen af en ny økonomisk verdensorden.
Organisationen skal desuden  

 fremme industriel udvikling og samarbejde på globalt, regionalt og nationalt  

 plan samt inden for de enkelte sektorer.
Artikel 2 Funktioner Med henblik på opfyldelsen af sine ovennævnte formål træffer  

 Organisationen generelt alle nødvendige og hensigtsmæssige foranstaltninger;  

 navnlig skal den:
Deltagelse Artikel 3 Medlemmer Enhver stat, som tilslutter sig Organisationens formål og principper, kan  

 blive medlem af Organisationen:
Artikel 4 Observatører 1. Observatører ved De forenede Nationers  

 generalforsamling kan, medmindre Konferencen træffer anden beslutning, opnå  

 observatørstatus i Organisationen.
 2. Med forbehold af stk. 1 har Konferencen  

 bemyndigelse til at indbyde andre observatører til at deltage i  

 Organisationens arbejde.
 3. Observatørerne har tilladelse til at deltage i  

 Organisationens arbejde i overensstemmelse med de relevante procedureregler  

 og denne statuts bestemmelser.
Artikel 5 Suspension 1. Et medlem af Organisationen, der suspenderes fra  

 udøvelsen af sine rettigheder og privilegier som medlem af De forenede  

 Nationer, suspenderes automatisk fra udøvelsen af sine rettigheder og  

 privilegier som medlem af Organisationen.
2. Et medlem, der er i restance med betalingen af sine  

 finansielle bidrag til Organisationen, har ingen stemmeret i Organisationen,  

 såfremt det beløb, der er i restance, svarer til eller overstiger medlemmets  

 pålignede bidrag for de to forudgående finansår.
Ethvert organ kan dog give  

 det pågældende medlem tilladelse til at stemme i organet, såfremt det kan  

 påvises, at den manglende betaling skyldes omstændigheder, på hvilke  

 medlemmet ingen indflydelse har.
Artikel 6 Udtræden 1. Et medlem kan udtræde af Organisationen ved hos  

 depositaren at deponere et opsigelsesinstrument vedrørende denne statut.
 2. En sådan udtræden har virkning fra den sidste dag i  

 det finansår, der følger efter det år, i hvilket opsigelsesinstrumentet blev  

 deponeret.
3. De bidrag, som det udtrædende medlem skal betale  

 for det finansår, der følger efter det år, hvori opsigelsesinstrumentet blev  

 deponeret, svarer til de pålignede bidrag for det finansår, hvori  

 deponeringen fandt sted.
Det udtrædende medlem skal desuden indfri alle  

 forpligtelser, som medlemmet har indgået inden deponeringen, og hvortil der  

 ikke er knyttet særlige betingelser.
Organer Artikel 7 Hovedorganer og underorganer Organisationens hovedorganer er følgende:
 Der oprettes en Program- og budgetkomite, der skal bistå Rådet med  

 forberedelsen og gennemgangen af Organisationens arbejdsprogram, ordinære  

 budget og driftsbudget samt i andre spørgsmål af finansiel art, som vedrører  

 Organisationen.
 Konferencen eller Rådet kan oprette andre underorganer, herunder tekniske  

 komiteer, under skyldig hensyntagen til princippet om rimelig geografisk  

 repræsentation.
Artikel 8 Generalkonferencen 1. Konferencen består af repræsentanter for samtlige  

 medlemmer.
2. a) Konferencen afholder en ordinær samling hvert  

 andet år, medmindre den træffer anden beslutning.
Konferencen indkaldes af  

 generaldirektøren til ekstraordinære samlinger efter anmodning herom fra  

 Rådet eller et flertal af samtlige medlemmer.
 3. Udover at udøve de øvrige funktioner, som er nævnt  

 i denne statut, skal Konferencen:
 4. Konferencen kan overdrage Rådet de af sine  

 beføjelser og funktioner, som den finder ønskeligt, bortset fra de i artikel  

 3 b), artikel 4, artikel 8, stk. 3 a), b), c) og d), artikel 9, stk. 1,  

 artikel 10, stk. 1, artikel 11, stk. 2, artikel 14, stk. 4 og 6, artikel 15,  

 artikel 18, artikel 23, stk. 2 b) og 3 b), samt i bilag I nævnte.
 5. Konferencen fastsætter selv sin forretningsorden.
 6. Hvert medlem har en stemme i Konferencen.  

 Beslutninger træffes med et flertal af de tilstedeværende og stemmeafgivende  

 medlemmer, medmindre andet er fastsat i denne statut eller i Konferencens  

 forretningsorden.
Artikel 9 Rådet for industriel udvikling 1. Rådet består af 53 af Organisationens medlemmer,  

 der vælges af Konferencen under skyldig hensyntagen til princippet om rimelig  

 geografisk repræsentation.
Konferencen skal ved udvælgelsen af Rådets  

 medlemmer respektere følgende fordeling af pladserne: 33 medlemmer af Rådet  

 skal vælges fra de stater, der står opført i del A og C, 15 medlemmer vælges  

 fra de stater, der står opført i del B, og 5 medlemmer vælges fra de i del D  

 i bilag I til denne statut nævnte stater.
2. Rådets medlemmer vælges med virkning fra  

 afslutningen af den ordinære samling af den Konference, på hvilken valget har  

 fundet sted, og indtil afslutningen af Konferencens ordinære samling fire år  

 senere, bortset fra, at de medlemmer, der vælges på den første samling,  

 fungerer fra tidspunktet for deres valg, og at halvdelen kun fungerer indtil  

 afslutningen af den ordinære samling to år senere.
Rådets medlemmer kan  

 genvælges.
3. a) Rådet afholder mindst en ordinær samling om året  

 på sådanne tidspunkter, som det selv fastsætter.
Rådet indkaldes af  

 generaldirektøren til ekstraordinære samlinger efter anmodning herom fra et  

 flertal af samtlige Rådets medlemmer.
 4. Udover at udøve de øvrige funktioner, der er  

 fastsat i denne statut eller pålagt det af Konferencen, skal Rådet:
 5. Rådet fastsætter selv sin forretningsorden.
6. Hvert medlem af Rådet har en stemme.
Beslutninger  

 træffes ved et flertal af de tilstedeværende og stemmeafgivende medlemmer,  

 medmindre andet er fastsat i denne statut eller i Rådets forretningsorden.
 7. Rådet kan indbyde ethvert medlem, der ikke er  

 repræsenteret i Rådet, til at deltage uden stemmeret i Rådets drøftelser  

 vedrørende ethvert spørgsmål, der specielt angår det pågældende medlem.
Artikel 10 Program- og budgetkomiteen 1. Program- og budgetkomiteen består af 27 af  

 Organisationens medlemmer, der vælges af Konferencen under skyldig  

 hensyntagen til princippet om rimelig geografisk repræsentation.
Konferencen  

 skal ved udvælgelsen af komiteens medlemmer respektere følgende fordeling af  

 pladserne: 15 medlemmer af komiteen skal vælges fra de stater, der står  

 opført i del A og C, 9 medlemmer skal vælges fra de stater, der står opført i  

 del B, og 3 medlemmer skal vælges fra de i del D i bilag I til denne statut  

 nævnte stater.
Staterne skal ved udpegelsen af deres repræsentanter i  

 komiteen tage hensyn til disses personlige kvalifikationer og erfaring.
2. Komiteens medlemmer vælges med virkning fra  

 afslutningen af den ordinære samling af den Konference, på hvilken valget har  

 fundet sted, og indtil afslutningen af Konferencens ordinære samling to år  

 senere.
Komiteens medlemmer kan genvælges.
 3. a) Komiteen holder møde mindst en gang om året.  

 Komiteen indkaldes af generaldirektøren til yderligere møder efter anmodning  

 herom fra Rådet eller Komiteen selv.
 4. Komiteen skal:
 5. Komiteen fastsætter selv sin forretningsorden.
 6. Hvert af komiteens medlemmer har en stemme.  

 Beslutninger træffes med et flertal på to tredjedele af de tilstedeværende og  

 stemmeafgivende medlemmer.
Artikel 11 Sekretariatet 1. Sekretariatet omfatter en generaldirektør såvel som  

 sådanne vicegeneraldirektører samt øvrigt personale, som Organisationen måtte  

 have behov for.
2. Generaldirektøren udnævnes af Konferencen efter  

 indstilling fra Rådet for en periode på fire år.
Han kan genudnævnes for en  

 yderligere fireårs periode, hvorefter han ikke længere kan genudnævnes.
3. Generaldirektøren er Organisationens administrative  

 leder.
Med forbehold af generelle eller særlige direktiver fra Konferencen  

 eller Rådet har generaldirektøren det fulde ansvar for og den fulde  

 bemyndigelse til at lede Organisationens arbejde.
Generaldirektøren er  

 ansvarlig for ansættelsen og organiseringen af personalet samt for dettes  

 arbejde, idet han dog er undergivet Rådets myndighed og kontrol.
4. Generaldirektøren og personalet må under udførelsen  

 af deres opgaver hverken anmode om eller modtage instruktioner fra nogen  

 regering eller nogen myndighed uden for Organisationen.
De skal afstå fra  

 enhver handling, der kan drage deres stilling som internationale embedsmænd,  

 der udelukkende er ansvarlige overfor Organisationen, i tvivl.
Hvert medlem  

 forpligter sig til at respektere den rent internationale karakter af  

 generaldirektørens og personalets ansvar og til ikke at forsøge at påvirke  

 dem under udøvelsen af deres beføjelser.
5. Personalet udpeges af generaldirektøren i henhold  

 til regler, der fastsættes af Konferencen efter indstilling fra Rådet.  

 Udnævnelser på vicegeneraldirektørniveau er betinget af Rådets godkendelse.  

 Personalets tjenestevilkår skal i videst muligt omfang svare til De forenede  

 Nationers generelle tjenestevilkår.
Den altafgørende betragtning ved  

 ansættelsen af personalet og ved fastlæggelsen af tjenestevilkårene er  

 nødvendigheden af at sikre størst mulig effektivitet, kompetence og  

 integritet.
Der skal tages skyldigt hensyn til vigtigheden af at rekruttere  

 personale på et bredt og rimeligt geografisk grundlag.
6. Generaldirektøren optræder i denne egenskab ved  

 alle Konferencens, Rådets og Program- og budgetkomiteens møder og udfører  

 sådanne øvrige opgaver, som overdrages ham af disse organer.
Han udarbejder  

 en årlig beretning om Organisationens virksomhed.
Desuden forelægger han, alt  

 efter forholdene, Konferencen eller Rådet sådanne andre beretninger, som  

 måtte skønnes nødvendige.
Arbejdsprogram samt finansielle spørgsmål Artikel 12 Udgifter til delegationer Hvert medlem og hver observatør afholder selv udgifterne til sin egen  

 delegation til Konferencen, Rådet eller et hvilket som helst andet organ,  

 hvori det pågældende medlem eller den pågældende observatør måtte deltage.
Artikel 13 Budgetternes sammensætning 1. Organisationens arbejde udføres i overensstemmelse  

 med dets godkendte arbejdsprogram og budgetter.
 2. Organisationens udgifter opdeles i følgende  

 kategorier:
 3. På det ordinære budget opføres udgifter til  

 administration, forskning, andre ordinære udgifter for Organisationen samt  

 udgifter til andre aktiviteter, således som disse er fastsat i bilag II.
 4. På driftsbudgettet opføres udgifter til faglig  

 bistand samt andre aktiviteter i tilknytning hertil.
Artikel 14 Program og budgetter 1. På et tidspunkt, der fastsættes i de finansielle  

 bestemmelser, udarbejder og forelægger generaldirektøren via Program- og  

 budgetkomiteen for Rådet et udkast til arbejdsprogram for den følgende  

 finansperiode tilligemed de tilsvarende overslag for de aktiviteter, der skal  

 finansieres af det ordinære budget.
Generaldirektøren forelægger samtidig  

 forslag og finansielle overslag for de aktiviteter, der skal finansieres af  

 frivillige bidrag til Organisationen.
2. Program- og budgetkomiteen gennemgår  

 generaldirektørens forslag og forelægger Rådet sine indstillinger vedrørende  

 det foreslåede arbejdsprogram og de tilsvarende overslag for det ordinære  

 budget og driftsbudgettet.
Sådanne indstillinger fra komiteen kræver et  

 flertal på to tredjedele af de tilstedeværende og stemmeafgivende medlemmer.
3. Rådet skal behandle generaldirektørens forslag  

 tillige med indstillingerne fra Program- og budgetkomiteen og vedtage  

 arbejdsprogrammet, det ordinære budget og driftsbudgettet med de ændringer,  

 som det måtte finde nødvendige, hvorefter de forelægges Konferencen til  

 behandling og godkendelse.
En sådan vedtagelse kræver et flertal på to  

 tredjedele af de tilstedeværende og stemmeafgivende medlemmer.
 4. a) Konferencen behandler det arbejdsprogram samt  

 det tilsvarende ordinære budget og driftsbudget, som den har fået forelagt af  

 Rådet, og godkender dem med et flertal på to tredjedele af de tilstedeværende  

 og stemmeafgivende medlemmer.
 5. Om nødvendigt udarbejdes og godkendes supplerende  

 eller reviderede overslag for det ordinære budget eller driftsbudgettet i  

 overensstemmelse med stk. 1-4 ovenfor samt med de finansielle bestemmelser.
6. Konferencen kan ikke godkende nogen resolution,  

 beslutning eller ændring, der medfører udgifter, uden at den først er blevet  

 behandlet i overensstemmelse med stk. 2 og 3, medmindre den er ledsaget af et  

 overslag over udgifterne udarbejdet af generaldirektøren.
Konferencen kan  

 ikke godkende nogen resolution, beslutning eller ændring, til hvilke  

 generaldirektøren har udarbejdet overslag over udgifterne, før Program- og  

 budgetkomiteen og derefter Rådet, der holder møde samtidig med Konferencen,  

 har haft lejlighed til at handle i overensstemmelse med stk. 2 og 3. Rådet  

 forelægger sine beslutninger for Konferencen.
Konferencens godkendelse af  

 sådanne resolutioner, beslutninger og ændringer kræver et flertal på to  

 tredjedele af samtlige medlemmer.
Artikel 15 Pålignede bidrag 1. Udgifterne på det ordinære budget afholdes af  

 medlemmerne i henhold til en fordelingsskala, der fastsættes af Konferencen  

 med et flertal på to tredjedele af de tilstedeværende og stemmeafgivende  

 medlemmer, efter en indstilling fra Rådet, der er vedtaget med et flertal på  

 to tredjedele af de tilstedeværende og stemmeafgivende medlemmer, på grundlag  

 af et udkast udarbejdet af Program- og budgetkomiteen.
 2. Bidragsskalaen skal i videst muligt omfang være  

 baseret på den seneste skala, der har været anvendt af De forenede Nationer.  

 Intet medlems bidrag kan overstige femogtyve procent af organisationens  

 ordinære budget.
Artikel 16 Frivillige bidrag til Organisationen Generaldirektøren kan med forbehold af Organisationens finansielle  

 bestemmelser på Organisationens vegne modtage frivillige bidrag til  

 Organisationen, herunder gaver, arv og tilskud, der gives Organisationen af  

 regeringer, mellemstatlige og ikke-statslige organisationer eller andre  

 ikke-statslige kilder, såfremt de betingelser, der er knyttet til sådanne  

 frivillige bidrag, er forenelige med Organisationens mål og politik.
Artikel 17 Fonden for industriel udvikling Med det formål at forøge Organisationens ressourcer og sætte den bedre i  

 stand til hurtigt og smidigt at efterkomme udviklingslandenes behov skal  

 Organisationen råde over en fond for industriel udvikling, som finansieres  

 ved de i artikel 16 omtalte frivillige bidrag til Organisationen samt ved  

 andre indtægter, som måtte være omhandlet i Organisationens finansielle  

 bestemmelser.
Generaldirektøren administrerer fonden for industriel udvikling  

 i overensstemmelse med de generelle politiske retningslinier for fondens  

 transaktioner, som er fastsat af Konferencen eller af Rådet på Konferencens  

 vegne, samt i overensstemmelse med Organisationens finansielle bestemmelser.
Samarbejde og koordination Artikel 18 Forbindelser med De forenede Nationer Organisationen tilknyttes De forenede Nationer som en af de  

 særorganisationer, der er omhandlet i artikel 57 i De forenede Nationers  

 pagt.
Enhver aftale, der indgås i henhold til artikel 63 i pagten, kræver  

 Konferencens godkendelse med et flertal på to tredjedele af de  

 tilstedeværende og stemmeafgivende medlemmer, efter indstilling fra Rådet.
Artikel 19 Forbindelser med andre organisationer Generaldirektøren kan med Rådets godkendelse og med forbehold af de  

 retningslinier, der er fastsat af Konferencen; Generaldirektøren kan med forbehold af sådanne aftaler og forbindelser  

 etablere samarbejdsordninger med sådanne organisationer.
Retlige spørgsmål Artikel 20 Sæde 1. Organisationen har sæde i Wien.
Konferencen kan  

 ændre dette ved et flertal på to tredjedele af samtlige medlemmer.
 2. Organisationen indgår en aftale om hovedkvarter med  

 værtslandets regering.
Artikel 21 Retsevne, privilegier og immuniteter 1. På hvert af medlemslandenes territorium nyder  

 Organisationen den retsevne samt de privilegier og immuniteter, som er  

 nødvendige for udøvelsen af dens funktioner og opfyldelsen af dens formål.  

 Medlemmernes repræsentanter og Organisationens ansatte nyder de privilegier  

 og immuniteter, som er nødvendige for, at de uafhængigt kan udøve deres  

 funktioner i tilknytning til Organisationen.
 2. Den i stk. 1 omhandlede retsevne samt de sammesteds  

 omhandlede privilegier og immuniteter skal:
Artikel 22 Bilæggelse af tvister og anmodninger om vejledende udtalelser 1. a) Enhver tvist mellem to eller flere medlemmer  

 angående fortolkningen eller anvendelsen af denne statut, herunder dens  

 bilag, som ikke bilægges ved forhandling, henvises til Rådet, medmindre de  

 involverede parter enes om en anden fremgangsmåde for bilæggelsen.
Såfremt  

 tvisten er af særlig betydning for et medlem, der ikke er repræsenteret i  

 Rådet, har det pågældende medlem ret til at være repræsenteret efter regler,  

 som Rådet vedtager.
 eller II) på anden måde til en mæglingskommission.
 Bestemmelserne vedrørende voldgiftsrettens og mæglingskommissionens  

 procedure og virksomhed er fastsat i bilag III til denne statut.
 2. Konferencen og Rådet er hver for sig bemyndiget til  

 under forudsætning af tilladelse fra De forenede Nationers generalforsamling  

 at anmode Den internationale Domstol om at afgive en vejledende udtalelse om  

 et hvilket som helst retligt spørgsmål, der opstår inden for Organisationens  

 arbejdsområde.
Artikel 23 Ændringer 1. Et medlem kan på et hvilket som helst tidspunkt  

 efter Konferencens anden ordinære samling foreslå ændringer i denne statut.  

 Teksterne til de foreslåede ændringer skal af generaldirektøren omgående  

 tilstilles samtlige medlemmer og må ikke behandles af Konferencen før  

 halvfems dage efter afgivelsen af en sådan meddelelse.
2. Med undtagelse af de i stk. 3 omhandlede tilfælde  

 træder en ændring i kraft og er bindende for alle medlemmer, når 3. En ændring vedrørende artikel 6, 9, 10, 13, 14  

 eller 23 eller vedrørende bilag II træder i kraft og er bindende for samtlige  

 medlemmer, når Artikel 24 Undertegnelse, ratifikation, accept, godkendelse og tiltrædelse 1. Denne statut er åben for undertegnelse for alle de  

 i artikel 3, pkt. a), omhandlede stater indtil den 7. oktober 1979 i  

 Republikken Østrigs udenrigsministerium og derefter i De forenede Nationers  

 hovedsæde i New York indtil den dato, på hvilken denne statut træder i kraft.
2. Denne statut skal ratificeres, accepteres eller  

 godkendes af signatarstaterne.
Disse staters instrumenter vedrørende  

 ratifikation, accept eller godkendelse deponeres hos depositaren.
 3. Efter at denne statut er trådt i kraft i  

 overensstemmelse med artikel 25, stk. 1, kan de i artikel 3, pkt. a),  

 omhandlede stater, som ikke har undertegnet denne statut, samt de stater, som  

 i henhold til samme artikels pkt. b) er godkendt til optagelse som medlemmer,  

 tiltræde denne statut ved at deponere tiltrædelsesinstrumenter.
Artikel 25 Ikrafttræden 1. Denne statut træder i kraft, når mindst firs  

 stater, som har deponeret instrumenter vedrørende ratifikation, accept eller  

 godkendelse, notificerer over for depositaren, at de efter indbyrdes  

 konsultationer er enige om, at denne statut skal træde i kraft.
 2. Denne statut træder i kraft:
Artikel 26 Overgangsbestemmelser 1. Depositaren indkalder til konferencens første  

 samling, som skal finde sted inden tre måneder efter denne statuts  

 ikrafttræden.
 2. De bestemmelser og regler, der gælder for den  

 organisation, som blev oprettet ved De forenede Nationers generalforsamlings  

 resolution 2152 (XXI), skal gælde for Organisationen og dens organer, indtil  

 denne måtte vedtage nye bestemmelser.
Artikel 27 Forbehold Der kan ikke tages forbehold med hensyn til denne statut.
Artikel 28 Depositar 1. De forenede Nationers generalsekretær er depositar  

 for denne statut.
 2. Depositaren skal udover at underrette de  

 involverede stater underrette generaldirektøren om alle spørgsmål, som har  

 indvirking på denne statut.
Artikel 29 Autentiske tekster Denne statut er autentisk på arabisk, engelsk, fransk, kinesisk, russisk  

 og spansk.
BILAG I Fortegnelse over stater 1. Såfremt en stat, der ikke er opført i en af  

 nedenstående fortegnelser, bliver medlem, træffer Konferencen efter behørige  

 konsultationer beslutning om, i hvilken af fortegnelserne den pågældende stat  

 skal opføres.
 2. Konferencen kan på et hvilket som helst tidspunkt  

 efter behørige konsultationer ændre klassificeringen af et medlem, således  

 som opført nedenfor.
 3. Ændringer i nedenstående fortegnelser, som  

 foretages i overensstemmelse med stk. 1 eller 2, anses ikke for ændringer i  

 den i artikel 23 omhandlede betydning.
FORTEGNELSER (De fortegnelser over stater, som depositaren skal indføje i dette bilag,  

 er de fortegnelser, som er fastsat af De forenede Nationers generalforsamling  

 med henblik på stk. 4 i afsnit II i generalforsamlingens resolution 2152  

 (XXI), således som den var i kraft på datoen for denne statuts ikrafttræden.) BILAG II Det ordinære budget A. 1. Administration, forskning og andre af Organisationens ordinære  

 udgifter anses for at omfatte:
 2. Konkrete forslag, der er i overensstemmelse med  

 ovenstående bestemmelser, gennemføres efter at være blevet behandlet i  

 Program- og budgetkomiteen, vedtaget af Rådet og godkendt af Konferencen i  

 overensstemmelse med artikel 14.
B.
Med det formål at forbedre effektiviteten af Organisationens  

 arbejdsprogram inden for industriel udvikling finansierer det ordinære budget  

 desuden andre aktiviteter, der hidtil er blevet finansieret over afsnit 15 i  

 De forenede Nationers ordinære budget i et omfang af 6 procent af det samlede  

 ordinære beløb.
Disse aktiviteter skal styrke Organisationens bidrag til De  

 forenede Nationers udviklingssystem, idet der tages hensyn til betydningen af  

 at anvende De forenede Nationers udviklingsprograms planlægningssystem for  

 enkelte lande, der forudsætter de pågældende landes godkendelse, som  

 referenceramme for disse aktiviteter.
BILAG III Regler vedrørende voldgiftsretter og mæglingskommissioner Medmindre der træffes anden aftale mellem alle medlemmer, der er parter i  

 en tvist, som ikke er blevet bilagt i henhold til artikel 22, stk. 1 a), og  

 som i overensstemmelse med artikel 22, stk. 1 b) (I) (B), er blevet henvist  

 til en voldgiftsret, eller som i overensstemmelse med stk. 1 b) (II) er  

 blevet henvist til en mæglingskommission, gælder følgende regler for sådanne  

 retters og kommissioners procedurer og virksomhed:
1. Indledende skridt Inden for tre måneder efter at Rådet har afsluttet behandlingen af en  

 tvist, som er blevet henvist til det i henhold til artikel 22, stk. 1 a),  

 eller, såfremt det ikke afslutter behandlingen senest atten måneder efter en  

 sådan henvisning, da senest enogtyve måneder efter en sådan henvisning, kan  

 alle tvistens parter meddele generaldirektøren, at de ønsker at henvise  

 tvisten til en voldgiftsret, eller en af de involverede parter kan meddele  

 generaldirektøren, at den ønsker tvisten henvist til en mæglingskommission.  

 Såfremt parterne var blevet enige om en anden fremgangsmåde til bilæggelse af  

 tvisten, kan sådan meddelelse gives inden for tre måneder efter afslutningen  

 af denne særlige procedure.
2. Etablering 3. Procedurer og virksomhed 4. Kendelser og rapporter Statutten undertegnedes af Danmark den 5. oktober 1979.
 Danmarks ratifikationsinstrument deponeredes hos De forenede Nationers  

 generalsekretør den 27. maj 1981.
 I medfør af artikel 25 trådte statutten i kraft den 21. juni 1985 for  

 Danmark og følgende andre lande:
Afghanistan Algeriet Amerikas forenede Stater Argentina Australien Babados Belgien Bolivia Brasilien Bulgarien Cameroun Canada Chile Cuba Cypern Den dominikanske Republik Ecuador Egypten Elfenbenskysten Etiopien Finland Frankrig Grækenland Guatemala Guinea Guinea-Bissau Honduras Den hviderussiske socialistiske Sovjetrepublik Indien Indonesien Irland Israel Italien Jamaica Japan Jugoslavien De kapverdiske Øer Kenya Kina Republikken Korea Lesotho Luxembourg Madagaskar Malaysia Malta Mauritius Mexico Mongoliet Nederlandene Niger Nigeria Norge Oman Pakistan Panama Peru Philippinerne Polen Portugal Rumænien Rwanda Schweiz Senegal Sovjetunionen Spanien Sri Lanka Storbritannien Sverige Syrien Tanzania Thailand Tjekkoslovakiet Tunesien Tyrkiet Den tyske demokratiske Republik Forbundsrepublikken Tyskland Den ukrainske socialistiske Sovjetrepublik Uruguay Venezuela Zambia Østrig For nedennævnte lande trådte statutten i kraft på de vedføjede datoer:
