Skriftlig fremsættelse (11. december 2003) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af lov om miljøbeskyttelse (Bemyndigelse til implementering af  

 støjdirektivet m.v.) (Lovforslag nr.
L 108).
Med lovforslaget tilvejebringes lovhjemmel til at udstede en  

 bekendtgørelse om vurdering og begrænsning af ekstern støj  

 (støjbekendtgørelsen). Lovforslaget og den efterfølgende bekendtgørelse vil  

 sikre, at direktiv 2002/49/EF af 25. juni 2002 om vurdering og styring af  

 ekstern støj (støjdirektivet) er implementeret.
Formålet med direktivet er at  

 etablere en fælles fremgangsmåde for udarbejdelse af støjkort og  

 støjhandlingsplaner med henblik på at forebygge og reducere ekstern støj.
 Miljøministeren får hjemmel til 1) til at fastsætte regler  

 om periodisk at udarbejde støjkort og støjhandlingsplaner for bestemte  

 områder  

 og at inddrage offentligheden i forbindelse hermed og 2) efter forhandling  

 med  

 trafikministeren at fastsætte regler om, hvilke myndigheder der skal være  

 ansvarlige for gennemførelse af opgaverne.
Støjdirektivet fastlægger krav til anvendelse af bestemte  

 støjindikatorer, indholdet i støjkortlægningen og handlingsplanerne, samt om  

 inddragelse af offentligheden.
Der er ligeledes fastlagt krav til, hvilke  

 områder, der skal gennemføres støjkortlægning og laves handlingsplaner for i  

 henholdsvis 2007-2008 og 2012-2013 og herefter hvert femte år.
Udpegning af  

 de  

 ansvarlige myndigheder, der skal udføre opgaverne, er imidlertid ikke  

 fastlagt  

 i direktivet.
Det er kun de store byområder, veje, jernbaner og lufthavne,  

 der er omfattet af direktivet.
I første omgang skal der laves støjkort og  

 handlingsplaner for sammenhængende byområder med over 250.000 indbyggere,  

 alle  

 større veje, hvor der passerer over 6 millioner køretøjer om året, større  

 jernbaner med over 60.000 togpassager om året og endelig de store lufthavne.  

 I  

 anden omgang vil også sammenhængende byområder med over 100.000 indbyggere,  

 alle større veje, hvor der passerer over 3 millioner køretøjer, jernbaner med  

 over 30.000 togpassager om året være omfattet.
Udover veje, jernbaner og  

 lufthavne, vil også visse virksomheder være omfattede i de sammenhængende  

 byområder.
Støjdirektivet fastlægger ikke grænseværdier for støj og  

 forpligter ikke medlemslandene til at gribe ind over for overskridelser af  

 nationale grænseværdier.
Støjkortlægningen skal skabe et overblik over  

 støjeksponeringen, og det vil herefter være op til de ansvarlige myndigheder  

 at  

 prioritere indsatsen.
Handlingsplanerne skal redegøre for indsatsen.
 Idet jeg i øvrigt henviser til lovforslaget med  

 bemærkninger, anbefaler jeg det til Folketingets velvillige behandling.
