 Ved en den 2. og 10. november 1960 mellem den kgl. ambassadør i Bonn og  

 forbundsudenrigsministeren for Forbundsrepublikken Tyskland stedfunden  

 noteveksling er der med sidstnævnte dato som ikrafttrædelsestidspunkt  

 afsluttet en overenskomst om udveksling af naturalisationsmeddelelser og  

 andre meddelelser om erhvervelse af statsborgerret.
 Notevekslingens ordlyd er som følger:
KONGELIG DANSK AMBASSADE Bonn, den 2. november 1960 Deres Excellence, Jeg har den ære at komme tilbage til de forhandlinger, der har fundet sted  

 mellem repræsentanter for den kongelig danske regering og Forbundsrepublikken  

 Tysklands regering om udveksling af naturalisationsmeddelelser og andre  

 meddelelser om erhvervelse af statsborgerret, og på den kongelig danske  

 regerings vegne foreslå Dem følgende overenskomst:
 1. Den kongelig danske regering og Forbundsrepublikken  

 Tysklands regering udveksler med virkning fra 1. januar 1951 meddelelser om  

 naturalisation af på den ene side en dansk statsborger i Forbundsrepublikken  

 Tyskland og på den anden side en tysker i Forbundsrepublikken Tysklands  

 grundlovs forstand i Kongeriget Danmark.
 Som tyske i Forbundsrepublikken Tysklands grundlovs forstand betragtes  

 navnlig alle personer, der er legitimeret ved tyske pas eller tyske  

 statsborgerretsbeviser.
2. Meddelelser om erhvervelse af den ny statsborgerret  

 udveksles endvidere, når 3. Udvekslingen sker på den måde, at den ene  

 kontraherende part ad diplomatisk vej giver den anden meddelelse om den  

 stedfundne statsborgerretserhvervelse.
Fra dansk side vil meddelelsen - i det  

 omfang, det er muligt - være ledsaget af oplysning om vedkommendes eller  

 dennes forældres sidste bopæl eller opholdssted i Tyskland.
 4. Meddelelserne bilægges til enhver tid de af den  

 anden kontraherende parts myndigheder udstedte statsborgerretsbeviser, pas,  

 legitimationskort og andre officielle dokumenter vedrørende den pågældendes  

 statsborgerret, for så vidt de kan fås fra denne.
 5. Meddelelserne for det forudgående år skal være  

 udvekslet senest inden udløbet af seks måneder.
 6. Denne overenskomst gælder også for landet Berlin,  

 for så vidt Forbundsrepublikken Tysklands regering ikke overfor den kongelig  

 dansk regering inden tre måneder efter overenskomstens ikrafttræden har  

 afgivet anden erklæring.
 7. Denne overenskomst afsluttes på ubestemt tid, kan  

 opsiges til enhver tid og træder ud af kraft seks måneder efter opsigelsen .
 8. Denne overenskomst træder i stedet for den  

 tysk-danske overenskomst af 16. september 1939 om udveksling af  

 naturalisationsmeddelelser, således som denne er affattet ved noteveksling af  

 1. august/16. oktober 1956.
 Såfremt Forbundsrepublikken Tysklands regering erklærer sig indforstået  

 med de under punkt 1 til 8 anførte forslag, har jeg den ære at foreslå, at  

 denne note og Deres Excellences tilsvarende svarnote skal udgøre en mellem  

 vore to regeringer indgået overenskomst, der træder i kraft på datoen for  

 Deres svarnote.
 Modtag, Deres Excellence, forsikringen om min mest udmærkede højagtelse.
sign.
F.
Hvass.
Hans Excellence forbundsudenrigsministeren for Forbundsrepublikken Tyskland, herr dr.
Heinrich von Brentano.
--------------- FORBUNDSUDENRIGSMINISTEREN Bonn, den 10. november 1960.
Herr ambassadør, Jeg har den ære at anerkende modtagelsen af Deres note af 2. november 1960  

 - journal-nr. 16.D.1. - der lyder som følger:
(Her følger ordlyden til den danske note.) Jeg har den ære at meddele Dem, at Forbundsrepublikken Tysklands regering  

 er indforstået med de under punkt 1 til 8 i Deres note anførte forslag samt  

 med, at Deres note og denne svarnote skal udgøre en mellem vore to regeringer  

 indgået overenskomst, der træder i kraft på datoen for denne svarnote.
 Modtag, herr ambassadør, forsikringen om min mest udmærkede højagtelse.
 sign. von Brentano.
Hans Excellence den kongelig danske ambassadør herr Frants Hvass.
