Betænkning afgivet af Kulturudvalget den  

 17. maj 2000 Betænkning over Forslag til lov om ændring af lov om  

 offentlige arkiver m.v.
 Udvalget har behandlet lovforslaget i nogle møder  

 og har herunder stillet spørgsmål til kulturministeren, som  

 denne har besvaret skriftligt.
 Nogle af udvalgets spørgsmål til  

 kulturministeren og dennes svar herpå er optrykt som bilag til  

 betænkningen.
 Endvidere har udvalget modtaget skriftlige og/eller  

 mundtlige henvendelser fra Dansk Journalistforbund og Danske Dagblades  

 Forening.
 Herefter indstiller et flertal (udvalget med  

 undtagelse af Dansk Folkepartis og Kristeligt Folkepartis medlemmer)  

 lovforslaget til vedtagelse uændret.
Et mindretal inden for flertallet (Socialistisk  

 Folkepartis medlemmer af udvalget) understreger, at Socialistisk Folkeparti  

 under behandlingen af dette lovforslag har udtrykt betænkeligheder ved  

 det nye Datatilsyns rolle og finder, at der kan være lidt uklarhed om  

 tilsynets rolle.
Derfor vil Socialistisk Folkeparti følge virkningerne  

 af loven og eventuelt rejse dette spørgsmål, når  

 arkivloven i Folketingsåret 2001 02 skal revideres.
Ved denne revision  

 vil Socialistisk Folkeparti arbejde på at få nedsat de  

 gældende tilgængelighedsfrister.
Socialistisk Folkeparti er glad  

 for Folketingets vedtagelse ved behandlingen af forespørgsel nr.
F 40,  

 hvor det blev understreget, at »det er vigtigt, at alle dokumenter af betydning for  

 afdækning af Holocaust og besættelsestidens historie bliver  

 tilgængelige for offentligheden. « Et mindretal (Dansk Folkepartis medlemmer af  

 udvalget) indstiller lovforslaget til forkastelse ved 3.  

 behandling.
 Lovforslaget skal ses i sammenhæng med  

 Justitsministeriets lovforslag om behandling af personoplysninger   L 147  

 der implementerer et EU-direktiv, som Dansk Folkeparti finder er  

 uigennemskueligt og som medfører så voldsomme reguleringer, at  

 Dansk Folkeparti har valgt at stemme imod L 147.
Selv om EU-direktivets implementering i dette lovforslag  

 om ændring af arkivloven mest er af teknisk karakter, finder Dansk  

 Folkeparti, at f.eks.
Datatilsynet får meget vidtgående  

 beføjelser i forbindelse med fastsættelse af regler og ved  

 ansøgninger om dispensation fra tilgængelighedsfristerne.
 Dansk Folkeparti deler de synspunkter, som Danske  

 Dagblades Forening og Dansk Journalistforbund giver udtryk for i deres  

 høringssvar.
I høringssvaret til lovforslaget skriver Danske  

 Dagblades Forening blandt andet: »DDF er af den opfattelse, at der naturligvis er legitime  

 beskyttelseshensyn i forhold til spørgsmålet om  

 personfølsomme oplysninger.
Derimod mangler forslaget i vid  

 udstrækning en afvejning af disse hensyn i forhold til hensynet til  

 offentlighed og åbenhed.
Denne mangel står i skærende kontrast til, at  

 man i Danmark i de seneste år har set en række eksempler  

 på, at det har været alt for svært at få indsigt i  

 arkiverede sager, selv om arkiverne er en vigtig del af den nationale  

 hukommelse og derfor i videst muligt omfang skal være  

 tilgængelige for alle interesserede.« Dansk Folkeparti mener, at det er uhyre beklageligt, at  

 kulturministeren ikke i forbindelse med dette lovforslag har fundet anledning  

 til - i lighed med andre lande - at nedsætte de generelle  

 tilgængelighedsfrister.
Ministeren holder fast ved, at der skal  

 gå op til to år inden en egentlig lovrevision.
Det finder Dansk  

 Folkeparti totalt uacceptabelt.
Ved forespørgsel nr.
F 40 om opfølgningen af  

 Holocaust-konferencen den 10. maj 2000 blev der vedtaget et forslag, der  

 opfordrer kulturministeren til at nedsætte en arbejdsgruppe, der skal  

 forberede arkivlovrevisionen i Folketingsåret 2001 02. Det finder Dansk  

 Folkeparti positivt, da der i gruppen også skal indgå  

 repræsentanter for forskning og presse.
Men dette ændrer jo ikke  

 på de nuværende tilgængelighedsproblemer, der blandt andet  

 er begrundet i de lange tilgængelighedsfrister, og i at lovens smukke  

 ord om åbenhed ikke altid bliver efterlevet i praksis.
 Der har i de seneste år været mange eksempler  

 på sager af samfundsmæssig, politisk og historisk betydning, hvor  

 der er blevet nægtet arkivadgang.
Professor Niels Thomsen, leder af Historisk Institut  

 på Københavns Universitet, har betegnet den nuværende  

 arkivlov som en lov fra Enevældens tid.
Ligeledes har et medlem af  

 Tilgængelighedsudvalget, Leif Larsen, udtalt sig stærkt kritisk  

 om åbenheden på arkivområdet.
 Dansk Folkeparti finder yderligere, at lovforslaget burde  

 indeholde forslag om et bredere sammensat organ, f.eks.  

 Tilgængelighedsudvalget, der kunne få flere beføjelser med  

 henblik på en bredere bedømmelse af Datatilsynets  

 afgørelser, således at også hensynet til offentligheden  

 bliver taget i betragtning ved ansøgninger om arkivadgang.
 Dansk Folkeparti finder derfor, at der er så mange  

 mangler i dette lovforslag, at partiet ikke kan stemme for det.
 Et andet mindretal (Kristeligt Folkepartis medlem  

 af udvalget) vil ved 3. behandling stemme hverken for eller imod  

 lovforslaget.
Hanne Andersen (S) fmd.  

  Søren Hansen (S)  Carsten Hansen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Henrik Svane (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Ole Donner (DF) nfmd.  

 Poul Nødgaard (DF)  Tove Videbæk (KRF) Enhedslisten og Frihed 2000 havde ikke medlemmer i  

 udvalget.
Bilag Nogle af udvalgets spørgsmål til  

 kulturministeren og dennes svar herpå.
 Spørgsmål nr. 7 og 30 og svarene herpå  

 er optrykt efter ønske fra Socialistisk Folkeparti og Dansk  

 Folkeparti.
 Spørgsmål nr. 9, 38 og 39 og svarene  

 herpå er optrykt efter ønske fra Dansk Folkeparti.
 Spørgsmål nr. 7:
Kan ministeren bekræfte, at et af arkivlovens  

 formål er at fremme større åbenhed til de offentlige  

 arkivers samlinger, samt at det forhold, at der i bemærkningerne til  

 lovforslaget bl.a. i forbindelse med afvejning af hensyn, der kan begrunde  

  dispensation fra tilgængelighedsfristen, særligt nævnes  

 hensynet til forskningen, ikke udelukker eller mindsker offentlighedens  

 adgang til arkiverne? Svar:
 Arkivlovens formål er blandt andet, at arkivalier,  

 der har historisk værdi eller tjener til dokumentation af forhold af  

 væsentlig administrativ og retlig betydning for borgere og myndigheder,  

 skal være tilgængelige for enhver efter arkivlovens nærmere  

 bestemmelser herom.
I forbindelse med behandlingen af arkivloven i 1992 og  

 revisionsloven i 1997 blev det af mine forgængere understreget, at et  

 af arkivlovgivningens formål er at fremme den størst mulige  

 åbenhed på arkivområdet.
Dette er fortsat regeringens  

 arkivpolitik.
 Jeg kan her henvise til, hvad der i sin tid blev  

 anført om arkivernes målsætning i bemærkningerne til  

 § 2, nr. 3, i arkivlovforslaget af 1992:
» Når det i bemærkningerne til bestemmelsen i  

 det nu foreliggende lovforslags § 1, nr. 8, i forbindelse med den  

 foreslåede ændring af arkivlovens § 24, stk. 3, hedder, at » Datatilsynet kan således sikre,  

 at hensynet til de interesser, der betinger  

 80-års-tilgængelighedsfristen, herunder hensynet til den,  

 oplysningerne angår, afvejes over for de hensyn, der kan begrunde  

 dispensation fra tilgængelighedsfristen, herunder hensynet til  

 forskningen«, ligger der ikke heri  

 nogen ændring af de synspunkter, der er nævnt ovenfor.
 Udtrykket forskning, som det er anvendt i  

 bemærkningerne til lovforslagets § 1, nr. 8, skal således i  

 overensstemmelse med arkivlovgivningens forudsætninger opfattes i bred  

 forstand og omfatter også den arkivbenyttelse, der falder uden for det  

 videnskabelige forskningsbegreb.
 Spørgsmål nr. 9:
 Ministeren bedes give en generel vurdering af  

 sammenstødet mellem personbeskyttelseshensyn og åbenheds- og  

 tilgængelighedshensyn, herunder om lovforslaget er i overensstemmelse  

 med arkivlovens intentioner om åbenhed.
 Svar:
 Det er min opfattelse, at lovforslaget er i  

 overensstemmelse med arkivlovens intentioner om åbenhed.
Arkivlovens bestemmelser om tilgængelighed tilsigter  

 en afbalancering af den størst mulige åbenhed på den ene  

 side og hensynet til blandt andet beskyttelse af privatlivets fred og den  

 personlige integritet på den anden side.
Arkivlovens  

 målsætning om størst mulig åbenhed skal  

 således varetages på en måde, der sikrer, at  

 personbeskyttelseshensynet ikke tilsidesættes.
Denne afbalancering mellem de to hensyn finder i  

 arkivloven udtryk ved bestemmelsen om en tilgængelighedsfrist på  

 80 år, når det drejer sig om arkivalier, der indeholder  

 oplysninger om enkeltpersoners private, herunder økonomiske, forhold,  

 samt ved bestemmelserne om dispensation fra tilgængelighedsfristerne og  

 om tavshedspligt for dem, der får dispensation.
De omtalte bestemmelser  

 findes i arkivlovens § 22, § 24 og § 25. Desuden er der fastsat nærmere  

 bestemmelser om disse forhold særligt i kapitel 6 og 7 i  

 Kulturministeriets bekendtgørelse nr. 919 af 28. november 1997 om  

 offentlige arkivalier og om offentlige arkivers virksomhed.
Som det er fremgået af rigsarkivarens årlige  

 rapporter om praksis på tilgængelighedsområdet og af  

 beretningerne fra Tilgængelighedsudvalget imødekommes i langt de  

 fleste tilfælde dispensationsansøgninger, der drejer sig om  

 adgang til arkivmateriale, der rummer oplysninger om enkeltpersoners private,  

 herunder økonomiske, forhold.
Dispensationer fra  

 tilgængelighedsfristen for sådant materiale kan f.eks. gives  

 på vilkår, at oplysninger om enkeltpersoners private og  

 økonomiske forhold ikke viderebringes.
Derved opnås, at den  

 virksomhed, der er et resultat af arkivbenyttelsen, kan finde sted uden at  

 krænke personsbeskyttelseshensynet.
 Lovforslaget tilsigter ingen ændring på dette  

 område.
 For så vidt angår de dele af lovforslaget, der  

 forholder sig til implementeringen af EU-direktiv 95/46/EF om behandling af  

 personoplysninger, henvises til besvarelserne af spørgsmål nr. 1  

 og nr. 3.
 Spørgsmål nr. 30:
I fortsættelse af svaret på  

 spørgsmål nr. 7 bedes ministeren for at undgå enhver tvivl  

 bekræfte, at udtrykket forskning, som det er anvendt i  

 bemærkningerne til § 1, nr. 8, ikke udelukker eller mindsker  

 offentlighedens adgang til arkiverne.
Ministeren bedes endvidere  

 bekræfte, at retten til ar-kivadgang ikke i almindelighed er forbeholdt  

 forskere, men gælder for enhver.
 Svar:
 Som jeg anførte i svar på  

 spørgsmål nr. 7, skal udtrykket forskning, som det er anvendt i  

 bemærkninger til lovforslagets § 1, nr. 8, opfattes i bred forstand og  

 omfatter også den arkivbenyttelse, der falder uden for et  

 videnskabeligt forskningsbegreb.
 Jeg kan endvidere bekræfte, at retten til  

 arkivadgang ikke er forbeholdt forskere, men gælder for enhver, jf.  

 arkivlovens § 20, stk. 1. Jeg kan her henvise til forarbejderne til  

 arkivloven af 1992, hvor det anføres, at enhver har adgang til at  

 benytte offentlige arkivalier, og at der således ikke stilles  

 særlige krav til benyttere, f.eks. om forskningsmæssig baggrund.
I den forbindelse bemærker jeg, at retten til  

 arkivadgang omfatter fri adgang til arkivalier efter udløbet af de  

 tilgængelighedsfrister, der er fastsat i eller i medfør af  

 loven.
Det er derudover enhver borgers ret at søge dispensation fra  

 tilgængelighedsfristerne.
 Kulturministeriet henviser desuden til svar på  

 spørgsmål nr. 20.
 Spørgsmål nr. 38:
 Ministeren bedes yde teknisk bistand til udarbejdelse af  

 ændringsforslag til § 20, stk. 1, der eksplicit præciserer, at  

 arkivadgang gælder for private personer såvel som for  

 forskere.
 Svar:
 Arkivlovens § 20, stk. 1, lyder:
» I forarbejderne til arkivloven af 1992 anførtes  

 bl.a. følgende: »Det  

 understreges, at enhver har adgang til at benytte offentlige arkivalier.
Der  

 stilles således ikke særlige krav til benyttere, f.eks. om  

 forskningsmæssig baggrund«.
 Det er således allerede i forarbejderne til den  

 gældende bestemmelse   hvis formulering i øvrigt må  

 forekomme klar - eksplicit fastslået, at arkivadgang gælder for  

 private personer såvel som personer med en forskningsmæssig  

 baggrund.
 Jeg finder det på denne baggrund ikke  

 påkrævet at ændre bestemmelsens ordlyd.
 Der henvises i øvrigt til svar på  

 spørgsmål nr. 7 og nr. 30.
 Spørgsmål nr. 39:
 Ministeren bedes yde teknisk bistand til udarbejdelse af  

 et ændringsforslag, der tilgodeser hensynet til åbenheds- og  

 offentlighedshensyn, jf. kritikpunkterne i henvendelse fra Danske Dagblades  

 Forening, L 153   bilag 11.
 Svar:
 Jeg henviser til svar på spørgsmål nr.  

 9, hvor der redegøres for, at det foreliggende lovforslag om  

 arkivlovens registerbestemmelser m.v. er i overensstemmelse med arkivlovens  

 intentioner om åbenhed.
 Opmærksomheden henledes endvidere på, at  

 hensynet til offentligheden er udtrykkeligt omtalt i arkivlovens § 2, nr.  

 3.
 Jeg henviser i øvrigt til svar på  

 spørgsmål nr. 28 vedrørende henvendelsen fra Danske  

 Dagblades Forening og til svar på spørgsmål nr. 27  

 vedrørende henvendelse fra Dansk Journalistforbund.
 I sidstnævnte svar anfører jeg bl.a., at  

 spørgsmål om kortere tilgængelighedsfrister bør  

 indgå i den mere generelle lovrevision, som skal finde sted i  

 Folketingets samling 2001-2002. Denne plan blev bekræftet ved den  

 vedtagelse, som afsluttede forespørgselsdebatten i anledning af F  

 40.
 Hvad særligt angår spørgsmålet om  

 den kompetence, der i visse konkrete dispensationssager er henlagt til  

 Datatilsynet og Domstolsstyrelsen, henvises til svar på  

 spørgsmål nr. 41.
