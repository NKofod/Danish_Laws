Anvisning i fastsættelse af Salmonella  

 Dublin niveau I denne anvisning gives regler for beregning af Salmonella Dublin niveauet  

 samt for udarbejdelse af hændelseslister og for udarbejdelse af  

 statistik over forekomsten af Salmonella Dublin.
Der henvises i den  

 forbindelse til reglerne i bekendtgørelse nr. 801 af 26. september  

 2002 om Salmonella Dublin.
Beregning af salmonellaniveauet Afsnit I Generelt 1)	Salmonella Dublin niveauet skal beregnes på ejendomsniveau  

 (CHR-nummer) for ejendomme, som har:
a)	kødkvægsbesætning, b)	slagtekalvebesætning, c)	økologisk kødkvægsbesætning, d)	traditionel malkekvægsbesætning, e)	økologisk malkekvægsbesætning, f)	specialopdrættet slagtekalvebesætning, eller g)	handelsbesætning med kvæg.
 2)	Niveautildelingen skal nyberegnes, når der er nye data  

 på den enkelte besætning.
 3)	Ved niveauinddelingen skal der tages hensyn til epidemiologiske  

 enheder på samme ejendom.
4)	Såfremt der for en mælkeleverende ejendom også  

 beregnes et niveau på grundlag af blodprøver, skal dette niveau  

 indgå i ejendommens samlede niveau.
Det samlede ordinære niveau  

 for ejendommen er det mest belastende niveau af henholdsvis blod- og  

 tankmælksprøver.
 5)	For ejendomme, hvis dyr kun har midlertidig ophold, beregnes  

 niveauet udelukkende på basis af kontakter (kontaktejendomme). Dette  

 gælder for ejendomme, som ikke er omfattet af nr. 1, og hvorpå  

 der findes følgende besætningstyper/brugsarter:
a)	individprøvestation, b)	tyrestation, c)	handelsmand, d)	husdyrauktion, e)	levedyrsmarked, f)	slagtedyrsmarked (kun hvis der er registreret levedyrsmarked  

 på ejendommen), g)	samlestald, h)	dyrskue, i)	fællesgræsning, eller j)	karantænestation.
Afsnit II Salmonella Dublin niveauer 6)	Der er tre Salmonella Dublin niveauer, hvor niveau 1 er det mindst  

 belastende og niveau 3 det mest belastende.
Herunder er niveau 2 a mere  

 belastende end niveau 2 b.
Ligeledes er niveau 3 a mere belastende end niveau  

 3 b:
a)	Salmonella Dublin niveau 1: »sandsynlig Salmonella Dublin fri«, ·  

 	2 a »for høj  

 antistofværdi« ·  

 	2 b »uafklaret«, eller ·  

 	3 a »smittet med Salmonella  

 Dublin og pålagt offentligt tilsyn« ·  

 	3 b »smittet med Salmonella Dublin uden offentligt tilsyn«.
Afsnit III Blodprøver og tankmælksprøver Kapitel 1 Generelt om blodprøver Varigheden af et blodprøveresultat 7)	En blodprøve gælder maksimalt i 12 måneder + tid  

 til næste ordinære beregning.
Det betyder, at en blodprøve  

 maksimalt gælder i 15 måneder.
 8)	Niveauberegningen på ikke mælkeleverende ejendomme skal  

 mindst foregå hver 3. måned.
Blodprøver på samme CKR-nummer 9)	En blodprøve fra samme dyr er kun gældende, hvis der er  

 mere end en 6 måneders periode mellem prøverne, d.v.s.:
1. prøve Tidsperiode 2. prøve 1. prøve > 6 måneder 2. prøve Begge prøver er gyldige.
1. prøve lav < 6 måneder 2. prøve høj 2. prøver er gyldig. 1. prøve er ugyldig.
1. prøve lav < 6 måneder 2. prøve lav 2. prøve er gyldig. 1. prøve er ugyldig.
Antal nødvendige prøver i forhold til  

 antal dyr på ejendommen 10)	For at en niveauberegning for niveau 1 kan finde sted, skal der  

 minimum være registreret 3 gyldige blodprøver fra hver  

 epidemiologisk enhed på ejendommen inden for de seneste 12  

 måneder.
I tilfælde af, at der er færre end 3 dyr på  

 en ejendom, skal der foreligge et antal blodprøver svarende til  

 antallet af dyr på ejendommen.
 11)	For så vidt angår overgangen for mælkeleverende  

 ejendomme til at ikke at være mælkeleverende henvises til bilag  

 1, afsnit 7.
Kapitel 2 Ordinær beregning af Salmonella Dublin niveau  

 på grundlag af blodprøve 12)	I beregning af niveau på en ejendom kan der indgå  

 resultater af både S.
Dublin- og Mix Elisa tests.
Hvis der er et  

 resultat på Salmonella Dublin, anvendes dette dog altid i stedet for et  

 Mix-resultat.
Mix-Elisa resultater alene skal regnes for et gyldigt S.  

 Dublin-Elisa resultat under cut-off værdien.
 13)	Salmonella Dublin niveau 1: En ejendom placeres i Salmonella Dublin  

 niveau 1, såfremt:
a)	der foreligger det nødvendige antal gyldige prøver,  

 jf. afsnittet »generelt om  

 blodprøver«, og b)	alle Dublin-Elisa værdier er mindre end ODC% 50 (d.v.s. mindre  

 end cut-off værdien).
 14)	Salmonella Dublin niveau 2 a: En ejendom placeres i Salmonella  

 Dublin niveau 2 a, såfremt kravene i nr. 13 litra b ikke er  

 opfyldt.
Konsekvens ved antistofværdier større en  

 cut-off 15)	Hvis der er blot ét blodprøveresultat, der er over  

 cut-off værdien, skal ejendommen placeres og låses i niveau 2 a i  

 3 måneder.
Dette gælder også, selv om der ikke er  

 registreret et tilstrækkelig antal prøver til niveauberegningen.  

 Efter låseperioden bortfalder samtlige registrerede  

 blodprøveresultater på ejendommen.
Generelt om tankmælksprøver Varighed af en tankmælksprøve 16)	Gyldig prøvefrekvensperiode for  

 tankmælksprøver:
1. prøve Tidsperiode 2. prøve "a"-prøve "b"-prøve "b"-prøve er gyldig. "a"-prøve  

 slettes.
1. prøve < 21 dage 2. prøve 1. prøve er gyldig. 2. prøve er ugyldig.
Dog hvis 2.  

 prøve giver anledning til niveauskifte fra niveau 1 til niveau 2 a er  

 2. prøve gyldig, og der skal rekvireres en  

 "b"-prøve.
1. prøve >= 21 dage og < 5 måneder 2. prøve Begge prøver er gyldige.
 17)	Salmonella Dublin niveauet skal nyberegnes, når der  

 foreligger nye data fra tankmælksprøver.
 18)	Hvis den seneste prøve giver anledning til, at niveau 1  

 bringes i fare, rekvireres en "b"-prøve, der er  

 afgørende for ejendommens niveau i den næste periode.
Antal nødvendige  

 tankmælksprøver 19)	For at en niveauberegning for Salmonella Dublin niveau 1 kan finde  

 sted, skal der foreligge 4 gyldige tankmælksprøver, dog bortset  

 fra nyopstartede ejendomme, jf.
Bilag 1 afsnit V nr. 18.
Ordinær beregning af Salmonella Dublin niveauet  

 på grundlag af tankmælksprøver 20)	Salmonella Dublin niveau 1. En ejendom placeres i Salmonella Dublin  

 niveau 1, såfremt a)	der foreligger 4 gyldige tankmælksprøver, b)	de seneste 4 gyldige tankmælksprøver for Salmonella  

 Dublin viser en gennemsnitsværdi mindre end 25, og c)	der ikke har været påvist stigende værdi på  

 mere end 20 i den seneste Dublin-prøve i forhold til gennemsnittet af  

 de 3 forudgående prøver.
Konsekvens ved antistofværdier større end  

 cut-off 21)	Ejendommen låses i niveau 2 a i 3 måneder.
Eventuelle  

 registrerede tankmælksprøver i låseperioden lagres og  

 anvendes efter låseperiodens ophør til ordinær  

 beregning.
Niveau 2 b som følge af for lang periode mellem  

 to tankmælksprøver 22)	Hvis der er forløbet mere end 5 måneder siden det  

 seneste tankmælksresultat på en ejendom, der er i niveau 1,  

 placeres ejendommen i niveau 2 b, indtil der foreligger en  

 tankmælksprøve, og ejendommen er derefter fritstillet til normal  

 serologisk beregning.
Salmonella Dublin niveau 2. Generelt 23)	Salmonella Dublin niveau 2 er altid opdelt i henholdsvis niveau 2 a  

 og niveau 2 b.
I nr. 24 og 25 er der punktvis opstillet reglerne for  

 tildeling af niveau 2.
 24)	Mælkeleverende ejendomme.
 - Niveau 2 a »for  

 høj antistofværdi«.
a)	hvis den seneste antistofmåling er for høj, eller b)	hvis det samlede gennemsnit er for højt.
 - Niveau 2 b »uafklaret«.
a)	i tiden fra "a"-prøven, der bringer niveau 1 i  

 fare, til resultatet af "b"-prøven foreligger, og det  

 definitive niveau er beregnet, jf. nr. 18, b)	hvis ejendommen har købt dyr fra en niveau 2 ejendom, jf.  

 bilag 1, afsnit II nr. 5, c)	hvis ejendommen har været i kontakt med en niveau 2 ejendom og  

 dermed er låst i det mest belastende niveau, jf. bilag 1, afsnit II nr.  

 4, d)	hvis der ikke er indsamlet et tilstrækkeligt antal  

 prøver til, at niveauet kan beregnes, jf. nr. 19, eller e)	hvis der er konstateret for lang en periode siden seneste  

 tankmælksresultat, jf. nr. 22.
 25)	Ikke  mælkeleverende ejendomme.
 - Niveau 2 a »for  

 høj antistofværdi«.
 f)	hvis der er påvist et blodprøveresultat, der er  

 større end cut-off værdien.
 - Niveau 2 b »uafklaret«.
g)	hvis ejendommen har indkøbt dyr fra en niveau 2 ejendom, jf.  

 bilag 1, afsnit II, nr. 5, h)	hvis ejendommen har været i kontakt med en niveau 2 ejendom og  

 dermed er låst i det mest belastede niveau, jf. bilag I, afsnit II nr.  

 4, eller i)	hvis der ikke er indsamlet et tilstrækkeligt antal  

 prøver til, at niveauet kan beregnes, jf. nr. 10.
Salmonella Dublin niveau 3. Generelt Salmonella Dublin niveau 3 er altid opdelt i henholdsvis niveau 3 a og  

 niveau 3 b.
Nedenfor er punktvis opstillet reglerne for tildeling af niveau  

 3, jf. bilag 1, afsnit IV.
Der er ikke nogen forskel mellem mælke- og  

 ikke mælkeleverende ejendomme.
 - Niveau 3 a »smittet og  

 pålagt offentlig tilsyn«.
j)	hvis der i forbindelse med klinisk sygdom på ejendommen ved  

 bakteriologiske prøver er isoleret Salmonella Dublin, og k)	fødevareregionen derfor har påbudt ejendommen  

 offentligt tilsyn.
 - Niveau 3 b »smittet men  

 ikke pålagt offentligt tilsyn«.
l)	hvis der i forbindelse med klinisk sygdom på ejendommen ved  

 bakteriologiske prøver er isoleret Salmonella Dublin, og m)	ejendommen ikke er pålagt tilsyn offentligt tilsyn, eller n)	hvis ejendommen har indkøbt dyr fra en niveau 3 ejendom, o)	hvis ejendommen har haft kontakt med en niveau 3 ejendom, eller p)	ved fund af Salmonella Dublin på ejendom uden kliniske  

 symptomer.
Anvendelsestidspunkt Bestemmelserne i denne anvisning anvendes fra den 5. oktober 2002.
Fødevaredirektoratet, den 4. oktober  

 2002 P.D.V.Jacob R.
Pedersen Bilag 1 Niveautildeling og låsning i niveauer Afsnit I Generelt 1)	Såfremt en ejendom er låst i niveau 2 eller niveau 3,  

 vil dette sætte den ordinære beregning ud af kraft.
En  

 låsning i niveau 2 eller niveau 3 kan skyldes:
a)	kontakt til andre besætninger med disse niveauer, jf. nr.  

 4, b)	bakteriologisk fund af Salmonella Dublin, jf. afsnit 4,  

 eller 2)	En ejendom kan være låst i både niveau 2 a og  

 niveau 2 b og niveau 3 a og niveau 3 b på samme tid med forskellig  

 udløb af låseperioden.
Det til enhver tid gældende niveau  

 er dog det mest belastende niveau.
3)	Efter at en ejendom har været låst i niveau 2 a eller  

 niveau 2 b eller niveau 3 a eller niveau 3 b, placeres ejendommen i niveau 2  

 b som uafklaret.
Alle blodprøver, som måtte foreligge på  

 dette tidspunkt, bortfalder, og der skal således skaffes nye  

 blodprøver, hvis blodprøver er en forudsætning for  

 ejendommens niveauberegning.
Tankmælksprøver bortfalder ikke i  

 forbindelse med, at en ejendom har været låst.
Afsnit II Kontakter Konsekvenser ved kontakt til andre ejendomme 4)	Hvis der flyttes et dyr fra en niveau 2 eller niveau 3 ejendom, vil  

 dette låse den modtagende ejendom i niveau 2 eller niveau 3 efter  

 nedenstående regler, uanset ovenstående ordinære  

 beregning.
Konsekvenser for en ejendom, hvis den modtager dyr fra  

 en niveau 2 ejendom 5)	Den modtagende ejendom placeres i niveau 2 b og »låses« dér i 3 måneder efter datoen for sidste  

 tilflytning.
Konsekvenser for en ejendom, hvis den modtager dyr fra  

 en niveau 3 ejendom 6)	Den modtagende ejendom placeres i niveau 3 b og »låses« dér i 3 måneder efter datoen for sidste  

 tilflytning.
Kontaktejendommenes niveau 7)	Hvis der flyttes dyr til en kontaktejendom fra en ejendom med niveau  

 2 eller niveau 3, vil hele kontaktejendommen blive låst i niveau 2 b  

 henholdsvis niveau 3 b i 3 måneder.
At afsenderejendomme skifter niveau  

 efter flytningen af dyret/dyrene påvirker ikke kontaktejendomme,  

 såfremt kontaktejendommen ikke modtager dyr fra ejendommene, mens disse  

 har niveau 2 eller niveau 3.
 8)	Hvis en kontaktejendom har niveau 2 eller niveau 3, og alle dyr  

 fjernes, vil den få tildelt niveau 1.
 9)	Alle ejendomme, der modtager dyr fra en kontaktejendom med niveau 2  

 eller niveau 3, vil blive låst efter reglerne i nr. 4.
 10)	Importerede dyr er altid at betragte som en niveau 2 kontakt.
Datoskæring ved handel/kontakt med dyr 11)	Handles der dyr, eller er der kontakt i perioden mellem den seneste  

 prøve er udtaget, og indtil niveauet herfra er beregnet og  

 offentliggjort, og prøven bevirker et skifte fra niveau 1 til niveau 2  

 a, eller betinger udtagning af en "b"-prøve på grund  

 af risiko for skifte fra niveau 1 til niveau 2 a, skal den  

 besætningsansvarlige underrette købere af dyr, samt andre der  

 har været i kontakt med ejendommen, om forholdet.
Niveauet for  

 købere eller kontaktejendomme ændres dog ikke.  

 Kvægdatabasen skal via en akut hændelsesliste meddele de  

 besætningsansvarlige for køber- eller kontaktejendomme om  

 risikoen ved købet/kontakten.
 12)	Handles der dyr, eller er der kontakt i perioden, hvor der er  

 udtaget en "b"-prøve og dennes afklaring af niveauet,  

 registreres i CHR:
a)	Oprindelsesejendommen tildeles umiddelbart niveau 2 b.
Efter at  

 resultatet af "b"-prøven på oprindelsesejendommen  

 foreligger, placeres køber/kontaktejendom i det samme niveau, hvis  

 ikke andre forhold har mere belastende indflydelse på niveauet.
 13)	Handles der dyr, eller er der kontakt i perioden mellem  

 indsættelsesdatoen og registreringsdatoen for et indkøb/kontakt,  

 der betinger niveau 2 eller niveau 3, registreres i CHR:
 a)	Niveau 2 eller niveau 3 tilføjes med tilbagevirkende kraft  

 alle ejendomme, der enten har indkøbt eller haft kontakt til  

 oprindelsesejendommen.
 14)	Handles der dyr, eller er der kontakt i perioden mellem en  

 bakteriologisk mistankeprøve for salmonellose er udtaget, indtil et  

 eventuelt niveau 3 er fastlagt, registreres i CHR:
 a)	Niveau 3 b tilføjes med tilbagevirkende kraft alle ejendomme,  

 der enten har indkøbt eller haft kontakt til  

 oprindelsesejendommen.
Afsnit II Samdrift 15)	Der beregnes niveau efter de almindelige regler for alle ejendomme  

 i samdriften.
Det herefter gældende niveau for samdriften (og dens  

 ejendomme) vil være det mest belastende niveau, der er beregnet for  

 dens enkelte ejendomme.
Afsnit IV Låsning ved bakteriologisk fund af Salmonella  

 Dublin 16)	Bakteriologisk fund af Salmonella Dublin på ejendommen  

 medfører automatisk, at ejendommen låses i niveau 3 b i 3  

 måneder.
Ved bakteriologiske fund, der medfører, at  

 fødevareregionen pålægger offentligt tilsyn i henhold til  

 bekendtgørelse om Salmonella hos kvæg og svin m.m. eller  

 bekendtgørelse om salmonellose og fund eller serologisk  

 påvisning af salmonellabakterier hos dyr, tildeles ejendommen  

 automatisk niveau 3 a, og når tilsynet registreres i CHR, kan niveau 3  

 kun ophæves, efter at fødevareregionen ophæver tilsynet i  

 CHR.
Dog er niveau 3 altid tvungent i 3 måneder.
 17)	Når ejendommen ikke længere er låst, gælder  

 de almindelige regler for låseperioders ophør.
Afsnit V Nyetablering af ejendomme 18)	Erhverves der udelukkende dyr fra ejendomme i niveau 1, placeres  

 ejendommen umiddelbart i niveau 1, hvorefter følgende  

 gælder:
 a)	Mælkeleverende ejendomme: Indtil der er registreret 4 gyldige  

 tankmælksprøver på ejendommen, beholdes niveau 1,  

 såfremt ingen af de 3 første tankmælksprøver viser  

 en ODC-værdi større end 40. I givet fald låses ejendommen  

 umiddelbart i niveau 2 a.
 b)	Ikke mælkeleverende besætninger: Ejendommen beholder  

 niveau 1 i maksimalt 12 måneder, eller indtil  

 blodprøveresultater viser anderledes.
Afsnit VI Tomme CHR-nr./besætninger 19)	Niveau 1 før tom periode: Er en niveau 1 ejendom tom i en  

 periode, og stammer de nyindkøbte dyr udelukkende fra niveau 1  

 ejendomme, vil ejendommen stadig have niveau 1. Hvis der tilflyttes dyr fra  

 ejendomme med niveau 2 eller niveau 3, tildeles ejendommen niveau 2 b eller  

 niveau 3 b og låses dér i 3 måneder, jf. reglerne om at  

 modtage dyr fra niveau 2 eller niveau 3 ejendomme.
 20)	Niveau 2 eller niveau 3 før tom periode: Tilflyttes der  

 udelukkende dyr fra niveau 1 ejendomme, beholder ejendommen niveau 2 eller  

 niveau 3 (udgangsniveauet) regnet fra indgangsdagen for det første dyr  

 på ejendommen og 3 måneder frem.
21)	Mælkeleverende ejendomme sidestilles herefter med  

 beregningsreglerne for nyopstartede ejendomme.
Ikke mælkeleverende  

 ejendomme kan derimod først få beregnet niveau 1 efter  

 registrering af 3 gyldige blodprøver efter låseperioden.
 22)	Tilflyttes de i nr. 19 og nr. 20 nævnte ejendomme dyr fra  

 niveau 2 eller niveau 3 ejendomme, låses ejendommen på normal vis  

 i en periode svarende til seneste erhvervelse af dyr.
Afsnit VII Regler for overgangen fra mælkeleverende til at  

 være ikke mælkeleverende ejendom 23)	Den mælkeleverende ejendom er i niveau 1 ved ophør:  

 Såfremt der ikke tilflyttes/indkøbes dyr, eller udelukkende  

 tilflyttes/indkøbes dyr fra niveau 1 ejendomme, gælder niveau 1  

 i 6 måneder fra seneste tankmælksprøve.
Herefter  

 gælder reglerne for ikke-mælkeleverende ejendomme.
Hvis der  

 indenfor de 6 måneder registreres et tilstrækkeligt antal  

 blodprøver for besætningen, anvendes disse som basis for  

 niveautildeling.
Hvis en blodprøve i den 6 måneders periode  

 viser et serologisk resultat større end cut-off værdien  

 defineret for blodprøver, er denne gyldig, og ejendommen placeres  

 derfor umiddelbart i niveau 2 a.
 24)	Den mælkeleverende ejendom er i niveau 2 eller niveau 3 ved  

 ophør: Udgangsniveauet og eventuelle låsninger fortsætter  

 uændret.
Bilag 2 Hændelseslister Hændelseslister - Ikke mælkeleverende Dansk Kvægs overvågningsudvalg vedrørende smitsomme  

 sygdomme skal påse:
1)	at der ved alle ordinære udsendelser til den  

 besætningsansvarlige af hændelseslisten er opført  

 ejendommens Salmonella Dublin niveau.
Niveau 1 ejendomme skal ligeledes have  

 besked om, hvor lang tid niveauet kan opretholdes.
2)	at der udsendes akut hændelsesliste til den  

 besætningsansvarlige.
Akut hændelsesliste skal udsendes:
a)	ved varsling om, at der skal udtages et antal blodprøver  

 inden næste beregning for at opretholde niveauberegningen.
Varsling  

 udsendes kun til ejendomme, der i forvejen har prøver nok til at  

 få beregnet niveau, b)	hvis ejendomme skifter niveau på grund af  

 blodprøveresultater eller bakteriologiske fund af Salmonella  

 Dublin, c)	hvis en ejendom har indkøbt eller haft kontakt til en af de i  

 bilag 1, afsnit II, nr. 11 nævnte ejendomme, eller Årsagen til niveauskiftet skal fremgå af  

 hændelseslisten, herunder hvilken kontakt eller indkøb der har  

 resulteret i niveauskiftet.
Hændelsesliste - Mælkeleverende Dansk kvægs overvågningsudvalg vedrørende smitsomme  

 sygdomme skal påse:
 1)	at der ved alle ordinære udsendelser til den  

 besætningsansvarlige af hændelseslisten er opført  

 ejendommens Salmonella Dublin niveau.
2)	at der udsendes akut hændelsesliste til den  

 besætningsansvarlige.
Akut hændelsesliste skal udsendes:
a)	hvis der udtages "b"-prøve for at  

 opretholde/afklare salmonella niveau, b)	hvis ejendommen skifter niveau på grund af resultatet af  

 tankmælksprøven eller bakteriologiske fund af Salmonella  

 Dublin, c)	hvis en ejendom har indkøbt eller haft kontakt til en af de i  

 bilag 1, afsnit II nr. 11 nævnte ejendomme, eller d)	hvis ejendomme skifter niveau på grund af indkøb eller  

 kontakt fra niveau 2 eller niveau 3 ejendomme.
 Årsagen til niveauskiftet skal fremgå af  

 hændelseslisten, herunder hvilken kontakt eller indkøb der har  

 resulteret i niveauskiftet.
Bilag 3 Statistik 1)	Dansk Kvægs overvågningsudvalg vedrørende  

 smitsomme sygdomme skal til den første i hver måned beregne  

 følgende statistikker og sende disse til  

 Fødevaredirektoratet:
 a)	antal niveauskift (niveau 1 til niveau 2 a eller niveau 2 b, niveau  

 1 til niveau 3 a eller niveau 3 b, niveau 2 a eller nivaeu 2 b til niveau 1,  

 niveau 2 a eller niveau 2 b til niveau 3 a eller niveau 3 b, niveau 3 a eller  

 niveau 3 b til niveau 1, niveau 3 a eller 3 b til niveau 2 a eller niveau 2  

 b). Dette skal ske for henholdsvis mælke- og ikke mælkeleverende  

 besætninger.
b)	antal mælkeleverende ejendomme placeret i niveau 1, niveau 2 a  

 eller 2 b, og niveau 3 a eller niveau 3 b, c)	antal ikke mælkeleverende besætninger placeret i niveau  

 1, niveau 2 a eller 2 b, og niveau 3 a eller niveau 3 b, d)	antal niveau 1 ejendomme, der indkøber dyr eller har kontakt  

 med niveau 2 eller niveau 3 ejendomme, e)	antal niveau 2 ejendomme, der indkøber dyr eller har kontakt  

 med niveau 2 eller niveau 3 ejendomme, f)	antal mælke- og blodprøver analyseret på et af  

 Fødevaredirektoratet godkendt laboratorium, hvor ODC%-resultatet er  

 tilgængeligt i kvægdatabasen.
 2)	De i nr. 1 litra a   e omhandlede statistikker skal  

 præsenteres i tabeller såvel på landsplan som opdelt efter  

 kvægregioner.
3)	Den praktiserende dyrlæge og CHR-afdelingerne skal have  

 kvartalsvise oversigter visende klientejendommenes gældende Salmonella  

 Dublin niveauer.
Ejendomme, der har skiftet niveau, skal være specielt  

 mærkede.
 4)	De af Fødevaredirektoratet godkendte laboratorier skal til  

 den første i hver måned indberette antal analyserede  

 mælke- og blodprøver, der i henhold til Salmonella Dublin  

 bekendtgørelsen er analyseret for antistoffer mod Salmonella, til  

 Fødevaredirektoratet.
