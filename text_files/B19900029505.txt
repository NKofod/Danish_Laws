I medfør af § 26, stk. 2, i lov nr. 328 af 4. juni 1986 om kød m.m., § 4,  stk. 2, i lov om slagtning, forhandling,  

 udførsel og indførsel af fjerkræ m.v., jf. lovbekendtgørelse nr. 31 af 15. januar 1988 og § 3,  stk. 3, i lov om slagtning, forhandling,  

 udførsel og indførsel af kaniner, jf. lovbekendtgørelse nr. 27 af 5. januar 1989, fastsættes herved følgende bestemmelser:
Område § 1.  Denne bekendtgørelse vedrører bestilling,  

 fremstilling, levering og opbevaring af etiketter, emballage og andet  

 materiale, forsynet med sundhedsmærker, og af klicheer og lignende til brug  

 ved gengivelse af sundhedsmærker, samt typegodkendelse af printere til  

 påførsel af sundhedsmærker på de eksportautoriserede kødvirksomheder.
Stk. 2.  Virksomhederne kan under embedsdyrlægens tilsyn  

 og ansvar forsyne etiketter eller emballagemateriale med sundhedsmærker til  

 brug på egen virksomhed.
Mærkesedler og etiketter, som under embedsdyrlægens  

 tilsyn og ansvar til brug på egen virksomhed manuelt forsynes med  

 sundhedsmærker ved hjælp af gummistempel eller lignende, og forstadier -  

 herunder rentegninger - klicheer m.v. omfattes ikke af denne bekendtgørelse.
Bestilling og levering af materiale  

 forsynet med sundhedsmærke § 2.  Bestilling af etiket- og emballagemateriale  

 forsynet med sundhedsmærke, herunder mærkesedler forsynet med sundhedsmærke  

 uden autorisationsnummer, skal afgives af den eksportautoriserede virksomhed,  

 hvis autorisationsnummer skal angives på materialet.
Bestillingen skal  

 attesteres af embedsdyrlægen, der skal modtage og opbevare kopi af  

 bestillingen.
Bestillingen kan ekspederes gennem en etiketentreprenør, som  

 har modtaget bestilling direkte fra den eksportautoriserede virksomhed, hvis  

 autorisationsnummer skal angives på materialet.
Stk. 2.  Ved levering af sådant materiale fra trykkeri  

 og emballagefabrikant til den eksportautoriserede virksomhed skal det  

 ledsages af en skriftlig meddelelse med oplysning om antal og art samt  

 autorisationsnummeret på det leverede materiale.
Materialet skal leveres  

 direkte fra fremstillingsvirksomheden til den eksportautoriserede virksomhed.  

 Virksomheden skal straks efter modtagelsen fremsende kopi af følgesedlen til  

 embedsdyrlægen ved virksomheden.
 Stk. 3.  Veterinærdirektoratet fastsætter de nærmere  

 betingelser for typegodkendelse og anvendelse af printere til påføring af  

 sundhedsmærker.
Opbevaring og kontrol § 3.  På de eksportautoriserede kødvirksomheder skal  

 stempler, klicheer, matricer og masters opbevares under embedsdyrlægens  

 tilsyn, jf. dog stk. 2.
 Stk. 2.  Prægeblokke kan forblive på plads i  

 konservesfyldeanlæg, og mærkningsrekvisitter, (prægeblokke, stempler,  

 matricer m.v.) kan forblive på plads i anlægget, hvis anlægget enten er  

 forsynet med en låseanordning og holdes aflåst uden for arbejdstiden, eller  

 det står i et lokale, som holdes aflåst uden for arbejdstiden.
Stk. 3.  Etiket- og emballagemateriale forsynet med  

 sundhedsmærker skal opbevares på virksomheden under embedsdyrlægens tilsyn i  

 aflåst lokale, skab eller lignende, og det må kun udleveres i det antal, som  

 er nødvendigt af hensyn til mærkningen.
Eventuelt overskud skal daglig  

 indsamles.
 § 4.  Virksomheden skal føre fortegnelse over indkøb,  

 forbrug og lagerbeholdning af etiketter og emballage, der er forsynet med  

 sundhedsmærke, og er forpligtet til at afgive alle de oplysninger om forbrug  

 for lagerbeholdning, som embedsdyrlægen finder nødvendige.
Stk. 2.  Kontrollen med overholdelse af denne  

 bekendtgørelse varetages af embedsdyrlægen.
Embedsdyrlægen skal indberette  

 til Veterinærdirektoratet om de eventuelle uregelmæssigheder, der  

 konstateres.
 § 5.  På trykkeri- og emballagevirksomheder skal  

 mærkningsrekvisitter samt etiket- og emballagemateriale, forsynet med  

 sundhedsmærke, opbevares på en måde, som sikrer mod misbrug.
 § 6.  Veterinærdirektoratet kan pålægge  

 eksportautoriserede virksomheder ikke at benytte leverandører, trykkerier  

 m.v., der har overtrådt denne bekendtgørelse.
 Stk. 2.  Endvidere kan Veterinærdirektoratet fratage  

 eksportautoriserede virksomheder retten til at foretage bestilling efter § 2,  

 stk. 1, når disse virksomheder har overtrådt bekendtgørelsen.
Straffebestemmelser § 7.  Overtrædelse af de i denne bekendtgørelse  

 indeholdte bestemmelser straffes med bøde, såfremt højere straf ikke er  

 forskyldt efter anden lovgivning.
Ikrafttræden § 8.  Bekendtgørelsen træder i kraft den 16. maj 1990.
 Veterinærdirektoratet, den 4. maj 1990.
