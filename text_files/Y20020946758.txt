Overgangsbeskatning efter selskabsskattelovens  

 § 5B Selskaber og foreninger m.v., der overgår fra beskatning efter  

 selskabsskattelovens § 1, stk. 1, nr. 3 til beskatning efter andre regler i  

 samme lovs § 1, bortset fra § 1, stk. 1, nr. 6, er undergivet en særlig  

 overgangsbeskatning, jf. selskabsskattelovens § 5B.
Der skal således  

 ved overgangen ske en opgørelse af den formue, som er opsamlet i  

 selskabet eller foreningen m.v. under beskatningen efter § 1, stk. 1, nr. 3  

 eller en tilsvarende beskatning.
Det opgjorte beløb er skattepligtig indkomst for selskabet eller  

 foreningen m.v.
Beskatningen indtræder dog først i takt med, at  

 selskabet eller foreningen efter overgangen foretager udlodninger som  

 nærmere præciseret i selskabsskattelovens § 5B, stk. 4.  

 Ifølge selskabsskattelovens § 19, stk. 2, beskattes skattepligtige  

 beløb efter § 5B med en procentsats på 50.
 Told- og Skattestyrelsen er blevet gjort bekendt med, at der hos  

 såvel de skattelignende myndigheder som hos skatterådgiverne  

 hersker tvivl om, hvorvidt den pågældende (overgangs-)skat i  

 selskabsskattelovens § 5B er at betragte som en selvstændig skat, der  

 særskilt skal opkræves, eller om overgangsskatten skal  

 tillægges den øvrige skattepligtige indkomst hos skattesubjektet  

 via en omregning og dermed gøres til genstand for bl.a. afskrivninger  

 og underskudsmodregning.
På denne baggrund har Told- og Skattestyrelsen meddelt, at beskatningen efter selskabsskattelovens § 5B sker ifølge samme lovs  

 § 19, stk. 2, ved en særlig skatteprocent på 50.  

 Opgørelsen af den skattepligtige indkomst efter selskabsskattelovens §  

 5B opgøres som en seperat indkomst, hvori der ikke kan  

 fratrækkes udgifter, eksempelvis afskrivninger og underskud fra andre  

 indkomsttyper.
 Beløbet skal angives ved selvangivelsen for overgangsåret, og  

 beskattes således i takt med at udlodningerne til deltagerne  

 foretages.
 Oplysninger om overgangsbeskatningen i selskabsskattelovens § 5B angives  

 af de lokale skattelignende myndigheder til Told- og Skattestyrelsen,  

 Virksomhedssystemkontoret, med henblik på at opkrævningen af  

 skatten kan foretages.
Beregningen af skatten indtil indkomståret 2000 sker manuelt og  

 foretages af Told- og Skattestyrelsen.
Opkrævningen at skatten til  

 selskabet udsendes af ToldSkats centrale bogholderi i København.
Beregningen for indkomståret 2001 og fremefter, sker også  

 manuelt og foretages af Told- og Skattestyrelsen.
Den opkrævede  

 overgangsskat vil fremgå af selskabets årsopgørelse som en  

 manuel beregnet skat.
