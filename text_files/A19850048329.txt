 Herved bekendtgøres lov om aktieselskaber, jfr.  

 lovbekendtgørelse nr. 6 af 13. januar 1984, med de ændringer, der følger af  

 lov nr. 286 af 6. juni 1984 og lov nr. 52 af 20. februar 1985.
Indledende bestemmelser § 1.  Denne lov finder anvendelse på alle  

 erhvervsdrivende aktieselskaber med de begrænsninger, der følger af de for  

 visse aktieselskaber ved eller i henhold til lov givne særlige regler.
 Stk. 2.  I aktieselskaber hæfter deltagerne ikke  

 personligt for selskabets forpligtelser.
Stk. 3.  Et aktieselskab skal have en i aktier fordelt  

 aktiekapital.
Aktiekapitalen skal være på mindst 300.000 kr.
Aktiernes antal  

 skal være mindst tre.
 Stk. 4.  Loven finder ikke anvendelse på selskaber, som  

 gennem medlemmernes deltagelse i virksomheden som aftagere, leverandører  

 eller på anden lignende måde har til formål at virke til fremme af  

 medlemmernes fælles interesse, såfremt vedtægterne bestemmer, at udbyttet -  

 bortset fra normal forrentning af den indskudte kapital - alene anvendes til  

 fordeling blandt medlemmerne i forhold til deres andel i omsætningen, og at  

 formuen ved selskabets opløsning - efter tilbagebetaling af den indskudte  

 kapital - fordeles på samme måde.
 Stk. 5.  Loven finder ikke anvendelse på selskaber, der  

 er undergivet lov om anpartsselskaber.
§ 2.  Ejer et aktieselskab en så stor del af aktierne  

 i et andet aktieselskab eller af anparterne i et anpartsselskab, at de  

 repræsenterer flertallet af stemmerne, anses det førstnævnte som moderselskab  

 og det sidstnævnte som datterselskab.
Ejer et datterselskab eller et  

 moderselskab i forening med et eller flere datterselskaber eller flere  

 datterselskaber tilsammen så mange aktier eller anparter i et andet selskab  

 som nævnt i 1. pkt., anses sidstnævnte selskab ligeledes som datterselskab af  

 moderselskabet.
 Stk. 2.  Har et aktieselskab i øvrigt på grund af  

 aktiebesiddelse, anpartsbesiddelse eller aftale en bestemmende indflydelse  

 over et andet aktieselskab eller over et anpartsselskab og en betydelig andel  

 i dets driftsresultat, anses det førstnævnte selskab ligeledes som  

 moderselskab og det sidstnævnte som datterselskab.
 Stk. 3.  Moder- og datterselskaber udgør i forening en  

 koncern.
Aktieselskabers stiftelse § 3.  Ved stiftelsen af et aktieselskab skal stifterne  

 oprette og underskrive en stiftelsesoverenskomst.
Denne skal indeholde udkast  

 til vedtægter og bestemmelser om de i §§ 5 og 6 omhandlede forhold.
Stk. 2.  Antallet af stiftere må ikke være under tre.  

 Mindst to af stifterne skal være her i landet bosatte personer, medmindre  

 industriministeren undtager fra dette krav.
Med her i landet bosatte personer  

 ligestilles den danske stat, danske kommuner, her hjemmehørende ansvarlige  

 interessentskaber, kommanditselskaber, anpartsselskaber, aktieselskaber,  

 andre selskaber med begrænset ansvar og foreninger samt her hjemmehørende  

 stiftelser og andre selvejende institutioner, der er undergivet offentligt  

 tilsyn.
Industriministeren kan undtage fra kravet om, at stiftelser og andre  

 selvejende institutioner skal være undergivet offentligt tilsyn.
 Stk. 3.  Stifterne skal være myndige og må ikke have  

 anmeldt betalingsstandsning eller være under konkurs.
§ 4.  Vedtægterne skal indeholde bestemmelser om: 1)  

 selskabets navn og eventuelle binavne, 2) den kommune her i landet, hvor  

 selskabet skal have hjemsted (hovedkontor), 3) selskabets formål, 4)  

 aktiekapitalens størrelse.
I tiden indtil den konstituerende  

 generalforsamling kan aktiekapitalen angives med det mindste beløb, der skal  

 tegnes, og det største beløb, der kan tegnes, 5) aktiernes pålydende (det  

 nominelle beløb) og aktionærernes stemmeret, 6) antallet eller mindste og  

 højeste antal af bestyrelsesmedlemmer og eventuelle bestyrelsessuppleanter  

 samt bestyrelsesmedlemmernes valgperiode, 7) antallet eller mindste og  

 højeste antal af revisorer og revisorernes valgperiode, 8) indkaldelse til  

 generalforsamlinger, 9) hvilke anliggender der skal behandles på ordinær  

 generalforsamling, Stk 2.  I vedtægterne skal optages bestemmelser, som  

 måtte være truffet om: 1) pligt for aktionærer til at lade selskabet eller  

 andre indløse deres aktier helt eller delvis, jfr. § 20 a, 2) indskrænkninger  

 i aktiernes omsættelighed, jfr. §§ 19 og 20, 3) særlige rettigheder for nogle  

 aktier, jfr. § 17, 4) begrænsninger i bestyrelsesmedlemmers og direktørers  

 tegningsret i henhold til § 60, stk. 3, eller 5) en direktion på flere end  

 tre medlemmer, jfr. § 51, stk. 1.
 Stk 3.  I det i stk. 2, nr. 5, angivne tilfælde skal  

 højeste og laveste antal direktører oplyses.
§ 5  Stiftelsesoverenskomsten skal indeholde oplysning  

 og bestemmelser om: 1) stifternes navn, stilling og bopæl, 2) tegningskursen  

 for aktierne, 3) fristerne for tegningen og indbetalingen af aktierne, 4)  

 tiden, inden hvilken den konstituerende generalforsamling skal afholdes, samt  

 på hvilken måde og med hvilket varsel indkaldelsen skal finde sted, medmindre  

 generalforsamlingen ifølge § 9 afholdes uden indkaldelse, og 5) hvorvidt  

 selskabet skal afholde omkostningerne ved stiftelsen, og i bekræftende fald  

 de anslåede omkostninger.
Det skal fremgå af stiftelsesoverenskomsten,  

 hvorledes omkostningerne er fordelt på trykning, annoncering, de enkelte  

 provisioner og honorarer o.lign.
 Stk. 2.  I den førstkommende årsberetning angives de  

 faktisk afholdte omkostninger ved stiftelsen, fordelt på den i stk. 1, nr.  

 5), angivne måde.
 § 6.  I stiftelsesoverenskomsten skal optages de  

 bestemmelser, som måtte være truffet om:
Stk. 2.  Apportindskud skal have en økonomisk værdi.  

 Sådant indskud kan dog ikke bestå i forpligtelse til at udføre arbejde eller  

 erlægge tjenesteydelser.
Fordringer på stiftere eller aktietegnere kan ikke  

 indskydes, uanset om fordringerne er sikret ved pant.
 Stk. 3.  I stiftelsesoverenskomsten skal redegøres for  

 de omstændigheder, der er af betydning for bedømmelsen af de bestemmelser,  

 der er truffet i henhold til stk. 1. I redegørelsen angives navn og bopæl for  

 de personer, der er omfattet af bestemmelserne.
 Stk. 4.  Dokumenter, hvis hovedindhold ikke er gengivet  

 i stiftelsesoverenskomsten, men hvortil der henvises i  

 stiftelsesoverenskomsten, skal vedhæftes denne.
 Stk. 5.  Aftaler angående de forhold, der er omhandlet i  

 stiftelsesoverenskomsten, men som ikke godkendes ved denne, har ikke  

 gyldighed over for selskabet.
§ 6 a.  Skal selskabet overtage værdier i henhold til  

 § 6, stk. 1, nr. 1 eller 2, fra stiftere eller andre, skal  

 stiftelsesoverenskomsten vedhæftes en vurderingsberetning.
Beretningen skal  

 indeholde: 1) en beskrivelse af hvert indskud eller erhvervelse, 2) oplysning  

 om den anvendte fremgangsmåde ved vurderingen, 3) angivelse af det for  

 overtagelsen fastsatte vederlag og 4) erklæring om, at den ansatte værdi  

 mindst svarer til det aftalte vederlag, herunder den pålydende værdi af de  

 aktier, der skal udstedes, med tillæg af eventuel overkurs.
Stk. 2.  Overtager selskabet i forbindelse med  

 stiftelsen en bestående virksomhed, skal vurderingsberetningen endvidere  

 indeholde en åbningsbalance for selskabet forsynet med en revisionspåtegning  

 uden forbehold.
Nævnte åbningsbalance skal udarbejdes i overensstemmelse med  

 lov om visse selskabers aflæggelse af årsregnskab m.v.
 Stk. 3.  Vurderingen skal være foretaget umiddelbart  

 inden den konstituerende generalforsamling.
§ 6 b.  Vurderingsberetningen skal udarbejdes af en  

 eller flere uvildige, sagkyndige vurderingsmænd.
Som vurderingsmænd kan  

 stifterne udpege personer, der af justitsministeren er beskikket som  

 fagkyndige tillidsmænd ved tvangsakkordforhandlinger, eller en  

 statsautoriseret eller registreret revisor.
Skifteretten på det sted, hvor  

 selskabet skal have hjemsted, kan i andre tilfælde udpege vurderingsmænd.
 Stk. 2.  Reglerne i § 83, stk. 1, § 85 og § 94 finder  

 tilsvarende anvendelse på vurderingsmænd.
 Stk. 3.  Vurderingsmændene skal have adgang til at  

 foretage de undersøgelser, de finder nødvendige, og kan fra stifterne eller  

 selskabet forlange de oplysninger og den bistand, som de anser for nødvendig  

 for udførelsen af deres hverv.
 § 6 c.  Selskabets erhvervelse fra en stifter eller  

 fra en aktionær, der er selskabet bekendt, af formueværdier, bortset fra  

 erhvervelser omfattet af § 6 a, skal godkendes af generalforsamlingen, hvis:  

 1) erhvervelsen sker i tiden fra datoen for stiftelsesoverenskomstens  

 oprettelse og indtil to år efter, at selskabet er registreret, og 2)  

 vederlaget svarer til mindst en tiendedel af aktiekapitalen.
 Stk. 2.  Til brug for generalforsamlingen skal der  

 udarbejdes en vurderingsberetning efter de i §§ 6 a og 6 b indeholdte  

 bestemmelser, og bestyrelsen skal udarbejde en skriftlig redegørelse for  

 erhvervelsen.
 Stk. 3.  Bestemmelsen i stk. 1 finder ikke anvendelse på  

 selskabets sædvanlige forretningsmæssige dispositioner eller på erhvervelser  

 på fondsbørsen.
 Stk. 4.  Redegørelsen for erhvervelsen og  

 vurderingsberetningen skal fremlægges og udsendes efter reglerne i § 73, stk.  

 4. Dokumenterne skal desuden fremlægges på generalforsamlingen.
 Stk. 5.  Senest en måned efter, at generalforsamlingen  

 har godkendt erhvervelsen, indsendes vurderingsberetningen til  

 aktieselskabs-registeret med påtegning af generalforsamlingens dirigent om,  

 hvornår erhvervelsen er godkendt.
§ 7.  Tegning af aktier skal ske på  

 stiftelsesoverenskomsten eller på tegningslister, som skal indeholde en  

 genpart af stiftelsesoverenskomsten med eventuelle bilag.
Aktietegning uden  

 iagttagelse af foranstående kan ikke påberåbes af selskabet, såfremt  

 aktietegneren inden selskabets registrering har gjort indsigelse over for  

 aktieselskabs-registeret.
Stk. 2.  Er aktier tegnet under forbehold, er  

 aktietegningen ugyldig.
Såfremt der ikke inden selskabets registrering er  

 gjort indsigelse over for aktieselskabs-registeret, er aktietegningen dog  

 bindende og forbeholdet bortfaldet.
§ 8.  Stifterne bestemmer, om aktietegningen kan  

 accepteres.
Der kan ikke tildeles en stifter aktier for et mindre beløb, end  

 han har overtaget ifølge stiftelsesoverenskomsten.
I tilfælde af overtegning  

 skal stifterne, inden indkaldelse til konstituerende generalforsamling finder  

 sted, træffe beslutning om, hvor mange aktier der tilkommer hver enkelt  

 aktietegner.
 Stk. 2.  Er en aktietegning ikke accepteret, eller  

 stifterne finder tegningen ugyldig, eller er der ved overtegning foretaget  

 nedsættelse af det tegnede beløb, skal stifterne straks underrette den  

 pågældende aktietegner derom.
 § 9.  Beslutning om selskabets stiftelse træffes på  

 den konstituerende generalforsamling.
Stk. 2.  Hvis alle aktier tegnes på generalforsamlingen  

 og alle godkendte aktietegnere er enige heri, kan beslutning om selskabets  

 stiftelse træffes uden forudgående indkaldelse.
I modsat fald skal stifterne  

 indkalde samtlige aktietegnere til en konstituerende generalforsamling.
Med  

 hensyn til denne generalforsamling finder lovens og vedtægternes forskrifter  

 om generalforsamlinger tilsvarende anvendelse.
 Stk. 3.  Stifterne skal drage omsorg for, at de  

 benyttede tegningslister senest otte dage før generalforsamlingen fremlægges  

 til eftersyn for aktietegnerne på et i indkaldelsen angivet sted.
Stk. 4.  På generalforsamlingen fremlægges  

 tegningslisterne samt opgørelse over udgifterne, der er nævnt i § 5, stk. 1,  

 (* 1) nr. 5. Der skal endvidere gives oplysning om det aktiebeløb, der er  

 accepteret, aktiernes fordeling på de enkelte aktietegnere samt det beløb,  

 der er indbetalt på aktierne.
Disse oplysninger skal optages i  

 forhandlingsprotokollen.
§ 10.  Viser det sig på den konstituerende  

 generalforsamling, at aktiekapitalen eller det eventuelt fastsatte  

 mindstebeløb ikke er blevet fuldt tegnet og accepteret af stifterne, er  

 spørgsmålet om selskabets stiftelse og dermed aktietegnernes forpligtelser  

 bortfaldet.
Indbetalte beløb tilbagebetales, dog at omkostningerne ved  

 stiftelsen kan fradrages, hvis dette er betinget ved tegningen.
Stk. 2.  Opstår der på den konstituerende  

 generalforsamling spørgsmål om ændring af vedtægterne eller  

 stiftelsesoverenskomsten i øvrigt, må beslutning om selskabets stiftelse ikke  

 træffes, før dette spørgsmål er afgjort.
Såfremt der i indkaldelsen til den  

 konstituerende generalforsamling er stillet forslag om ændring af  

 vedtægterne, kan forslaget vedtages under iagttagelse af de regler, som  

 gælder om vedtægtsændringer.
Forslag om at stifte selskabet med en højere  

 aktiekapital end angivet i stiftelsesoverenskomsten eller om  

 vedtægtsændringer, der ikke er angivet i indkaldelsen, eller om ændring af  

 stiftelsesoverenskomsten i øvrigt kan alene vedtages med samtykke af samtlige  

 stiftere og aktietegnere.
Stk. 3.  Til beslutning om selskabets stiftelse kræves,  

 at beslutningen tiltrædes af flertallet af de afgivne stemmer og mindst 2/3  

 af den på generalforsamlingen repræsenterede aktiekapital.
I modsat fald er  

 spørgsmålet om selskabets stiftelse bortfaldet.
 Stk. 4.  Efter at der er truffet beslutning om  

 selskabets stiftelse, foretages der valg af bestyrelse og revisor.
 § 11.  Bestyrelsen skal anmelde selskabet til  

 registrering senest 6 måneder efter datoen for stiftelsesoverenskomstens  

 oprettelse.
 Stk. 2.  Selskabet kan ikke registreres, medmindre det  

 samlede aktiebeløb, som er bindende tegnet og tildelt, svarer til den i  

 vedtægterne angivne aktiekapital, og der af aktiernes pålydende med tillæg af  

 eventuel overkurs er indbetalt mindst halvdelen og i alt mindst 300.000 kr.  

 Med den i stk. 1 omhandlede anmeldelse skal følge bevis for indbetalingen.
Stk. 3.  Er anmeldelse om stiftelse af et aktieselskab  

 ikke indgivet inden den i stk. 1 angivne frist, kan registrering ikke finde  

 sted.
I så fald bortfalder aktietegnernes forpligtelser, jfr. herved § 10,  

 stk. 1. Det samme gælder, såfremt registrering af andre grunde nægtes.
§ 12.  Et selskab, der ikke er registreret, kan ikke  

 som sådant erhverve rettigheder eller indgå forpligtelser.
Det kan heller  

 ikke være part i retssager bortset fra søgsmål til indkrævning af tegnet  

 aktiebeløb og andre søgsmål vedrørende aktietegningen.
Stk. 2.  For en forpligtelse, der før registreringen  

 indgås på selskabets vegne, hæfter de, som har indgået forpligtelsen eller  

 har medansvar herfor, solidarisk.
Ved registreringen overtager selskabet de  

 forpligtelser, som følger af stiftelsesoverenskomsten, eller som er pådraget  

 selskabet efter den konstituerende generalforsamling.
Stk. 3.  Er der før selskabets registrering truffet en  

 aftale, og var medkontrahenten vidende om, at selskabet ikke var registreret,  

 kan medkontrahenten, medmindre andet er aftalt, hæve aftalen, såfremt  

 anmeldelse til registrering ikke er foretaget inden udløbet af den i § 11,  

 stk. 1, fastsatte frist eller registrering nægtes.
Var medkontrahenten  

 uvidende om, at selskabet ikke var registreret, kan han hæve aftalen, så  

 længe selskabet ikke er registreret.
 Stk. 4.  Et selskab, der ikke er registreret, skal til  

 sit navn føje ordene: »under stiftelse«.
Indbetaling af aktiekapital § 13.  Det beløb, som skal betales for en aktie, må  

 ikke være lavere end aktiens pålydende.
Stk. 2.  En aktietegner kan ikke uden bestyrelsens  

 samtykke bringe fordringer på selskabet i modregning mod sin forpligtelse  

 ifølge aktietegningen.
Samtykke må ikke gives, såfremt modregningen kan skade  

 selskabet eller dets kreditorer.
 Stk. 3.  Selskabets fordringer på aktieindbetalinger kan  

 ikke afhændes eller pantsættes.
 Stk. 4.  Overdrages en ikke fuldt indbetalt aktie,  

 hæfter erhververen, når han har anmeldt sin erhvervelse, for  

 restindbetalingen sammen med overdrageren.
 § 14.  Foretager en aktionær ikke i rette tid en ham  

 påhvilende indbetaling, er han, såfremt vedtægterne ikke bestemmer andet,  

 pligtig fra forfaldsdagen at betale en årlig rente af det skyldige beløb  

 svarende til den rente, der er fastsat efter § 5, stk. 1 og 2, i lov om  

 renter ved forsinket betaling m.v.
Stk. 2.  Selskabet skal uden ugrundet ophold søge det  

 skyldige beløb inddrevet eller med fire ugers varsel til aktionæren søge  

 aktien afhændet for hans regning med forpligtelse for erhververen til at yde  

 de manglende indbetalinger med påløbne renter.
Er interimsbevis udleveret til  

 aktionæren, kan selskabet efter udløbet af det nævnte varsel kræve det  

 tilbageleveret ved umiddelbar fogedforretning i overensstemmelse med  

 retsplejelovens § 609. Afhændelse skal ske ved en fondsbørsvekselerer.
 Stk. 3.  Viser det sig, at det skyldige beløb ikke kan  

 inddrives, forholdes der efter reglerne i §§ 15 og 16.
§ 15.  Aktier tegnet ved stiftelsen af et aktieselskab  

 skal være fuldt indbetalt senest et år efter, at selskabet er registreret.
Er  

 der ikke inden en måned efter udløbet af denne frist foretaget anmeldelse om,  

 at aktiekapitalen er fuldt indbetalt, skal overregistrator forelægge  

 selskabet en passende frist til forholdets berigtigelse i overensstemmelse  

 med reglerne i § 14 og med tilkendegivelse om, at selskabet i modsat fald  

 skal opløses, om fornødent ved skifterettens foranstaltning, jfr. § 117.
§ 16.  Aktier tegnet ved kapitalforhøjelse skal være  

 fuldt indbetalt senest et år efter, at forhøjelsen er registreret.
Er der  

 ikke inden en måned efter udløbet af denne frist foretaget anmeldelse om, at  

 de nytegnede aktier er fuldt indbetalt, skal overregistrator forelægge  

 selskabet en passende frist til forholdets berigtigelse i overensstemmelse  

 med reglerne i § 14. Er forholdet ikke berigtiget inden fristens udløb,  

 foranlediger overregistrator registreret, at aktiekapitalen er nedsat med de  

 ikke fuldt indbetalte aktiers pålydende, og at vedtægterne er ændret  

 tilsvarende.
Disse aktier anses for annulleret, når nedsættelsen er  

 registreret.
Aktier, aktiebreve og aktiebog § 17.  Alle aktier har lige ret i selskabet.  

 Vedtægterne kan dog bestemme, at der skal være forskellige aktieklasser.
I så  

 fald skal vedtægterne angive forskellighederne mellem aktieklasserne,  

 størrelsen af disse og eventuelle begrænsninger i fortegningsretten til nye  

 aktier ved forhøjelse af aktiekapitalen, jfr. § 30, stk. 2.
§ 18.  Aktierne er frit omsættelige og ikke  

 indløselige, medmindre andet følger af lov.
For navneaktier kan desuden  

 vedtægterne fastsætte begrænsninger i omsætteligheden eller bestemmelser  

 vedrørende indløsning.
§ 19.  Bestemmer vedtægterne, at der i tilfælde af  

 aktieovergang skal tilkomme aktionærer eller andre forkøbsret, skal  

 vedtægterne indeholde nærmere regler herom, særligt om den frist, inden for  

 hvilken forkøbsretten skal være udøvet.
Hvis disse vedtægtsbestemmelser måtte  

 føre til en åbenbart urimelig pris eller til åbenbart urimelige vilkår i  

 øvrigt, kan bestemmelserne helt eller delvis tilsidesættes ved dom.
Stk. 2.  Hvis vedtægterne for så vidt angår forkøbsret  

 ikke indeholder bestemmelser om beregningsgrundlaget for prisen, eller er  

 bestemmelser herom tilsidesat i medfør af stk. 1, skal prisen, hvis der ikke  

 kan opnås enighed om denne, fastsættes til aktiernes værdi af skønsmænd  

 udmeldt af retten på selskabets hjemsted.
Skønsmændenes afgørelse kan  

 indbringes for retten.
Sag herom må være anlagt inden 3 måneder efter  

 modtagelsen af skønsmændenes erklæring.
 Stk. 3.  Omfatter aktieovergangen flere aktier, kan  

 forkøbsretten ikke udøves for en del af disse, medmindre vedtægterne giver  

 ret hertil.
§ 20.  Indeholder vedtægterne bestemmelser om samtykke  

 til aktieovergang, skal afgørelse herom træffes snarest muligt efter  

 anmodningens modtagelse.
Den, som har anmodet om samtykke, skal straks  

 underrettes om afgørelsen.
Er underretningen ikke givet inden 2 måneder fra  

 anmodningens fremsættelse, anses samtykke for givet.
 Stk. 2.  Er det i vedtægterne bestemt, at overgang af  

 aktier kun kan ske med samtykke af selskabet, træffer bestyrelsen afgørelse  

 herom, medmindre afgørelsen er henlagt til generalforsamlingen.
 § 20 a.  Indeholder vedtægterne bestemmelser om  

 indløsning, skal disse indeholde oplysning om betingelserne for indløsningen  

 og om, hvem der har ret til at forlange den. § 19 finder tilsvarende  

 anvendelse.
§ 20 b.  Ejer et moderselskab mere end ni tiendedele  

 af aktierne eller anparterne i et datterselskab, og har det en tilsvarende  

 del af stemmerne, kan selskabernes bestyrelser i fællesskab bestemme, at de  

 øvrige aktionærer eller anpartshavere i datterselskabet skal lade deres  

 aktier eller anparter indløse af moderselskabet.
I så fald skal de nævnte  

 aktionærer eller anpartshavere efter reglerne for indkaldelse til  

 generalforsamling opfordres til inden 4 uger at overdrage deres aktier eller  

 anparter til moderselskabet.
Stk. 2.  Vilkårene for indløsningen og  

 vurderingsgrundlaget for indløsningskursen skal oplyses i indkaldelsen.  

 Desuden skal det oplyses, at indløsningskursen, hvis der ikke kan opnås  

 enighed om denne, fastsættes efter reglerne i § 19, stk. 2, af skønsmænd  

 udmeldt af retten på datterselskabets hjemsted.
Endelig skal indkaldelsen  

 indeholde oplysning om bestemmelserne nedenfor i stk. 3.
Stk. 3.  Hvis skønsmændenes vurdering eller en afgørelse  

 efter § 19, stk. 2, fører til en højere indløsningskurs end tilbudt af  

 selskabet, har denne også gyldighed for de aktionærer eller anpartshavere i  

 samme klasse, der ikke har ønsket vurdering.
Omkostningerne ved  

 kursfastsættelsen afholdes af moderselskabet, medmindre retten af særlige  

 grunde finder, at de pågældende minoritetsaktionærer eller -anpartshavere  

 helt eller delvis skal godtgøre moderselskabets omkostninger.
§ 20 c.  Har ikke alle minoritetsaktionærer eller  

 -anpartshavere inden for den i § 20 b, stk. 1, fastsatte frist overdraget  

 deres aktier eller anparter til moderselskabet, skal de ved bekendtgørelse i  

 Statstidende i det første nummer i det følgende kvartal med et varsel af  

 mindst 3 måneder opfordres til at overdrage aktierne eller anparterne til  

 moderselskabet i overensstemmelse med § 20 b.
Er datterselskabets aktier  

 omsætningspapirer, kan varslet dog ikke sættes til mindre end 6 måneder.
 Stk. 2.  Bekendtgørelsen efter stk. 1 skal indeholde  

 oplysning om de forhold, der er nævnt i § 20 b, stk. 2. Endvidere skal datoen  

 for en eventuel skønsmandsvurdering eller dom efter § 19, stk. 2, oplyses.  

 Endelig skal det meddeles, at aktierne eller anparterne efter udløbet af den  

 anførte frist vil blive noteret i moderselskabets navn i datterselskabets  

 aktiebog eller anpartshaverfortegnelse, og at retten til at forlange  

 vurdering ved skønsmænd fortabes ved fristens udløb.
Stk. 3.  Er aktier eller anparter ikke overdraget til  

 moderselskabet inden udløbet af den frist, der efter stk. 1 er fastsat i  

 bekendtgørelsen i Statstidende, skal selskabet straks til fordel for de  

 pågældende aktionærer eller anpartshavere uden forbehold deponere  

 indløsningssummen, der modsvarer de ikke overdragne aktier eller anparter,  

 jfr. lov om skyldneres ret til at frigøre sig ved deponering.
Er det  

 deponerede beløb ikke udbetalt til den berettigede inden 5 år efter  

 deponeringen, skal selskabet ved bekendtgørelse i Statstidende indkalde den  

 pågældende med tre måneders varsel.
Er beløbet ikke hævet inden udløbet af  

 denne frist, tilfalder det selskabet.
Stk. 4.  Samtidig med deponeringen anses de aktiebreve,  

 der er udstedt for indløste aktier, for annullerede, hvorefter nye aktiebreve  

 skal udfærdiges.
Bestyrelsen drager omsorg for, at de nye aktiebreve får  

 påtegning om, at de erstatter annullerede aktiebreve.
 § 20 d.  Ejer et moderselskab mere end ni tiendedele  

 af aktierne eller anparterne i et datterselskab, og har det en tilsvarende  

 del af stemmerne, kan hver enkelt af datterselskabets minoritetsaktionærer  

 eller -anpartshavere fordre sig indløst af moderselskabet. §§ 19, stk. 2, og  

 20 b, stk. 3, 2. pkt., finder tilsvarende anvendelse.
 § 21.  Aktiebreve kan lyde på navn eller ihændehaver.  

 Hvis der gælder indskrænkninger i aktiernes omsættelighed eller aktionærerne  

 er forpligtede til at lade deres aktier indløse, kan aktiebrevene dog ikke  

 udstedes til ihændehaver, ligesom de ikke med virkning i forhold til  

 selskabet kan overdrages til ihændehaver.
Stk. 2.  Aktiebreve skal udstedes inden et år efter, at  

 aktietegningen er registreret, og må ikke udleveres, før registrering er  

 sket, og aktien er fuldt indbetalt.
Navneaktier må kun udleveres til  

 aktionærer, der er noteret i aktiebogen.
Stk. 3.  Aktiebreve skal angive selskabets navn,  

 hjemsted og registreringsnummer, aktiens løbenummer og aktiens pålydende  

 beløb.
Aktiebrevet skal endvidere angive, om aktien skal lyde på navn eller  

 kan lyde på ihændehaver, samt aktiebrevets udstedelsesdag eller -måned.  

 Aktiebreve skal underskrives af bestyrelsens medlemmer.
Underskrifterne kan  

 dog gengives ad mekanisk vej.
 Stk. 4.  Såfremt der efter vedtægterne kan udstedes  

 aktier af forskellige klasser, skal aktiebrevet angive, til hvilken klasse  

 det hører.
 Stk. 5.  Aktiebrevet skal endvidere angive de  

 bestemmelser, vedtægterne måtte indeholde om:
Stk. 6.  Aktiebreve skal indeholde et forbehold om, at  

 der efter deres udstedelse kan være truffet bestemmelse vedrørende de i stk.  

 3-5 nævnte forhold, som ændrer aktionærens retsstilling.
Foretages sådanne  

 ændringer, skal bestyrelsen så vidt muligt drage omsorg for, at aktiebrevene  

 får påtegning herom eller ombyttes med nye aktiebreve.
§ 22.  Et aktiebrev kan omfatte flere aktier.
Et  

 sådant aktiebrev skal angive aktiebrevets løbenummer, de af aktiebrevet  

 omfattede aktiers løbenumre samt disses pålydende.
I øvrigt finder  

 bestemmelserne i § 21 tilsvarende anvendelse.
§ 23.  For aktier, som ikke er fuldt indbetalt, kan  

 der udstedes interimsbeviser, som skal lyde på navn og indeholde forbehold  

 om, at aktiebrev kun udleveres mod tilbagelevering af beviset.
Senere  

 indbetalinger skal på begæring påføres beviset.
Interimsbeviser kan  

 underskrives af en af bestyrelsen dertil befuldmægtiget.
I øvrigt finder  

 reglerne i §§ 21 og 22 tilsvarende anvendelse, dog at opgivelse af aktiernes  

 løbenummer kan undlades.
Stk. 2.  Kuponer og de i § 31 omhandlede  

 tegningsretsbeviser og delbeviser skal angive selskabets navn og aktieklasse.  

 Kuponer skal tillige angive løbenummer på den eller de aktier, hvortil de  

 hører.
Bestemmelserne om underskrift af interimsbeviser finder tilsvarende  

 anvendelse på tegningsretsbeviser og delbeviser.
§ 24.  Overdrages et aktiebrev til eje eller pant,  

 finder bestemmelserne i lov om gældsbreve § 14, stk. 1 og 2, tilsvarende  

 anvendelse.
Dette gælder dog ikke, hvis der i henhold til en bestemmelse i  

 selskabets vedtægter er taget utvetydigt og iøjnefaldende forbehold i  

 aktiebrevet, f.eks. lydende på, at det ikke er et omsætningspapir.
Et til  

 ihændehaveren udstedt aktiebrev vedbliver, selv om det forsynes med  

 selskabets påtegning om, at ejerens navn er noteret, at være et  

 ihændehaverpapir, dersom navnet ikke er påført aktiebrevet.
Stk. 2.  Bestemmelserne i stk. 1 finder tilsvarende  

 anvendelse på interimsbeviser og på de i § 31 omhandlede tegningsretsbeviser  

 og delbeviser samt på de i § 31 omhandlede kuponer, når disse overdrages  

 særskilt efter, at forhøjelsesbeslutningen er truffet.
På udbyttekuponer  

 finder bestemmelserne i lov om gældsbreve §§ 24 og 25 anvendelse.
 Stk. 3.  Mortifikation af aktiebreve uden dom kan kun  

 ske, såfremt selskabets vedtægter og aktiebreve indeholder bestemmelse herom.  

 Mortifikationsindkaldelse skal indrykkes i Statstidende i det første nummer i  

 et kvartal med følgende varsel:
Stk. 4.  Bestemmelserne i stk. 3 finder tilsvarende  

 anvendelse på interimsbeviser, de i § 31 omhandlede tegningsretsbeviser og  

 delbeviser samt på kuponer og taloner.
Kuponark kan mortificeres uden dom  

 sammen med et aktiebrev, hvortil de hører, såfremt vedtægterne ikke bestemmer  

 andet.
§ 25.  Bestyrelsen skal føre en fortegnelse over  

 samtlige selskabets aktier (aktiebog). Den skal oprettes straks efter  

 selskabets stiftelse.
Aktierne skal indføres i nummerfølge, for navneaktiers  

 vedkommende tillige med oplysning om aktionærernes navne.
 Stk. 2.  Såfremt et aktiebrev omfatter flere aktier,  

 skal aktiebogen tillige indeholde oplysning om aktiebrevets løbenummer, de af  

 aktiebrevet omfattede aktiers løbenumre samt disses pålydende.
Stk. 3.  Har en navneaktie skiftet ejer, og der ikke  

 efter vedtægterne er noget til hinder for erhvervelsen, skal den nye  

 aktionærs navn noteres, såfremt han fremsætter begæring herom og dokumenterer  

 sin adkomst.
Notering i aktiebogen skal dateres.
 Stk. 4.  Om stedfunden notering skal selskabet give  

 aktiebrevet påtegning eller, når vedtægterne bestemmer dette, mod deponering  

 af aktiebrevet udstede bevis for, at notering er sket.
§ 26.  Som aktiebog kan anvendes et betryggende  

 løsblads- eller kortsystem.
Førelsen af aktiebogen kan ske ved databehandling  

 eller på anden dermed ligestillet måde.
Stk. 2.  Aktiebogen skal på selskabets kontor være  

 tilgængelig for offentlige myndigheder.
I selskaber, hvor arbejdstagerne ikke  

 har valgt bestyrelsesmedlemmer i henhold til § 49, stk. 2, 3. pkt., skal  

 aktiebogen tillige være tilgængelig for en repræsentant for arbejdstagerne.
I  

 en koncern, hvor koncernens arbejdstagere ikke har valgt bestyrelsesmedlemmer  

 i henhold til § 49, stk. 3, skal moderselskabets aktiebog eller fortegnelse  

 over anpartshavere ligeledes være tilgængelig for en repræsentant for  

 arbejdstagerne i de øvrige koncernselskaber.
§ 27.  Erhververen af en navneaktie kan ikke udøve de  

 rettigheder, som tilkommer en aktionær, medmindre han er noteret i aktiebogen  

 eller har anmeldt og dokumenteret sin erhvervelse.
Dette gælder dog ikke  

 retten til udbytte og andre udbetalinger og retten til nye aktier ved  

 kapitalforhøjelse.
 § 28.  Ejes en aktie af flere i forening, kan de til  

 aktien knyttede rettigheder over for selskabet kun udøves gennem en fælles  

 befuldmægtiget.
§ 28 a.  Selskabet fører en særlig fortegnelse over de  

 aktionærer, der besidder aktier, som er tillagt enten mindst 10 pct. af  

 aktiekapitalens stemmerettigheder, eller hvis pålydende værdi udgør mindst 10  

 pct. af aktiekapitalen, dog mindst 100.000 kr.
Såfremt en aktionær har  

 pantsat aktier med ret for panthaver til at udnytte de til aktierne knyttede  

 stemmerettigheder, skal panthaver optages i fortegnelsen.
Fortegnelsen, der  

 skal omfatte både indehavere af navneaktier og ihændehaveraktier, skal angive  

 de pågældendes fulde navn, stilling og bopæl samt antallet af aktier med  

 deres pålydende, og hvilken aktieklasse de tilhører.
Stk. 2.  De i stk. 1 omhandlede aktionærer og panthavere  

 skal inden for en frist af 1 måned over for selskabet anmelde og dokumentere  

 erhvervelsen af aktier i selskabet.
Enhver ændring i disse  

 besiddelsesforhold, der repræsenterer mindst 5 pct. af stemmerne eller  

 aktiekapitalen, eller som bevirker, at betingelserne i stk. 1 ikke længere er  

 opfyldt, skal ligeledes inden en frist på 1 måned anmeldes og dokumenteres  

 over for selskabet.
Selskabet skal straks indføre de anmeldte oplysninger i  

 den i stk. 1 nævnte fortegnelse, der på selskabets kontor skal være  

 tilgængelig for offentlige myndigheder, aktionærer, bestyrelsesmedlemmer og  

 en repræsentant for arbejdstagerne i selskaber, hvor der ikke er valgt  

 bestyrelsesmedlemmer i henhold til § 49, stk. 2, 3. pkt., og stk. 3. Enhver,  

 der måtte være interesseret heri, kan ved skriftlig henvendelse til selskabet  

 få tilsendt udskrift af fortegnelsen.
Selskabet er berettiget til at opkræve  

 et gebyr, der dækker omkostningerne ved fremstilling og forsendelse af  

 udskriften.
 Stk. 3.  Ved anvendelsen af stk. 1 anses selskaber, der  

 udgør en koncern, som en aktionær, og den i stk. 2 omhandlede  

 anmeldelsespligt påhviler da moderselskabet.
 Stk. 4.  De i fortegnelsen optagne aktionærer og  

 panthavere anføres i selskabets årsberetning med angivelse af navn, stilling  

 og bopæl.
Forhøjelse af aktiekapitalen § 29.  Beslutning om forhøjelse af aktiekapitalen ved  

 tegning af nye aktier eller ved overførsel af selskabets reserver til  

 aktiekapital (fondsaktieemission) træffes af generalforsamlingen, jfr. dog §  

 37, med den stemmeflerhed, der kræves til vedtægtsændring.
Stk. 2.  Forslag om kapitalforhøjelse skal fremlægges  

 til eftersyn for aktionærerne og tilsendes disse efter de herom i § 73, stk.  

 4, indeholdte regler samt fremlægges på generalforsamlingen.
Hvis  

 årsregnskabet for sidste regnskabsår ikke skal behandles på samme  

 generalforsamling, skal også følgende dokumenter fremlægges:
Stk. 3.  Indkaldelsen til generalforsamlingen skal  

 indeholde oplysning om den fortegningsret, som tillægges aktionærer eller  

 andre, samt oplysning om, hvordan de tegningsberettigede skal forholde sig,  

 hvis de vil benytte deres fortegningsret.
Hvis der gøres afvigelse fra  

 aktionærernes fortegningsret, skal årsagen hertil samt begrundelsen for den  

 foreslåede tegningskurs oplyses.
 § 30.  Ved enhver forhøjelse af aktiekapitalen har  

 aktionærerne ret til forholdsmæssig tegning af de nye aktier.
Stk. 2.  Er der flere aktieklasser, for hvilke  

 stemmeretten eller retten til udbytte eller udlodning af selskabets midler er  

 forskellig, kan der i vedtægterne tillægges aktionærerne i disse klasser  

 forlods ret til at tegne aktier inden for deres egen klasse.
Aktionærerne i  

 de øvrige klasser kan i så fald først herefter udøve deres fortegningsret i  

 henhold til stk. 1.
Stk. 3.  Generalforsamlingen kan med den stemmeflerhed,  

 der kræves til vedtægtsændring, bestemme afvigelse fra reglerne i stk. 1 og  

 2, herunder til fordel for medarbejderne i selskabet eller dets  

 datterselskaber.
Med samme stemmeflerhed kan generalforsamlingen fastsætte  

 tegningskursen for de aktier, der tilbydes medarbejderne.
Generalforsamlingen  

 kan ikke uden samtykke af de aktionærer, hvis fortegningsret formindskes,  

 beslutte større afvigelser fra aktionærernes fortegningsret end angivet i  

 indkaldelsen.
 § 31.  Såfremt det i forhøjelsesbeslutningen ikke er  

 bestemt, at en kupon, som er tilknyttet aktiebrevet, skal benyttes ved  

 udøvelsen af aktionærens fortegningsret eller ved udleveringen af  

 fondsaktier, har hver aktionær ret til for hver aktie at få et af selskabet  

 udstedt bevis, der angiver, hvor mange beviser der kræves ved tegning af en  

 ny aktie (tegningsretsbevis) eller for udlevering af en ny aktie ved  

 fondsaktieemission (delbevis).
 § 32.  Beslutning om forhøjelse af aktiekapitalen ved  

 tegning af nye aktier skal angive:
 Stk. 2.  Skal der gælde indskrænkninger i de nye aktiers  

 omsættelighed, eller skal de nye aktionærer være forpligtet til at lade deres  

 aktier indløse, skal forhøjelsesbeslutningen indeholde oplysning herom.
Stk. 3.  De nye aktier giver ret til udbytte og andre  

 rettigheder i selskabet fra tidspunktet for kapitalforhøjelsens registrering,  

 medmindre andet er bestemt i forhøjelsesbeslutningen.
Rettighederne indtræder  

 dog senest et år efter registreringen.
 Stk. 4.  I den førstkommende årsberetning angives de  

 faktisk afholdte omkostninger ved kapitalforhøjelsen, fordelt på den i stk.  

 1, nr. 9), angivne måde.
§ 33.  Kan nye aktier indbetales i andre værdier end  

 kontanter, eller skal selskabet i forbindelse med kapitalforhøjelsen uden  

 vederlag i aktier overtage sådanne værdier, skal bestemmelserne herom angives  

 i forhøjelsesbeslutningen.
Reglerne i §§ 6, 6 a og 6 b finder i øvrigt  

 tilsvarende anvendelse, dog skal redegørelsen efter § 6, stk. 3, afgives af  

 bestyrelsen.
 Stk. 2.  Bestemmelsen i stk. 1 finder ikke anvendelse på  

 kapitalforhøjelser i forbindelse med fusion mellem aktieselskaber efter kap.  

 15.
 § 33 a.  Kan nye aktier indbetales ved konvertering af  

 gæld, skal bestemmelserne herom angives i forhøjelsesbeslutningen.  

 Bestyrelsen skal redegøre for årsagen til og tidspunktet for gældsstiftelsen  

 og for grundene til forslaget om konvertering.
Stk. 2.  Revisor skal afgive en udtalelse om den  

 regnskabsmæssige gennemførelse af konverteringen.
Bestyrelsens redegørelse,  

 revisors udtalelse og de eventuelt oprettede dokumenter skal mindst otte dage  

 før generalforsamlingen være fremlagt til eftersyn for aktionærerne på  

 selskabets kontor samt fremlægges på generalforsamlingen.
§ 34.  Tegning af nye aktier skal ske på  

 tegningslister, der underskrives af bestyrelsen, eller på genparter deraf.  

 Tegningslisten skal indeholde generalforsamlingens beslutning om forhøjelse  

 af aktiekapitalen.
Ved tegningen skal vedtægterne og de i § 29, stk. 2,  

 omhandlede dokumenter fremlægges.
Omfattes aktietegningen af bestemmelserne i  

 §§ 33 og 33 a, skal tillige de dokumenter, der er omhandlet i disse  

 bestemmelser, fremlægges ved tegningen.
Stk. 2.  Aktionærerne skal efter reglerne om indkaldelse  

 til generalforsamling have underretning om tegningslistens fremlæggelse samt  

 om den frist, inden for hvilken fortegningsretten skal udøves.
Underretning  

 skal tillige ske ved bekendtgørelse i Statstidende.
Lyder samtlige aktier på  

 navn, kan skriftlig underretning til de enkelte aktionærer træde i stedet for  

 bekendtgørelsen i Statstidende.
 Stk. 3.  Tegning af nye aktier kan ske i  

 generalforsamlingsprotokollen, hvis samtlige aktionærer og de efter  

 generalforsamlingsbeslutningen tegningsberettigede er til stede på  

 generalforsamlingen, og alle aktier tegnes på denne måde.
 § 35.  Er tegning ikke sket i overensstemmelse med  

 reglerne i § 34, eller hvis tegning er sket under forbehold, finder  

 bestemmelserne i § 7 tilsvarende anvendelse.
§ 36.  Er det fastsatte mindstebeløb for  

 kapitalforhøjelsen ikke tegnet inden for den i tegningslisten fastsatte  

 frist, er beslutningen om kapitalforhøjelsen og om vedtægtsændringer, som  

 forudsætter denne forhøjelse, bortfaldet.
Det, som er indbetalt på aktierne,  

 skal i så fald straks betales tilbage.
Stk. 2.  Anmeldelse om kapitalforhøjelsen kan ikke  

 optages i aktieselskabs-registeret, forinden der af den nytegnede  

 aktiekapitals pålydende er indbetalt mindst en fjerdedel og en eventuel  

 overkurs er fuldt indbetalt.
Er anmeldelse ikke indgivet inden et år efter  

 forhøjelsesbeslutningen, eller nægtes registrering, finder reglerne i stk. 1  

 tilsvarende anvendelse.
§ 37.  Ved bestemmelse i vedtægterne kan bestyrelsen  

 bemyndiges til at forhøje aktiekapitalen ved tegning af nye aktier.
Denne  

 bemyndigelse kan gives for en eller flere perioder på indtil fem år ad  

 gangen.
Stk. 2.  Vedtægterne skal angive datoen for ophøret af  

 den periode, der er nævnt i stk. 1, det højeste beløb, hvormed bestyrelsen  

 kan forhøje aktiekapitalen, samt i øvrigt indeholde bestemmelse om de  

 forhold, der er nævnt i § 32, stk. 1, nr. 2, 7 og 8, og stk. 2. Hvis  

 forhøjelsen helt eller delvis skal kunne ske på anden måde end ved kontant  

 indbetaling, skal dette angives i vedtægterne.
Der skal endvidere gives  

 oplysning om generalforsamlingens beslutning om eventuelle afvigelser fra de  

 hidtidige aktionærers fortegningsret, jfr. § 30, stk. 3.
 § 38.  Bestyrelsen kan foretage de ændringer af  

 vedtægterne, som er en nødvendig følge af kapitalforhøjelse i henhold til §  

 37.
 Stk. 2.  Tegningslisten skal indeholde oplysning om  

 bemyndigelsen i vedtægterne, jfr. § 37, stk. 2, samt om de af bestyrelsen  

 trufne bestemmelser vedrørende kapitalforhøjelsens mindste og højeste beløb,  

 fristen for tegningen, indbetalingen, aktiernes nominelle størrelse,  

 tegningskursen og tidspunktet for aktionærrettighedernes indtræden, jfr. §  

 32, stk. 1, nr. 1 og 4-6, og stk. 3. Ved kapitalforhøjelsen finder i øvrigt  

 bestemmelserne i § 31, § 32, stk. 1, nr. 9, jfr. § 32, stk. 4, og §§ 33-36  

 tilsvarende anvendelse.
 § 39.  Fondsaktieemission kan ske ved overførsel til  

 aktiekapitalen af sådanne beløb, som efter § 110 kan udbetales som udbytte,  

 eller af beløb fremkommet ved opskrivning af aktiver eller ved overførsel fra  

 den lovpligtige reservefond eller den særlige fond, der er omhandlet i § 111,  

 stk. 2.
Stk. 2.  Beslutningen skal angive det beløb, hvormed  

 aktiekapitalen skal forhøjes.
Bestemmelserne i § 32, stk. 1, nr. 2, nr. 3, 2.  

 led, nr. 7 og 8, samt stk. 2 og 3, finder tilsvarende anvendelse.
 Stk. 3.  Kapitalforhøjelsen kan ikke gennemføres, før  

 beslutningen er registreret.
§ 40.  Er der forløbet fem år efter registreringen af  

 en fondsaktieemission, og har ikke alle dertil berettigede fremsat begæring  

 om udlevering af deres aktier, kan bestyrelsen ved bekendtgørelse i  

 Statstidende opfordre den eller de pågældende til inden seks måneder at  

 afhente aktierne.
Når fristen er udløbet, uden at henvendelse er sket, kan  

 bestyrelsen for aktionærens regning afhænde aktierne gennem en  

 fondsbørsvekselerer.
I salgsprovenuet kan selskabet fradrage omkostningerne  

 ved bekendtgørelsen og afhændelsen.
Er salgsprovenuet ikke afhentet inden fem  

 år efter afhændelsen, tilfalder beløbet selskabet.
Konvertible og udbyttegivende gældsbreve § 41.  Generalforsamlingen kan træffe beslutning om  

 optagelse af lån mod obligationer eller andre gældsbreve, der giver  

 långiveren ret til at konvertere sin fordring til aktier i selskabet.
Sådant  

 lån kan ikke optages med et større beløb end halvdelen af aktiekapitalen på  

 det tidspunkt, beslutningen træffes.
Stk. 2.  I generalforsamlingens beslutning skal  

 fastsættes de nærmere lånevilkår og regler for ombytningen.
Endvidere skal  

 generalforsamlingens beslutning indeholde bestemmelse om långiverens  

 retsstilling i tilfælde af kapitalforhøjelse, kapitalnedsættelse, udstedelse  

 af nye konvertible gældsbreve eller opløsning, herunder fusion, forinden  

 konvertering finder sted.
Med hensyn til beslutningen om optagelse af lånet  

 og fortegningsretten finder bestemmelserne i §§ 29-31, § 32, stk. 1, nr. 1-5,  

 og stk. 2 og 3, samt §§ 33 og 33 a tilsvarende anvendelse.
 Stk. 3.  Samtidig med den i stk. 1 omhandlede beslutning  

 skal generalforsamlingen i vedtægterne optage en bemyndigelse for bestyrelsen  

 til at forhøje aktiekapitalen med det beløb, som ombytningen forudsætter.  

 Bemyndigelsen skal indeholde bestemmelse om de i § 32, stk. 1, nr. 2, 7 og 8,  

 samt stk. 2 og 3, omhandlede forhold.
 Stk. 4.  Hvis det beløb, der er indbetalt for et  

 gældsbrev, er mindre end det pålydende beløb af den eller de aktier, hvormed  

 gældsbrevet ifølge lånevilkårene skal kunne ombyttes, må ombytningen kun  

 gennemføres, såfremt forskellen dækkes ved indbetaling eller af den del af  

 selskabets egenkapital, der kan anvendes til udbytte.
§ 42.  Beslutning i henhold til § 41 skal inden  

 fjorten dage anmeldes til aktieselskabs-registeret.
Anmeldelsen skal  

 indeholde oplysning om det beløb, som aktiekapitalen ved ombytning kan  

 forhøjes med, samt om den tid, inden for hvilken ombytning kan ske.
Stk. 2.  Når tiden for ombytningen er udløbet, skal  

 bestyrelsen straks anmelde til aktieselskabs-registeret, hvor mange  

 gældsbreve der er blevet ombyttet til aktier.
Er ombytningstiden længere end  

 12 måneder, skal bestyrelsen senest 1 måned efter udløbet af hvert  

 regnskabsår anmelde, hvor mange gældsbreve der i årets løb er blevet ombyttet  

 til aktier.
Når registrering har fundet sted, anses aktiekapitalen forhøjet  

 med den samlede pålydende værdi af disse aktier.
 Stk. 3.  Bestyrelsen kan foretage de ændringer af  

 vedtægterne, som er en nødvendig følge af kapitalforhøjelsen.
 § 43.  Generalforsamlingen eller bestyrelsen efter  

 dennes bemyndigelse kan træffe beslutning om optagelse af lån mod  

 obligationer eller andre gældsbreve med ret til rente, hvis størrelse helt  

 eller delvis er afhængig af det udbytte, selskabets aktier afkaster, eller af  

 årets overskud.
Nedsættelse af aktiekapitalen § 44.  Beslutning om nedsættelse af aktiekapitalen  

 bortset fra kapitalnedsættelse ved amortisation efter § 47 træffes af  

 generalforsamlingen med den stemmeflerhed, der kræves til vedtægtsændring.
 Stk. 2.  Indkaldelsen til generalforsamlingen skal  

 angive, hvilke af de i § 44 a, stk. 1, nævnte formål den foreslåede  

 nedsættelse skal tjene, og fremgangsmåden ved gennemførelsen af nedsættelsen.
 Stk. 3.  Beslutningen om kapitalnedsættelsen skal  

 anmeldes efter reglerne i kap. 19. Indgives anmeldelsen ikke rettidigt, jfr.  

 § 156, mister beslutningen sin gyldighed.
§ 44 a.  Bestemmelserne i § 29, stk. 2, finder  

 tilsvarende anvendelse på beslutninger om kapitalnedsættelse.
Beslutningen  

 skal angive det beløb, hvormed aktiekapitalen nedsættes  

 (nedsættelsesbeløbet), samt til hvilket af følgende formål beløbet skal  

 anvendes:
 Stk. 2.  Generalforsamlingen kan kun træffe beslutning  

 om anvendelse af nedsættelsesbeløbet til de i stk. 1, nr. 2-4, angivne  

 formål, hvis bestyrelsen stiller eller godkender forslag herom, og der skal  

 efter nedsættelsen være fuld dækning for aktiekapitalen og den hertil  

 svarende lovpligtige reservefond.
 Stk. 3.  Skal udbetaling af selskabets midler ske med et  

 højere beløb end nedsættelsesbeløbet, skal dette oplyses i beslutningen såvel  

 som i proklamaet i henhold til § 46 med angivelse af det overskydende beløb.
 § 45.  Anvendes nedsættelsesbeløbet til dækning af  

 underskud, skal det samtidig anmeldes, at kapitalnedsættelsen er gennemført.  

 I et tidsrum af tre år regnet fra registreringen må der da ikke træffes  

 beslutning om udbetaling af et højere samlet udbytte end seks pct. årlig,  

 medmindre aktiekapitalen igen er forhøjet med et beløb, der modsvarer  

 nedsættelsesbeløbet, eller reglerne i § 46 er iagttaget.
§ 46.  Hvis nedsættelsesbeløbet helt eller delvis skal  

 anvendes til de i § 44 a, stk. 1, nr. 2-4, nævnte formål, skal selskabets  

 kreditorer, medmindre aktiekapitalen samtidig forhøjes ved tegning af et  

 tilsvarende beløb, ved en bekendtgørelse i Statstidende med et varsel af  

 mindst tre måneder opfordres til at anmelde deres krav.
Så længe anmeldte,  

 forfaldne krav ikke er fyldestgjort og der ikke på forlangende er stillet  

 betryggende sikkerhed for uforfaldne eller omtvistede krav, må  

 kapitalnedsættelsen ikke gennemføres.
Overregistrator afgør på en af  

 parternes begæring, om en tilbudt sikkerhed må anses for betryggende.
 Stk. 2.  Er anmeldelse om gennemførelse af  

 aktiekapitalens nedsættelse ikke indgivet inden et år efter beslutningens  

 registrering, mister beslutningen sin gyldighed, og den i henhold til § 44,  

 stk. 3, skete anmeldelse slettes af aktieselskabs-registeret.
§ 47.  I selskabets vedtægter kan optages bestemmelser  

 om nedsættelse af aktiekapitalen ved indløsning af aktier efter bestemte  

 regler (amortisation). Amortisation kan iværksættes af bestyrelsen for så  

 vidt angår aktier, som er tegnet efter, at bestemmelserne om nedsættelse er  

 optaget i vedtægterne.
Bestyrelsen kan vedtage de nødvendige  

 vedtægtsændringer.
 Stk. 2.  Efter en kapitalnedsættelse efter stk. 1 skal  

 der være fuld dækning for aktiekapitalen og den dertil svarende lovpligtige  

 reservefond.
 Stk. 3.  Kapitalnedsættelsen kan finde sted uden  

 proklama i henhold til § 46, hvis:
 Stk. 4.  Bestemmelserne i § 44, stk. 3, og § 46, stk. 2,  

 finder tilsvarende anvendelse ved amortisation.
Egne aktier § 48.  Et aktieselskab må ikke mod vederlag til eje  

 eller pant erhverve egne aktier, hvis den pålydende værdi af selskabets og  

 dets datterselskabers samlede beholdning af aktier i selskabet overstiger  

 eller som følge af erhvervelsen vil overstige 10 pct. af aktiekapitalen.
I  

 den tilladte beholdning af egne aktier medregnes aktier, der er erhvervet af  

 tredjemand i eget navn, men for selskabets regning.
Stk. 2.  Erhvervelse af aktier må kun ske efter  

 bemyndigelse fra generalforsamlingen til bestyrelsen.
Bemyndigelsen kan kun  

 gives for et bestemt tidsrum, der ikke må overstige atten måneder.
 Stk. 3.  Bemyndigelsen skal angive den største pålydende  

 værdi af aktier, som selskabet må erhverve, og det mindste og højeste beløb,  

 som selskabet må yde som vederlag for aktierne.
Stk. 4.  Erhvervelsen må kun ske i det omfang, hvori  

 selskabets egenkapital overstiger det beløb, der ikke kan anvendes til  

 uddeling af udbytte.
Efter erhvervelsen må aktiekapitalen med fradrag af egne  

 aktier ikke udgøre under 300.000 kr.
 Stk. 5.  Erhvervelsen må kun omfatte aktier, der er  

 fuldt indbetalt.
 Stk. 6.  Bestemmelserne i stk. 1-5 finder tilsvarende  

 anvendelse på et datterselskabs erhvervelse til eje eller pant af aktier i  

 moderselskabet mod vederlag.
 § 48 a.  Hvis det er nødvendigt for at undgå betydelig  

 og truende skade for et aktieselskab, kan det erhverve egne aktier efter § 48  

 uden generalforsamlingens bemyndigelse.
 Stk. 2.  Bestyrelsen skal i så fald underrette den først  

 kommende generalforsamling om:
 § 48 b.  Bestemmelserne i § 48 er ikke til hinder for,  

 at et aktieselskab erhverver egne aktier:
 § 48 c.  Et aktieselskab må kun erhverve egne aktier  

 uden vederlag, hvis disse er fuldt indbetalt.
 Stk. 2.  Bestemmelsen i stk. 1 finder tilsvarende  

 anvendelse på et datterselskabs erhvervelse uden vederlag af aktier i  

 moderselskabet.
 § 48 d.  Aktier, som er erhvervet i overensstemmelse  

 med § 48 b, nr. 2-4, eller § 48 c, skal afhændes, så snart det kan ske uden  

 skade for selskabet og senest tre år efter erhvervelsen, medmindre den  

 pålydende værdi af selskabets og dets datterselskabers samlede beholdning af  

 aktier i selskabet ikke overstiger 10 pct. af aktiekapitalen.
§ 48 e.  Aktier, der er erhvervet til eje i strid med  

 §§ 48-48 c, skal afhændes snarest muligt og senest seks måneder efter  

 erhvervelsen.
Er under samme betingelser aktierne erhvervet til pant, skal  

 pantsætningen bringes til ophør inden udløbet af samme frist.
 § 48 f.  Hvis aktier ikke er afhændet rettidigt efter  

 §§ 48 d og 48 e, skal bestyrelsen foranledige en nedsættelse af  

 aktiekapitalen med disse aktiers pålydende, jfr. kap. 7.
 § 48 g.  Den adgang, der tilkommer banker efter bank-  

 og sparekasseloven samt selskaber efter lov om visse kreditinstitutter til at  

 erhverve og belåne egne aktier, berøres ikke af denne lov.
 § 48 h.  Et aktieselskab må ikke tegne egne aktier.
 Stk. 2.  Aktier tegnet af tredjemand i eget navn, men  

 for selskabets regning, anses som tegnet for aktietegnerens egen regning.
Stk. 3.  Aktier, der er tegnet i strid med stk. 1, anses  

 som tegnet af stifterne eller, i tilfælde af forhøjelse af aktiekapitalen, af  

 medlemmerne af selskabets bestyrelse og direktion for egen regning og  

 således, at disse hæfter solidarisk for købesummen.
Dette gælder dog ikke  

 stiftere eller medlemmer, der godtgør, at de hverken indså eller burde have  

 indset, at aktietegningen var ulovlig.
Stk. 4.  Stk. 1 finder tilsvarende anvendelse på et  

 datterselskabs tegning af aktier i moderselskabet.
De pågældende aktier anses  

 som tegnet af datterselskabets bestyrelse og direktion som nævnt i stk. 3.
Selskabets ledelse § 49.  Et aktieselskab skal have en bestyrelse  

 bestående af mindst 3 medlemmer.
Stk. 2.  Bestyrelsen vælges af generalforsamlingen,  

 medmindre valget efter § 59, stk. 3, skal foretages af repræsentantskabet.  

 Vedtægterne kan tillægge offentlige myndigheder eller andre ret til at udpege  

 1 eller flere medlemmer af bestyrelsen.
I selskaber, der i de sidste tre år  

 har beskæftiget gennemsnitligt mindst 50 arbejdstagere, har selskabets  

 arbejdstagere ret til herudover blandt disse og i overensstemmelse med § 177  

 at vælge et antal medlemmer af bestyrelsen og suppleanter for disse svarende  

 til halvdelen af det antal bestyrelsesmedlemmer, der vælges efter 1. og 2.  

 pkt., dog mindst 2 medlemmer.
Såfremt det antal bestyrelsesmedlemmer, der  

 skal vælges, ikke udgør et helt tal, skal der ved anvendelsen af 3. pkt.  

 afrundes opad.
Stk. 3.  Såfremt her i landet registrerede selskaber,  

 der i henhold til § 2, stk. 1, udgør en koncern, i de sidste tre år  

 gennemsnitligt har beskæftiget i alt mindst 50 arbejdstagere, har koncernens  

 arbejdstagere ret til blandt disse og i overensstemmelse med § 177 at vælge  

 et antal medlemmer af bestyrelsen i moderselskabet og suppleanter herfor  

 (koncernrepræsentation). Omfattes moderselskabet af stk. 2, 3. pkt., har  

 arbejdstagerne i moderselskabet efter denne bestemmelse ret til at vælge 2  

 medlemmer og suppleanter for disse.
Det samlede antal arbejdstagervalgte  

 bestyrelsesmedlemmer i moderselskabets bestyrelse skal svare til halvdelen af  

 det antal bestyrelsesmedlemmer, der vælges efter stk. 2, 1. og 2. pkt., dog  

 mindst 3 medlemmer.
Bestemmelsen i stk. 2, 4. pkt., finder tilsvarende  

 anvendelse.
 Stk. 4.  I koncerner, hvor der i moderselskabet er  

 arbejdstagervalgte bestyrelsesmedlemmer, afholdes valg af  

 koncernrepræsentanter i henhold til stk. 3 første gang i forbindelse med  

 udløbet af de af moderselskabets arbejdstagere valgte bestyrelsesmedlemmers  

 og suppleanters valgperiode.
 Stk. 5.  I selskaber, der ikke omfattes af stk. 2, 3.  

 pkt., og stk. 3, kan vedtægterne tillægge selskabets henholdsvis koncernens  

 arbejdstagere ret til at vælge 2 eller flere bestyrelsesmedlemmer.
 Stk. 6.  Flertallet af bestyrelsens medlemmer skal  

 vælges af generalforsamlingen, jfr. dog § 59, stk. 3, 3. pkt.
Stk. 7.  De bestyrelsesmedlemmer, der vælges af  

 arbejdstagerne i medfør af stk. 2, 3. pkt., og stk. 3, udpeges for 4 år ad  

 gangen blandt de arbejdstagere, der i hele sidste år før valget har været  

 ansat i selskabet eller, for koncerners vedkommende, inden for samme koncern.  

 De øvrige bestyrelsesmedlemmers hverv gælder for den tid, der er fastsat i  

 vedtægterne.
Valgperioden skal ophøre ved afslutningen af en ordinær  

 generalforsamling, senest 4 år efter valget.
 Stk. 8.  Lovens bestemmelser om bestyrelsesmedlemmer  

 finder tilsvarende anvendelse på suppleanter for disse.
§ 50.  Et bestyrelsesmedlem kan til enhver tid udtræde  

 af bestyrelsen.
Meddelelse herom skal gives selskabets bestyrelse og, såfremt  

 medlemmet ikke er valgt af generalforsamlingen, tillige den, som har udpeget  

 ham.
Et bestyrelsesmedlem kan til enhver tid afsættes af den, som har valgt  

 eller udpeget ham.
Stk. 2.  Ophører et bestyrelsesmedlems hverv før udløbet  

 af valgperioden, eller opfylder han ikke længere betingelserne i § 52 for at  

 være bestyrelsesmedlem, og er der ingen suppleant til at indtræde i hans  

 sted, påhviler det de øvrige bestyrelsesmedlemmer at foranledige valg af et  

 nyt medlem for det afgåede medlems resterende valgperiode.
Det samme gælder,  

 dersom et bestyrelsesmedlem, der er valgt af arbejdstagerne efter § 49, stk.  

 2, 3. pkt., og stk. 3, ikke længere er ansat i selskabet eller koncernen.  

 Hører valget under generalforsamlingen, kan valg af nyt bestyrelsesmedlem dog  

 udskydes til næste ordinære generalforsamling, hvor bestyrelsesvalg skal  

 finde sted, såfremt bestyrelsen er beslutningsdygtig med de tilbageværende  

 medlemmer og suppleanter.
 § 51.  Bestyrelsen skal ansætte en direktion bestående  

 af et til tre medlemmer, medmindre vedtægterne kræver en større direktion.
 Stk. 2.  Flertallet af bestyrelsens medlemmer skal bestå  

 af personer, der ikke er direktører i selskabet.
 § 52.  Bestyrelsesmedlemmer og direktører skal være  

 myndige personer.
 Stk. 2.  Direktører og mindst halvdelen af bestyrelsens  

 medlemmer skal have bopæl her i landet, medmindre industriministeren undtager  

 fra dette krav.
 Stk. 3.  I rederiaktieselskaber kan et enkeltmandsfirma  

 eller et ansvarligt interessentskab være direktør forudsat, at indehaveren  

 eller interessenterne opfylder betingelserne i stk. 1 og 2 for at være  

 direktør.
§ 53.  De enkelte medlemmer af selskabets bestyrelse  

 og direktion skal ved deres indtræden i bestyrelsen eller direktionen give  

 bestyrelsen meddelelse om deres aktier i selskabet og om deres aktier og  

 anparter i selskaber inden for samme koncern og senere give meddelelse om  

 erhvervelse og afhændelse af sådanne aktier og anparter.
Meddelelserne skal  

 indføres i en særlig protokol.
For koncerners vedkommende kan bestyrelsen i  

 moderselskabet dog vælge at føre en fælles protokol for samtlige selskaber.
 Stk. 2.  Bestyrelsesmedlemmer og direktører må ikke  

 udføre eller deltage i spekulationsforretninger vedrørende aktier i selskabet  

 eller aktier og anparter i selskaber inden for samme koncern.
§ 54.  Bestyrelsen og direktionen forestår ledelsen af  

 selskabets anliggender.
Bestyrelsen skal sørge for en forsvarlig organisation  

 af selskabets virksomhed.
Om det indbyrdes forhold mellem bestyrelsen og  

 direktionen gælder reglerne i stk. 2 og 3. Om bestyrelsens og direktionens  

 adgang til at repræsentere selskabet udadtil og forpligte dette ved  

 retshandler gælder reglerne i §§ 60-62.
Stk. 2.  Direktionen varetager den daglige ledelse af  

 selskabet og skal derved følge de retningslinier og anvisninger, som  

 bestyrelsen har givet.
Den daglige ledelse omfatter ikke dispositioner, der  

 efter selskabets forhold er af usædvanlig art eller stor betydning.
Sådanne  

 dispositioner kan direktionen kun foretage efter særlig bemyndigelse fra  

 bestyrelsen, medmindre bestyrelsens beslutning ikke kan afventes uden  

 væsentlig ulempe for selskabets virksomhed.
Bestyrelsen skal i så fald  

 snarest muligt underrettes om den trufne disposition.
Stk. 3.  Bestyrelsen skal påse, at bogføringen og  

 formueforvaltningen kontrolleres på en efter selskabets forhold  

 tilfredsstillende måde.
Direktionen skal sørge for, at selskabets bogføring  

 sker under iagttagelse af lovgivningens regler herom, og at  

 formueforvaltningen foregår på betryggende måde.
 Stk. 4.  Prokura kan kun meddeles af bestyrelsen.
§ 55.  Bestyrelsen i et moderselskab er pligtig at  

 underrette bestyrelsen for et datterselskab, så snart et koncernforhold er  

 etableret.
Et datterselskabs bestyrelse skal give moderselskabet de  

 oplysninger, som er nødvendige for vurderingen af koncernens stilling og  

 resultatet af koncernens virksomhed.
§ 55 a.  Et moderselskab skal underrette  

 datterselskabernes bestyrelser om forhold, der har interesse for koncernen  

 som helhed.
Et datterselskabs bestyrelse skal endvidere underrettes om  

 beslutninger af betydning for datterselskabet, forinden endelig stillingtagen  

 finder sted.
§ 56.  Bestyrelsen vælger selv sin formand, medmindre  

 andet er bestemt i vedtægterne.
Ved stemmelighed afgøres valg ved  

 lodtrækning.
En direktør må ikke vælges til formand.
Stk. 2.  Formanden skal sørge for, at bestyrelsen holder  

 møde, når dette er nødvendigt, og skal påse, at samtlige medlemmer indkaldes.  

 Et medlem af bestyrelsen eller en direktør kan forlange, at bestyrelsen  

 indkaldes.
En direktør har, selv om han ikke er medlem af bestyrelsen, ret  

 til at være til stede og udtale sig ved bestyrelsens møder, medmindre  

 bestyrelsen i de enkelte tilfælde træffer anden bestemmelse.
Stk. 3.  Over forhandlingerne i bestyrelsen skal der  

 føres en protokol, der underskrives af samtlige tilstedeværende medlemmer.
Et  

 bestyrelsesmedlem og en direktør, der ikke er enig i bestyrelsens beslutning,  

 har ret til at få sin mening indført i protokollen.
 Stk. 4.  Bestyrelsen skal ved en forretningsorden træffe  

 nærmere bestemmelser om udførelsen af sit hverv.
§ 57.  Bestyrelsen er beslutningsdygtig, når over  

 halvdelen af samtlige medlemmer er til stede, for så vidt der ikke efter  

 vedtægterne stilles større krav.
Beslutning må dog ikke tages, uden at så  

 vidt muligt samtlige bestyrelsesmedlemmer har haft adgang til at deltage i  

 sagens behandling.
Har et medlem af bestyrelsen forfald, og er der valgt en  

 suppleant, skal der gives denne adgang til at træde i medlemmets sted, så  

 længe forfaldet varer.
Stk. 2.  De i bestyrelsen behandlede anliggender  

 afgøres, for så vidt der ikke efter vedtægterne kræves særligt stemmeflertal,  

 ved simpelt stemmeflertal.
Det kan i vedtægterne bestemmes, at formandens  

 stemme er afgørende i tilfælde af stemmelighed.
 § 58.  Et bestyrelsesmedlem eller en direktør må ikke  

 deltage i behandlingen af spørgsmål om aftaler mellem selskabet og ham selv  

 eller om søgsmål mod ham selv eller om aftale mellem selskabet og tredjemand  

 eller søgsmål mod tredjemand, hvis han deri har en væsentlig interesse, der  

 kan være stridende mod selskabets.
§ 59.  Vedtægterne kan bestemme, at der foruden  

 bestyrelsen skal være et repræsentantskab.
Dette vælges af  

 generalforsamlingen.
Vedtægterne kan bestemme, at et eller flere medlemmer  

 skal udpeges på anden måde, men flertallet af repræsentantskabets medlemmer  

 skal dog vælges af generalforsamlingen.
Stk. 2.  Repræsentantskabet skal bestå af mindst fem  

 medlemmer.
Direktører og bestyrelsesmedlemmer må ikke være medlem af  

 repræsentantskabet.
Vedtægterne skal indeholde nærmere bestemmelse om  

 repræsentantskabets sammensætning og medlemmernes funktionstid.
Stk. 3.  Repræsentantskabet skal føre tilsyn med  

 bestyrelsens og direktionens forvaltning af selskabets anliggender.  

 Vedtægterne kan bestemme, at bestyrelsen så vidt muligt på forhånd skal gøre  

 repræsentantskabet bekendt med visse nærmere angivne foranstaltninger, der  

 ikke omfattes af den daglige ledelse.
Vedtægterne kan endvidere bestemme, at  

 valg af bestyrelse og fastsættelse af bestyrelsesmedlemmernes vederlag  

 foretages af repræsentantskabet.
Andre beføjelser kan ikke tillægges  

 repræsentantskabet.
 Stk. 4.  De i §§ 50, 52-53, 56-58, 64, 115, 140 og  

 143-146 indeholdte regler om bestyrelsen og bestyrelsesmedlemmer finder  

 tilsvarende anvendelse på repræsentantskabet og dets medlemmer.
 Stk. 5.  Bestemmelserne i stk. 1-4 finder ikke  

 anvendelse på banker.
 § 60.  Medlemmer af bestyrelsen og af direktionen  

 repræsenterer selskabet udadtil.
 Stk. 2.  Selskabet forpligtes ved retshandler, som på  

 selskabets vegne indgås af den samlede bestyrelse eller af et medlem af  

 bestyrelsen eller af en direktør.
Stk. 3.  Den tegningsret, som efter stk. 2 tilkommer det  

 enkelte medlem af bestyrelsen og af direktionen, kan i vedtægterne begrænses  

 således, at tegningsretten kun kan udøves af flere medlemmer i forening eller  

 af et eller flere bestemte medlemmer hver for sig eller i forening.
Anden  

 begrænsning i tegningsretten kan ikke registreres.
 § 61.  En retshandel, der er indgået på selskabets  

 vegne af nogen, der efter § 60 har tegningsret, forpligter selskabet,  

 medmindre:
 Stk. 2.  Bekendtgørelsen af formålsbestemmelsen i  

 selskabets vedtægter i overensstemmelse med § 158, stk. 1, er ikke i sig selv  

 tilstrækkeligt bevis efter stk. 1, nr. 2.
 § 62.  Efter at valg eller udnævnelse af medlemmer af  

 bestyrelse eller direktion er bekendtgjort i Statstidende i overensstemmelse  

 med § 158, kan mangler ved valget eller udnævnelsen ikke påberåbes over for  

 tredjemand, medmindre selskabet godtgør, at denne kendte mangelen.
§ 63.  De, der efter reglerne i §§ 60-62 er bemyndiget  

 til at repræsentere selskabet, må ikke disponere på en sådan måde, at  

 dispositionen er åbenbart egnet til at skaffe visse aktionærer eller andre en  

 utilbørlig fordel på andre aktionærers eller selskabets bekostning.
Ej heller  

 må de efterkomme generalforsamlingsbeslutninger eller beslutninger af andre  

 selskabsorganer, for så vidt beslutningen måtte være ugyldig som stridende  

 mod denne lov eller selskabets vedtægter.
 § 64.  Bestyrelsesmedlemmer og direktører kan lønnes  

 såvel med fast vederlag som med tantieme, der kun kan beregnes som en andel i  

 årets resultat (årets overskud). For bestyrelsesmedlemmernes vedkommende skal  

 reglerne for tantiemens fastsættelse fremgå af vedtægterne.
 Stk. 2.  De samlede tantiemebeløb må ikke overstige det  

 beløb, der er til rådighed efter, at underskud fra tidligere år er dækket og  

 de i denne lov påbudte henlæggelser har fundet sted.
 Stk. 3.  Går et aktieselskab konkurs, skal  

 bestyrelsesmedlemmer og direktører, selv om de har været i god tro,  

 tilbagebetale, hvad de i de sidste fem år før fristdagen har oppebåret som  

 tantieme, forudsat at selskabet var insolvent, da tantiemen blev fastsat.
Generalforsamling § 65.  Aktionærernes ret til at træffe beslutning i  

 selskabet udøves på generalforsamlingen.
Stk. 2.  Enhver aktionær har ret til at møde på  

 generalforsamlingen og tage ordet der.
Vedtægterne kan bestemme, at en  

 aktionær for at kunne møde på generalforsamlingen skal have anmeldt sin  

 deltagelse hos selskabet en vis tid, dog højst fem dage, før  

 generalforsamlingen.
 § 66.  Aktionæren har ret til at møde på  

 generalforsamlingen ved fuldmægtig og kan møde sammen med en rådgiver.
Stk. 2.  Fuldmægtigen skal fremlægge skriftlig og  

 dateret fuldmagt.
Denne kan ikke gives for længere tid end et år.
§ 67.  Enhver aktie skal give stemmeret.
Vedtægterne  

 kan bestemme, at visse aktiers stemmeværdi forøges, dog ikke ud over ti gange  

 stemmeværdien af nogen anden aktie af samme størrelse.
 Stk. 2.  Vedtægterne kan endvidere bestemme, at en  

 aktionær, der har erhvervet aktier ved overdragelse, ikke skal kunne udøve  

 stemmeret for de pågældende aktier før udløbet af en vis tid, der dog ikke må  

 overstige tre måneder efter, at han er noteret i aktiebogen eller har anmeldt  

 og dokumenteret sin erhvervelse.
Stk. 3.  For egne aktier samt for et datterselskabs  

 aktier i moderselskabet kan stemmeret ikke udøves.
Sådanne aktier medregnes  

 ikke, når der til en beslutnings gyldighed eller udøvelse af en beføjelse  

 kræves samtykke af samtlige aktionærer eller en vis stemmeflerhed enten af de  

 på generalforsamlingen repræsenterede aktier eller af selskabets hele  

 aktiekapitel.
 Stk. 4.  En aktionær må ikke selv, ved fuldmægtig eller  

 som fuldmægtig for andre deltage i afstemning på generalforsamlingen om  

 søgsmål mod ham selv eller om hans eget ansvar over for selskabet og heller  

 ikke om søgsmål mod andre eller andres ansvar, hvis han deri har en væsentlig  

 interesse, der kan være stridende mod selskabets.
§ 68.  Generalforsamling skal afholdes på selskabets  

 hjemsted, medmindre vedtægterne bestemmer, at den skal eller kan afholdes på  

 andet angivet sted.
Er det under særlige omstændigheder nødvendigt, kan  

 generalforsamling afholdes andetsteds.
§ 69.  Inden seks måneder efter udløbet af hvert  

 regnskabsår skal der afholdes ordinær generalforsamling.
På denne skal  

 fremlægges årsregnskab med revisionspåtegning og årsberetning.
I  

 moderselskaber skal endvidere koncernregnskabet fremlægges.
Stk. 2.  På generalforsamlingen skal afgørelse træffes § 69 a.  Bestyrelsen skal foranledige, at  

 generalforsamling afholdes inden seks måneder efter, at selskabet har tabt  

 halvdelen af sin aktiekapital.
På generalforsamlingen skal bestyrelsen  

 redegøre for selskabets økonomiske stilling og om fornødent stille forslag om  

 foranstaltninger, der bør træffes, herunder selskabets opløsning.
§ 70.  Ekstraordinær generalforsamling skal afholdes,  

 når bestyrelsen eller revisor eller repræsentantskabet findet det  

 hensigtsmæssigt.
Ekstraordinær generalforsamling skal indkaldes inden fjorten  

 dage, når det til behandling af et bestemt angivet emne skriftligt forlanges  

 af aktionærer, der ejer en tiendedel af aktiekapitalen eller den mindre  

 brøkdel, som vedtægterne måtte bestemme.
 § 71.  Enhver aktionær har ret til at få et bestemt  

 emne behandlet på generalforsamlingen, såfremt han skriftligt fremsætter krav  

 herom over for bestyrelsen i så god tid, at emnet kan optages på dagsordenen  

 for generalforsamlingen.
 § 72.  Generalforsamlinger indkaldes af bestyrelsen.
Stk. 2.  Har selskabet ingen bestyrelse, eller undlader  

 bestyrelsen at indkalde en generalforsamling, som skal afholdes efter loven,  

 vedtægterne eller en generalforsamlingsbeslutning, indkaldes denne på  

 forlangende af et bestyrelsesmedlem, et medlem af repræsentantskabet, en  

 direktør, revisor eller aktionær af overregistrator.
En af overregistrator  

 indkaldt generalforsamling ledes af ham selv eller af en af ham dertil  

 befuldmægtiget, og bestyrelsen er pligtig at udlevere ham selskabets  

 aktiebog, generalforsamlingsprotokol og revisionsprotokol.
Udgifterne ved  

 generalforsamlingen udredes forlods af overregistrator, men afholdes endeligt  

 af selskabet.
§ 73.  Indkaldelse til generalforsamlinger skal  

 foretages tidligst fire uger og, medmindre vedtægterne foreskriver en længere  

 frist, senest otte dage før generalforsamlingen.
Udsættes generalforsamlingen  

 til en dag, som falder mere end fire uger senere, skal der finde indkaldelse  

 sted til den fortsatte generalforsamling.
Er en generalforsamlingsbeslutnings  

 gyldighed i vedtægterne gjort betinget af vedtagelse på to  

 generalforsamlinger, kan indkaldelse til den anden generalforsamling ikke  

 foretages, før den første er afholdt, og det skal i indkaldelsen angives,  

 hvilken beslutning den første generalforsamling har truffet.
Stk. 2.  Indkaldelsen skal ske i overensstemmelse med  

 vedtægternes bestemmelser.
Indkaldelse skal dog ske skriftligt til alle i  

 aktiebogen noterede aktionærer, som har fremsat begæring herom.
Kan  

 selskabets aktier lyde på ihændehaveren, skal indkaldelsen ske offentligt.  

 Meddelelse om indkaldelsen skal gives selskabets arbejdstagere, dersom disse  

 har afgivet meddelelse til bestyrelsen efter § 177, stk. 1, 2. pkt.  

 Meddelelse om indkaldelsen skal for moderselskabets vedkommende tillige gives  

 koncernens arbejdstagere, dersom datterselskabernes arbejdstagere har afgivet  

 meddelelse til bestyrelsen efter § 177, stk. 1, 2. pkt.
Stk. 3.  I indkaldelsen skal angives, hvilke anliggender  

 der skal behandles på generalforsamlingen.
Såfremt forslag til  

 vedtægtsændringer skal behandles på generalforsamlingen, skal forslagets  

 væsentligste indhold angives i indkaldelsen.
 Stk. 4.  Senest otte dage før generalforsamlingen skal  

 dagsordenen og de fuldstændige forslag samt for den ordinære  

 generalforsamlings vedkommende tillige årsregnskab - i moderselskaber tillige  

 koncernregnskab - med revisionspåtegning og årsberetning fremlægges til  

 eftersyn for aktionærerne på selskabets kontor og samtidig tilstilles enhver  

 noteret aktionær, som har fremsat anmodning herom.
§ 74.  Sager, der ikke er sat på dagsordenen, kan kun  

 afgøres af generalforsamlingen, hvis alle aktionærer samtykker.
Dog kan den  

 ordinære generalforsamling altid afgøre sager, som efter vedtægterne skal  

 behandles på en sådan generalforsamling, ligesom det kan besluttes at  

 indkalde en ekstraordinær generalforsamling til behandling af et bestemt  

 emne.
 § 75.  Generalforsamlingen ledes af en dirigent, der,  

 medmindre vedtægterne bestemmer andet, vælges af generalforsamlingen blandt  

 aktionærerne eller uden for disses kreds.
 Stk. 2.  Over forhandlingerne på generalforsamlingen  

 skal der føres en protokol, der underskrives af dirigenten.
 Stk. 3.  Senest fjorten dage efter generalforsamlingens  

 afholdelse skal generalforsamlingsprotokollen eller en bekræftet udskrift af  

 denne være tilgængelig for aktionærerne på selskabets kontor.
§ 76.  Bestyrelsen og direktionen skal, når det  

 forlanges af en aktionær og det efter bestyrelsens skøn kan ske uden  

 væsentlig skade for selskabet, meddele til rådighed stående oplysninger på  

 generalforsamlingen om alle forhold, som er af betydning for bedømmelsen af  

 årsregnskabet, årsberetningen samt et eventuelt koncernregnskab og selskabets  

 stilling i øvrigt eller for spørgsmål, hvorom beslutning skal træffes på  

 generalforsamlingen.
Oplysningspligten gælder også selskabets forhold til  

 andre selskaber i samme koncern.
 Stk. 2.  Hvis besvarelsen kræver oplysninger, som ikke  

 er tilgængelige på generalforsamlingen, skal oplysningerne inden fjorten dage  

 derefter skriftligt fremlægges hos selskabet for aktionærerne, ligesom de  

 skal tilstilles de aktionærer, der har fremsat begæring herom.
§ 77.  På generalforsamlingen afgøres alle anliggender  

 ved simpelt stemmeflertal, hvis ikke denne lov eller vedtægterne bestemmer  

 andet.
Står stemmerne lige, skal valg afgøres ved lodtrækning, medmindre  

 vedtægterne bestemmer andet.
§ 78.  Beslutning om ændring af vedtægterne i andre  

 tilfælde end dem, som er nævnt i §§ 16, 38, 42, 47 og 134 e, træffes på  

 generalforsamlingen.
Beslutningen er kun gyldig, såfremt den tiltrædes af  

 mindst to tredjedele såvel af de afgivne stemmer som af den på  

 generalforsamlingen repræsenterede stemmeberettigede aktiekapital.  

 Beslutningen skal i øvrigt opfylde de yderligere forskrifter, som vedtægterne  

 måtte indeholde, samt de særlige regler i § 79.
§ 79.  Beslutning om vedtægtsændringer, hvorved er kun gyldig, såfremt den tiltrædes af samtlige aktionærer.
 Stk. 2.  Beslutning om vedtægtsændring, hvorved  

 aktionærernes ret til udbytte eller til udlodning af selskabets midler  

 formindskes uden at falde ind under stk. 1, nr. 1, og uden at være til fordel  

 for medarbejderne i selskabet eller dettes datterselskaber, er kun gyldig,  

 hvis beslutningen tiltrædes af mere end tre fjerdedele af den på  

 generalforsamlingen repræsenterede stemmeberettigede aktiekapital.
Stk. 3.  Beslutning om vedtægtsændringer, hvorved  

 retsforholdet mellem aktionærer forrykkes, er kun gyldig, såfremt  

 beslutningen tiltrædes af de aktionærer, hvis retsstilling forringes.
Findes  

 der flere aktieklasser i selskabet, kan en vedtægtsændring, der medfører en  

 forskydning af retsforholdet mellem disse, dog gennemføres, når den tiltrædes  

 af aktionærer, der ejer mindst to tredjedele af den på generalforsamlingen  

 repræsenterede del af den aktieklasse, hvis retsstilling forringes.
 § 80.  Generalforsamlingen må ikke træffe beslutning,  

 som åbenbart er egnet til at skaffe visse aktionærer eller andre en  

 utilbørlig fordel på andre aktionærers eller selskabets bekostning.
 § 81.  Søgsmål i anledning af en  

 generalforsamlingsbeslutning, som ikke er blevet til på lovlig måde eller er  

 stridende mod denne lov eller selskabets vedtægter, kan anlægges af en  

 aktionær eller et medlem af bestyrelsen eller af en direktør.
Stk. 2.  Sag skal være anlagt inden tre måneder efter  

 beslutningen.
Ellers anses beslutningen for gyldig.
Stk. 3.  Bestemmelserne i stk. 2 finder ikke anvendelse, Stk. 4.  Finder retten, at  

 generalforsamlingsbeslutningen omfattes af bestemmelsen i stk. 1, skal den  

 ved dom kendes ugyldig eller ændres.
En ændring af  

 generalforsamlingsbeslutningen kan dog kun ske, såfremt der nedlægges påstand  

 derpå og retten er i stand til at fastslå, hvilket indhold beslutningen  

 rettelig skulle have haft.
Rettens afgørelse har også gyldighed for de  

 aktionærer, der ikke har anlagt sagen.
Revision og granskning § 82.  Generalforsamlingen vælger en eller flere  

 revisorer i overensstemmelse med vedtægterne.
Revisor vælges enten for et  

 bestemt åremål eller på ubestemt tid.
Generalforsamlingen kan vælge  

 suppleanter for disse.
Vedtægterne kan tillægge offentlige myndigheder eller  

 andre ret til at udpege yderligere en eller flere revisorer.
Stk. 2.  Når aktionærer, der ejer en tiendedel af  

 aktiekapitalen, på en generalforsamling, hvor valg af revisor er på  

 dagsordenen, stemmer derfor, skal bestyrelsen opfordre overregistrator til at  

 udnævne en revisor til sammen med den eller de øvrige revisorer at deltage i  

 revisionen for tiden til og med næste ordinære generalforsamling.
Undlader  

 bestyrelsen at rette henvendelse til overregistrator, kan opfordringen  

 fremsættes af enhver aktionær.
Om udnævnelsen skal der uden betaling optages  

 bemærkning i registeret og ske bekendtgørelse i Statstidende.
Overregistrator  

 fastsætter vederlaget til den udpegede revisor.
§ 83.  Revisor skal være myndig.
Mindst en af  

 revisorerne skal have bopæl her i landet.
 Stk. 2.  Mindst en af revisorerne skal være  

 statsautoriseret eller registreret revisor.
 Stk. 3.  Vælges et revisionsselskab til revisor, skal  

 den, hvem revisionen overdrages, opfylde de i §§ 83-85 foreskrevne  

 betingelser.
Stk. 4.  Skal der i medfør af loven eller selskabets  

 vedtægter vælges flere revisorer, kan de valgte revisorers personale eller  

 medinteressenter ikke vælges som medrevisorer.
Vælges et revisionsselskab til  

 revisor, kan ingen i revisionsselskabet ansat person vælges som medrevisor.
 Stk. 5.  Til revisor i et datterselskab bør så vidt  

 muligt vælges mindst en af moderselskabets revisorer.
 § 84.  I selskaber, hvis aktier eller obligationer er  

 genstand for offentlig kursnotering, skal der vælges to revisorer, hvoraf den  

 ene skal være statsautoriseret.
 Stk. 2.  I andre selskaber kan aktionærer, der ejer en  

 tiendedel af aktiekapitalen, på en generalforsamling, hvor der skal vælges  

 revisor, kræve, at der vælges en statsautoriseret revisor.
 § 85.  Til revisor må ikke vælges:
 Stk. 2.  Til revisor i et datterselskab må ikke vælges  

 nogen, som efter stk. 1 ikke kan vælges til revisor i moderselskabet.
 Stk. 3.  Et selskab eller selskaber inden for samme  

 koncern må ikke yde lån til eller stille sikkerhed for revisor.
 § 86.  Revisors hverv skal ophøre ved afslutningen af  

 den ordinære generalforsamling, der afholdes efter udløbet af det sidste  

 regnskabsår, for hvilket han er valgt, eller, såfremt revisor er valgt for  

 ubestemt tid, når en anden revisor er valgt i hans sted.
 Stk. 2.  En revisor kan til enhver tid fratræde sit  

 hverv og afsættes ved beslutning af den, der har valgt ham.
 Stk. 3.  Ophører en revisors hverv før udløbet af  

 valgperioden, eller opfylder han ikke længere betingelserne for at være  

 revisor, og er der ingen suppleant til at indtræde i hans sted, påhviler det  

 bestyrelsen snarest at foranledige valg af ny revisor.
 § 87.  Er der ingen revisor i selskabet, eller  

 opfylder revisor ikke kravene i § 83, stk. 1 og 2, § 84, stk. 1, eller § 85,  

 stk. 1 og 2, eller de i vedtægterne herom fastsatte regler, skal  

 overregistrator udnævne revisor, når anmodning herom fremsættes af et  

 bestyrelsesmedlem, en direktør eller en aktionær.
Stk. 2.  Har generalforsamlingen ikke efterkommet et  

 krav om valg af en statsautoriseret revisor i henhold til § 84, stk. 2, skal  

 overregistrator udnævne en sådan revisor, når begæring herom fremsættes af en  

 aktionær.
Begæringen skal fremsættes senest en måned efter  

 generalforsamlingens afholdelse.
 Stk. 3.  Udnævnelse af revisor i henhold til stk. 1 og 2  

 gælder for tiden, indtil ny revisor er valgt på foreskreven måde.
 § 88.  Revisor skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af selskabets regnskabsmateriale og dets forhold i øvrigt.
 Stk. 2.  Er selskabet et moderselskab, skal revisor  

 tillige revidere koncernregnskabet og koncernvirksomhedernes indbyrdes  

 regnskabsmæssige forhold.
 Stk. 3.  Revisor skal efterkomme de krav vedrørende  

 revisionen, som måtte blive stillet af generalforsamlingen, for så vidt de  

 ikke strider mod lov eller mod selskabets vedtægter eller god revisionsskik.
§ 89.  Bestyrelse og direktion skal give revisor  

 adgang til at foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som han anser for  

 nødvendig for udførelsen af sit hverv.
En dattervirksomheds bestyrelse og  

 direktion har tilsvarende forpligtelser over for moderselskabets revisor.
§ 90.  Efter at revisionen er afsluttet, skal revisor  

 ved påtegning på regnskabet bekræfte, at revisor har revideret årsregnskabet  

 og det eventuelle koncernregnskab.
Revisor skal endvidere i  

 revisionspåtegningen udtale sig om, hvorvidt årsregnskabet og det eventuelle  

 koncernregnskab er udarbejdet i overensstemmelse med lovgivningens og  

 vedtægternes krav til regnskabsaflæggelsen.
 Stk. 2.  Årsregnskabet og det eventuelle koncernregnskab  

 skal forsynet med revisionspåtegning være bestyrelsen i hænde senest to uger  

 før den ordinære generalforsamling.
 § 91.  Revisor skal gøre anmærkning i  

 revisionspåtegningen og give nødvendige supplerende oplysninger, hvis  

 årsregnskabet eller årsberetningen samt det eventuelle koncernregnskab ikke  

 indeholder oplysninger om selskabets henholdsvis koncernens aktiver og  

 passiver, økonomiske stilling og resultat eller andre oplysninger, som skal  

 gives, eller hvis årsberetningen er i strid med årsregnskabet og det  

 eventuelle koncernregnskab.
 Stk. 2.  Hvis årsregnskabet eller det eventuelle  

 koncernregnskab efter revisors opfattelse ikke bør godkendes, skal revisor  

 oplyse dette i påtegningen.
 Stk. 3.  Har revisor ved sin revison fundet, at der  

 foreligger forhold, som kan medføre ansvar for bestyrelsesmedlemmer eller  

 direktører, eller hvis revisor i et moderselskab savner fornødne oplysninger  

 om en dattervirksomheds forhold, skal dette oplyses i revisionspåtegningen.
 Stk. 4.  Revisor kan i øvrigt i påtegningen meddele  

 oplysninger, som revisor anser det for rigtigt at lade komme til  

 selskabsdeltagernes kundskab.
§ 92.  Revisor skal til brug for bestyrelsen føre en  

 revisionsprotokol, hvori han skal anføre, hvilke revisionsarbejder der er  

 udført, og hvilke mangler vedrørende selskabets bogholderi og regnskabsvæsen  

 der måtte være forefundet.
Protokollen forelægges i ethvert bestyrelsesmøde,  

 og enhver protokoltilførsel underskrives af samtlige bestyrelsesmedlemmer.
§ 93.  Revisor har ret til at være til stede på  

 generalforsamlingen.
Han skal være til stede, såfremt hans nærværelse må  

 anses for nødvendig af hensyn til de spørgsmål, som skal behandles.
§ 94.  Revisor og hans medarbejdere er ikke berettiget  

 til at afgive oplysninger om selskabets forhold til enkelte aktionærer eller  

 til uvedkommende.
En revisor, der fratræder sit hverv, er dog berettiget til  

 at meddele den revisor, der træder i stedet for ham, grunden til sin  

 fratræden.
§ 95.  En aktionær kan på den ordinære  

 generalforsamling eller på en generalforsamling, hvor emnet er sat på  

 dagsordenen, fremsætte forslag om en ekstraordinær granskning af selskabets  

 stiftelse eller af nærmere angivne forhold vedrørende selskabets forvaltning  

 eller af visse regnskaber.
Vedtages forslaget med simpel stemmeflerhed,  

 vælger generalforsamlingen en eller flere granskningsmænd.
Stk. 2.  Vedtages forslaget ikke, men opnår det dog  

 tilslutning fra aktionærer, som repræsenterer 25 pct. af aktiekapitalen, kan  

 en aktionær senest en måned efter generalforsamlingens afholdelse anmode  

 skifteretten på selskabets hjemsted om at udnævne granskningsmænd.  

 Skifteretten skal give selskabets ledelse og revisor og i givet fald den,  

 hvis forhold anmodningen omfatter, adgang til at udtale sig, før den træffer  

 sin afgørelse.
Anmodningen skal kun tages til følge, såfremt skifteretten  

 finder den tilstrækkeligt begrundet.
Skifteretten fastsætter antallet af  

 granskningsmænd.
Skifterettens afgørelser er genstand for kære.
 Stk. 3.  Reglerne i §§ 83, stk. 1, 85, 89, 93 og 94  

 finder tilsvarende anvendelse på granskningsmænd.
Stk. 4.  Granskningsmændene, der skal afgive en  

 skriftlig beretning til generalforsamlingen, er berettiget til at få et  

 vederlag af selskabet.
Er granskningsmændene udnævnt af skifteretten,  

 fastsættes vederlaget af denne.
 Stk. 5.  Senest otte dage før generalforsamlingen skal  

 granskningsmændenes beretning fremlægges til eftersyn for aktionærerne på  

 selskabets kontor.
(§§ 96-108). (Ophævet). (* 3) Udbytteuddeling, reservefonds m.v.
 § 109.  Uddeling af selskabets midler til aktionærerne  

 må kun finde sted som udbytte på grundlag af det senest godkendte årsregnskab  

 eller som udlodning i forbindelse med nedsættelse af aktiekapitalen eller den  

 lovpligtige reservefond eller selskabets opløsning.
§ 110.  Som udbytte kan kun uddeles årets resultat  

 (årets overskud) i henhold til det godkendte årsregnskab for sidste  

 regnskabsår, overført overskud fra tidligere år og andre reserver, der ikke  

 er bundne ifølge lov eller selskabets vedtægter, efter fradrag dels af  

 udækket underskud, dels af beløb, der i henhold til lov eller vedtægterne  

 skal henlægges til den lovpligtige reservefond eller andre formål.
Udgør den  

 lovpligtige reservefond ikke en tiendedel af aktiekapitalen, må udbyttet  

 højst fastsættes til seks pct. af den indbetalte aktiekapital.
 Stk. 2.  I et moderselskab må der, selv om  

 udbytteuddeling ellers er tilladt, ikke udbetales så stort udbytte, at  

 uddelingen under hensyn til koncernens stilling i øvrigt må anses for  

 stridende mod god forretningsskik.
§ 111.  Af den del af årets overskud, der ikke medgår  

 til dækning af muligt underskud fra tidligere år, skal mindst ti pct.  

 overføres til den lovpligtige reservefond, indtil denne udgør ti pct. af  

 aktiekapitalen.
Henlæggelse skal derefter ske med mindst fem pct., indtil  

 fonden udgør en fjerdedel af aktiekapitalen.
Vedtægterne kan foreskrive pligt  

 til større henlæggelse.
 Stk. 2.  Til en særlig fond skal henlægges beløb, som  

 selskabet ved aktietegning modtager for aktierne ud over disses pålydende med  

 fradrag af omkostninger ved selskabets stiftelse eller aktiekapitalens  

 forhøjelse, samt beløb, som selskabet har modtaget ved salg af aktier i  

 henhold til § 40.
 Stk. 3.  Den lovpligtige reservefond og den særlige  

 fond, der er omhandlet i stk. 2, kan bruges til:
1. dækning af underskud, der ikke dækkes af det beløb,  

 der kan anvendes til udbytte, 2. fondsaktieemission, medmindre selskabet har et  

 udækket underskud, 3. under de i § 46 angivne betingelser til andre  

 formål.
§ 112.  Beslutning om fordelingen af det  

 overskudsbeløb, der er til disposition efter årsregnskabet, træffes af  

 generalforsamlingen.
Generalforsamlingen må ikke beslutte uddeling af højere  

 udbytte end foreslået eller tiltrådt af bestyrelsen.
§ 113.  Er udbetaling til aktionærerne sket i strid  

 med bestemmelserne i denne lov, skal disse tilbagebetale, hvad de har  

 oppebåret, tillige med en årlig rente af beløbet svarende til den rente, der  

 er fastsat efter § 5, stk. 1 og 2, i lov om renter ved forsinket betaling  

 m.v., med et tillæg af 2 pct.
For udbetaling af udbytte gælder dette dog kun,  

 hvis aktionæren indså eller burde have indset, at udbetalingen var ulovlig.
 Stk. 2.  Viser beløbet sig at være uerholdeligt, eller  

 kan søgsmål mod en aktionær om tilbagebetaling ikke gennemføres, er de, som  

 har medvirket til beslutningen om udbetalingen eller gennemførelsen af denne  

 eller til opstillingen eller godkendelsen af den urigtige regnskabsopgørelse,  

 ansvarlige efter reglerne i §§ 140-143.
 § 114.  Generalforsamlingen kan beslutte, at der af  

 selskabets midler ydes gaver til almennyttige eller dermed ligestillede  

 formål, for så vidt det under hensyn til hensigten med gaven, selskabets  

 økonomiske stilling samt omstændighederne i øvrigt må anses for rimeligt.  

 Bestyrelsen kan til de i 1. pkt. nævnte formål anvende beløb, som i forhold  

 til selskabets økonomiske stilling er af ringe betydning.
§ 115.  Et selskab må ikke yde lån til eller stille  

 sikkerhed for aktionærer, anpartshavere, bestyrelsesmedlemmer eller  

 direktører i selskabet eller et moderselskab til dette.
Et selskab må heller  

 ikke yde lån til eller stille sikkerhed for den, der er knyttet til en  

 person, som er omfattet af 1. pkt., ved ægteskab eller ved slægtsskab i ret  

 op- eller nedstigende linie, eller som på anden måde står den pågældende  

 særligt nær.
Stk. 2.  Et selskab må ikke yde lån til finansiering af  

 erhvervelse af aktier i selskabet eller aktier eller anparter i dets  

 moderselskab.
Et selskab må heller ikke stille midler til rådighed eller  

 sikkerhed i forbindelse med sådan erhvervelse.
 Stk. 3.  Sikkerhedsstillelse i strid med stk. 1 og 2 er  

 dog bindende, hvis medkontrahenten ikke havde kendskab til, at sikkerheden  

 var stillet i strid med disse bestemmelser.
 Stk. 4.  Udbetalinger fra selskabet, der er foretaget i  

 forbindelse med dispositioner i strid med stk. 1 og 2, skal tilbageføres  

 tillige med en årlig rente af beløbet svarende til den rente, der er fastsat  

 efter § 5, stk. 1 og 2, i lov om renter ved forsinket betaling m.v., med et  

 tillæg af 2 pct., medmindre højere rente er aftalt.
 Stk. 5.  Kan tilbagebetaling og ophør af  

 sikkerhedsstillelse ikke finde sted, indestår de, der har truffet eller  

 opretholdt dispositionerne efter stk. 1 og 2, for selskabets tab.
 § 115 a.  § 115, stk. 1, 1. pkt., finder ikke  

 anvendelse på lån til et moderselskab og sikkerhedsstillelse for et  

 moderselskabs forpligtelser.
Stk. 2.  § 115, stk. 1 og 2, finder ikke anvendelse på  

 dispositioner foretaget med henblik på erhvervelse af aktier af eller til  

 arbejdstagerne i selskabet eller i et datterselskab.
Selskabet må kun anvende  

 beløb hertil i det omfang, hvori selskabets egenkapital overstiger det beløb,  

 der ikke kan anvendes til uddeling af udbytte.
 Stk. 3.  I bestyrelsens protokol skal der gøres  

 bemærkning om enhver disposition i medfør af stk. 2. På dispositioner  

 foretaget i strid med stk. 2 finder § 115, stk. 3-5, tilsvarende anvendelse.
 Stk. 4.  § 115, stk. 1 og stk. 2, finder ikke anvendelse  

 på banker samt de selskaber, der er omfattet af lov om visse  

 kreditinstitutter.
Aktieselskabers opløsning § 116.  Såfremt ikke andet er fastsat i lovgivningen,  

 træffes beslutning om opløsning af et aktieselskab af generalforsamlingen og  

 gennemføres ved likvidation.
 Stk. 2.  Generalforsamlingens beslutning træffes i  

 tilfælde, hvor opløsning er påbudt i lovgivningen eller selskabets vedtægter  

 eller af overregistrator efter denne lov, overensstemmende med reglerne i §  

 77. I andre tilfælde finder § 78 tilsvarende anvendelse.
 Stk. 3.  Beslutningen skal anmeldes inden fjorten dage.
 Stk. 4.  Et aktieselskab, der er under likvidation eller  

 under opløsning i henhold til § 117, skal bibeholde sit navn med tilføjelsen  

 »i likvidation«.
§ 117.  Bliver opløsning ikke vedtaget i tilfælde, som  

 er omfattet af § 116, stk. 2, 1. pkt., eller bliver likvidator ikke valgt,  

 opløses selskabet på overregistrators anmodning af skifteretten på selskabets  

 hjemsted.
Det samme gælder, hvor selskabets opløsning er besluttet af retten  

 i henhold til § 119.
 Stk. 2.  Overregistrators beslutning om at kræve  

 selskabet opløst offentliggøres i Statstidende og kan ikke indbringes for  

 industriministeren.
Stk. 3.  Skifteretten kan udnævne en eller flere  

 likvidatorer.
For opløsningen gælder i øvrigt bestemmelserne om likvidation i  

 dette kapitel med de fornødne lempelser.
Omkostningerne ved opløsningen  

 betales om fornødent af statskassen.
 § 118.  Overregistrator kan beslutte, at et selskab  

 skal opløses, om fornødent efter § 117, hvis selskabet ikke rettidigt har  

 indsendt årsregnskab m.v. i behørig stand til aktieselskabs-registeret efter  

 lov om visse selskabers aflæggelse af årsregnskab m.v., eller hvis det ikke  

 har den i loven eller vedtægterne foreskrevne ledelse eller revisor, og  

 mangelen ikke afhjælpes inden udløbet af en frist, der fastsættes af  

 overregistrator.
 § 119.  Har aktionærer ved forsætlig medvirken til en  

 generalforsamlingsbeslutning i strid med § 80 eller på anden måde ved misbrug  

 af deres indflydelse i selskabet medvirket til overtrædelse af denne lov  

 eller selskabets vedtægter, kan retten, hvis der som følge af misbrugets  

 langvarighed eller andre grunde foreligger særlig anledning hertil, efter  

 påstand af aktionærer, der repræsenterer mindst en tiendedel af  

 aktiekapitalen, bestemme, at selskabet skal opløses.
 § 120.  Til at foretage likvidationen af et  

 aktieselskab vælger generalforsamlingen en eller flere likvidatorer.
 Stk. 2.  Aktionærer, der ejer en fjerdedel af  

 aktiekapitalen, har ret til på generalforsamlingen at vælge en likvidator til  

 sammen med de af generalforsamlingen valgte at foretage likvidationen.
Stk. 3.  Generalforsamlingen kan beslutte, at  

 skifteretten skal udnævne likvidatorer.
Skifteretten fastsætter det vederlag,  

 det likviderende selskab skal yde de af retten udnævnte likvidatorer.
§ 121.  Likvidatorerne træder i bestyrelsens og  

 direktionens sted.
Denne lovs bestemmelser om bestyrelsen finder med de  

 fornødne lempelser anvendelse på likvidatorerne.
 Stk. 2.  Likvidator kan til enhver tid afsættes af den  

 myndighed, der har udnævnt ham.
 Stk. 3.  I øvrigt finder lovens regler om revision og  

 generalforsamlinger tilsvarende anvendelse i selskaber under likvidation med  

 de afvigelser, der følger af nedenstående bestemmelser.
§ 122.  Likvidatorerne skal udarbejde en  

 resultatopgørelse for tiden fra udløbet af det sidste år, for hvilket  

 regnskab er aflagt, til likvidationens indtræden og en status (* 2) på  

 sidstnævnte tidspunkt.
Regnskabet skal i revideret stand snarest muligt  

 fremlægges til eftersyn for aktionærerne og kreditorerne på selskabets kontor  

 og indsendes til aktieselskabs-registeret.
 Stk. 2.  Inden 14 dage efter, at det i stk. 1 omhandlede  

 regnskab foreligger, skal likvidatorerne til aktieselskabs-registeret afgive  

 en redegørelse for de vigtigste årsager til likvidationen, for forretningens  

 gang i de sidste år før likvidationen og for omstændigheder, som i øvrigt  

 kommer i betragtning ved bedømmelsen af, om der er grund til at påbegynde  

 undersøgelse med henblik på strafforfølgning.
§ 123.  Likvidatorerne skal snarest ved en  

 bekendtgørelse i Statstidende med et varsel af mindst tre måneder opfordre  

 selskabets kreditorer til at anmelde deres krav.
Meddelelse om  

 bekendtgørelsens indrykning skal samtidig sendes til alle kendte kreditorer.
 Stk. 2.  Kan en fordring ikke anerkendes som anmeldt,  

 skal der gives kreditor underretning herom ved anbefalet brev med  

 tilkendegivelse af, at han, såfremt han ønsker at anfægte afgørelsen, må  

 indbringe spørgsmålet for skifteretten inden tre måneder fra brevets  

 afsendelse at regne.
 Stk. 3.  Fordringer, der anmeldes, efter at boet er  

 optaget til slutning, dækkes ved midler, der endnu ikke er udloddet til  

 aktionærerne.
§ 124.  Udlodning til aktionærerne kan først  

 foretages, når den frist, der er fastsat i den i § 123, stk. 1, omhandlede  

 bekendtgørelse, er udløbet og gælden betalt.
Bobehandlingen må ikke  

 afsluttes, før mulige tvistigheder i henhold til § 123, stk. 2, er afgjort.
Stk. 2.  Inden fjorten dage efter, at det endelige  

 likvidationsregnskab er godkendt af generalforsamlingen, skal likvidatorerne  

 anmelde selskabet til udslettelse af aktieselskabs-registeret.
Som bilag til  

 denne anmeldelse skal følge likvidationsregnskabet.
§ 125.  Såfremt der efter selskabets udslettelse af  

 aktieselskabs-registeret fremkommer yderligere midler, eller der i øvrigt  

 måtte være anledning dertil, kan likvidationen efter skifterettens  

 bestemmelse genoptages.
Dette sker ved de tidligere likvidatorer eller, hvis  

 disse ikke kan genoptage likvidationen, ved skifteretten.
Genoptagelse af  

 likvidationen og dens afslutning skal anmeldes inden fjorten dage.
§ 126.  Viser det sig under likvidationen, at de  

 forhold, der har ført til selskabets likvidation, ikke længere foreligger,  

 skal likvidatorerne indkalde en generalforsamling, der under iagttagelse af  

 forskrifterne i § 78 kan vedtage, at likvidationen skal hæves, og at  

 selskabet på ny skal træde i virksomhed.
Vedtages dette, skal der vælges en  

 bestyrelse og revisor.
Aktiekapitalen skal nedskrives til det beløb, der er i  

 behold.
Er den beholdne aktiekapital mindre end 300.000 kr., skal den bringes  

 op til mindst dette beløb.
 Stk. 2.  Anmeldelse om likvidationens ophævelse og om  

 selskabets genoptagelse af virksomheden skal ske inden fjorten dage.  

 Anmeldelsen skal være ledsaget af dokumentation for, at betingelserne i stk.  

 1 er opfyldt.
 § 127.  På selskabets vegne kan konkursbegæring kun  

 indgives af bestyrelsen eller, hvis selskabet er under likvidation, af  

 likvidator.
 Stk. 2.  Såfremt likvidatorerne finder, at likvidationen  

 ikke vil give fuld dækning til kreditorerne, skal de indkalde  

 generalforsamlingen til beslutning om indgivelse af konkursbegæring.
Stk. 3.  Opløses et selskab i medfør af § 117, indgives  

 konkursbegæringen af likvidator uden indkaldelse af generalforsamlingen.
Er  

 ingen likvidator udnævnt, kan skifteretten af egen drift træffe afgørelse om  

 konkurs.
 § 128.  Et aktieselskab, der er under konkurs, skal  

 bibeholde sit navn med tilføjelsen »under konkurs«.
 Stk. 2.  I forbindelse med registrering af konkursens  

 slutning slettes selskabet af aktieselskabs-registeret, medmindre andet  

 fremgår af skifterettens meddelelse.
 §§ 129-133. (Ophævet).
Fusion og omdannelse til anpartsselskab Fusion § 134.  Bestemmelserne om fusion i nærværende kapitel  

 finder anvendelse, når et aktieselskab uden likvidation opløses ved  

 overdragelse af selskabets aktiver og gæld som helhed til et andet  

 aktieselskab, og når to eller flere aktieselskaber sammensmeltes til et nyt  

 aktieselskab.
 Stk. 2.  Indgår et anpartsselskab i fusionen, finder  

 anpartsselskabslovens kap. 15 anvendelse på dettes opløsning.
§ 134 a.  Bestyrelserne i de fusionerende selskaber  

 opretter og underskriver i forening en fusionsplan, der skal indeholde  

 oplysning og bestemmelser om: 1) selskabernes navne og eventuelle binavne,  

 herunder om et ophørende selskabs navn eller binavn skal indgå som binavn for  

 det fortsættende selskab, 2) selskabernes hjemsted, 3) vederlaget for  

 aktierne i et ophørende selskab, 4) tidspunktet, fra hvilket de aktier, der  

 eventuelt ydes som vederlag, giver ret til udbytte og andre rettigheder i  

 selskabet, jfr. § 32, stk. 3, 5) de rettigheder i det fortsættende selskab,  

 der tillægges eventuelle indehavere af aktier og gældsbreve med særlige  

 rettigheder i et ophørende selskab, 6) eventuelle andre foranstaltninger til  

 fordel for indehavere af de i nr. 5 omhandlede aktier og gældsbreve, 7)  

 udlevering af aktiebreve for aktier, der ydes som vederlag, 8) tidspunktet,  

 fra hvilket et ophørende selskabs rettigheder og forpligtelser  

 regnskabsmæssigt skal anses for overgået, jfr. § 134 b, stk. 2, 9) enhver  

 særlig fordel, der gives medlemmerne af selskabernes bestyrelser,  

 repræsentantskab og direktion, samt § 134 b.  Bestyrelsen i hvert selskab udarbejder en  

 skriftlig redegørelse, i hvilken fusionsplanen forklares og begrundes.  

 Redegørelsen skal omtale fastsættelsen af vederlaget for aktierne, herunder  

 særlige vanskeligheder forbundet med fastsættelsen.
Stk. 2.  Redegørelsen vedhæftes en revideret, fælles  

 regnskabsopstilling, der udviser samtlige aktiver og passiver i hvert af  

 selskaberne, de reguleringer, som overtagelsen antages at ville medføre, samt  

 udkast til en åbningsbalance for det fortsættende selskab efter overtagelsen.  

 Lov om visse selskabers aflæggelse af årsregnskab m.v. finder tilsvarende  

 anvendelse på åbningsbalancen og de tilhørende noter.
Den fælles  

 regnskabsopstilling må ikke have en opgørelsesdag, der ligger mere end seks  

 måneder forud for fusionsplanens underskrivelse.
§ 134 c.  I hvert af de fusionerende selskaber  

 udarbejder en eller flere uvildige, sagkyndige vurderingsmænd en skriftlig  

 udtalelse om fusionsplanen.
Vurderingsmændene udpeges efter § 6 b, stk. 1.  

 Hvis de fusionerende selskaber ønsker at benytte en eller flere fælles  

 vurderingsmænd, udpeges disse efter selskabernes anmodning af skifteretten på  

 det sted, hvor det fortsættende selskab har sit hjemsted.
 Stk. 2.  § 6 b, stk. 2 og 3, finder tilsvarende  

 anvendelse på vurderingsmændenes forhold til samtlige fusionerende selskaber.
Stk. 3.  Udtalelsen skal indeholde erklæring om,  

 hvorvidt vederlaget for aktierne i et ophørende selskab er rimeligt og  

 sagligt begrundet.
Erklæringen skal angive den eller de fremgangsmåder, der  

 er anvendt ved fastsættelsen af vederlaget, samt vurdere hensigtsmæssigheden  

 heraf.
Erklæringen skal endvidere angive de værdier, som fremgangsmåderne  

 hver for sig fører til, samt den betydning, der må tillægges fremgangsmåderne  

 i forhold til hinanden ved værdiansættelsen.
Har der været særlige  

 vanskeligheder forbundet med værdiansættelsen, omtales disse i erklæringen.
 Stk. 4.  Vurderingsmændene skal endvidere afgive  

 erklæring om, hvorvidt fusionen kan antages at medføre en forringelse af  

 muligheden for fyldestgørelse af kreditorerne i det enkelte selskab.
 § 134 d.  Senest en måned efter fusionsplanens  

 underskrivelse indsendes for hvert af de fusionerende selskaber en af  

 bestyrelsen bekræftet genpart af fusionsplanen til aktieselskabs-registeret.  

 Endvidere skal vurderingsmændenes erklæring efter § 134 c, stk. 4, indsendes  

 til aktieselskabs-registeret i forbindelse hermed eller senere, jfr. § 134 e.
 Stk. 2.  Modtagelsen af dokumenterne, der er nævnt i  

 stk. 1, bekendtgøres efter § 158, stk. 1. Antages det i vurderingsmændenes  

 erklæring efter § 134 c, stk. 4, at fusionen kan medføre en forringelse af  

 muligheden for fyldestgørelse af kreditorerne, skal bekendtgørelsen indeholde  

 oplysning herom og henlede kreditorernes opmærksomhed på deres rettigheder  

 efter § 134 e og § 134 g.
§ 134 e.  Beslutning om fusion træffes i et ophørende  

 selskab af generalforsamlingen under iagttagelse af forskrifterne i § 78 samt  

 de yderligere forskrifter, som vedtægterne måtte indeholde om opløsning eller  

 fusion, jfr. dog § 134 j.
Er selskabet under likvidation, kan fusion kun  

 besluttes, hvis udlodning til aktionærerne endnu ikke er påbegyndt og  

 generalforsamlingen samtidig træffer beslutning om at hæve likvidationen. §  

 126 finder da ikke anvendelse.
Stk. 2.  Beslutning om fusion træffes i det fortsættende  

 selskab af bestyrelsen, medmindre der af generalforsamlingen skal foretages  

 vedtægtsændringer, bortset fra optagelse af et ophørende selskabs navn eller  

 binavn som binavn for det fortsættende selskab.
Beslutningen skal endvidere  

 træffes af generalforsamlingen, hvis aktionærer, der ejer fem procent af  

 aktiekapitalen, jfr. dog stk. 3, skriftligt forlanger det inden fjorten dage  

 efter, at modtagelsen af fusionsplanen er bekendtgjort efter § 158, stk. 1.  

 Beslutningen tages i så fald med det i § 78 foreskrevne flertal.
Bestyrelsen  

 foretager indkaldelse af generalforsamlingen inden fjorten dage efter  

 modtagelsen af anmodningen.
Stk. 3.  Beslutningen skal endvidere i det fortsættende  

 selskab træffes af generalforsamlingen, hvis de aktionærer, der ifølge  

 vedtægterne, jfr. § 70, kan forlange generalforsamlingen indkaldt, anmoder  

 derom.
Stk. 2, 3. og 4. pkt., finder tilsvarende anvendelse.
 Stk. 4.  Generalforsamlingen må tidligst afholdes en  

 måned efter bekendtgørelse i henhold til § 134 d om modtagelse af  

 fusionsplanen og af vurderingsmændenes erklæring efter § 134 c, stk. 4.  

 Vedtages fusionen ikke i overensstemmelse med den bekendtgjorte fusionsplan,  

 anses forslaget som bortfaldet.
 Stk. 5.  De nedenfor anførte dokumenter skal senest en  

 måned før generalforsamlingen fremlægges på hvert fusionerende selskabs  

 kontor til eftersyn for aktionærerne og samtidig vederlagsfrit tilstilles  

 enhver noteret aktionær, der har anmodet herom:
 Stk. 6.  Kreditorer, der anmoder derom, skal have  

 oplysning om tidspunktet for beslutningen efter stk. 1-3.
 § 134 f.  Aktionærer i det eller de ophørende  

 selskaber kan kræve erstatning af selskabet, hvis de har taget forbehold  

 herom på generalforsamlingen, og hvis vederlaget for aktierne ikke er  

 rimeligt og sagligt begrundet, jfr. § 134 c, stk. 3. Sag herom skal anlægges  

 senest 14 dage efter, at fusionen er besluttet i alle de fusionerende  

 selskaber.
 § 134 g.  Antages det i vurderingsmændenes erklæring  

 efter § 134 c, stk. 4, at kreditorernes mulighed for fyldestgørelse forringes  

 ved fusionen, kan kreditorer, hvis fordringer er stiftet forud for  

 bekendtgørelsen om fusionsplanen efter § 134 d, og for hvilke der ikke er  

 stillet særskilt sikkerhed, inden en måned efter, at fusionen er besluttet i  

 alle de fusionerende selskaber, anmelde deres fordringer.
 Stk. 2.  Anmeldte fordringer, der er forfaldne, kan  

 forlanges indfriet, og for anmeldte fordringer, der er uforfaldne, kan  

 forlanges betryggende sikkerhed.
 Stk. 3.  Medmindre andet godtgøres, er  

 sikkerhedsstillelse efter stk. 2 ikke fornøden, hvis indfrielse af  

 fordringerne er sikret ved en ordning i henhold til særlig lovgivning for de  

 fusionerende selskaber.
 Stk. 4.  Er der mellem selskabet og anmeldte kreditorer  

 uenighed om, hvorvidt der skal stilles sikkerhed, eller om, hvorvidt en  

 tilbudt sikkerhed er tilstrækkelig, kan begge parter inden 14 dage efter, at  

 fordringen er anmeldt, indbringe sagen for skifteretten på selskabets  

 hjemsted til afgørelse af spørgsmålet.
 Stk. 5.  Kreditor kan ikke med bindende virkning ved den  

 aftale, der ligger til grund for fordringen, frasige sig retten til at  

 forlange sikkerhed efter stk. 2.
 § 134 h.  Et ophørende selskab anses for opløst, og  

 dets rettigheder og forpligtelser anses for overgået som helhed til det  

 fortsættende selskab, når:
 Stk. 2.  Samtidig med, at betingelserne efter stk. 1 er  

 opfyldt, bliver de aktionærer i et ophørende selskab, der vederlægges med  

 aktier, aktionærer i det fortsættende selskab.
 Stk. 3.  Ejer de fusionerende selskaber aktier i et  

 ophørende selskab, ombyttes disse ikke med aktier i det fortsættende selskab.
 Stk. 4.  § 34 finder ikke anvendelse på en  

 kapitalforhøjelse i det fortsættende selskab på grundlag af et ophørende  

 selskabs aktiver og gæld.
 Stk. 5.  Dannes ved fusionen et nyt selskab, og  

 foretages valg af bestyrelse og revisor ikke umiddelbart efter, at  

 generalforsamlingerne har vedtaget sammensmeltningen, skal der inden fjorten  

 dage derefter afholdes generalforsamling i det nye selskab til valg af  

 bestyrelse og revisor.
§ 134 i.  Den vedtagne fusion skal af hvert selskabs  

 bestyrelse anmeldes til aktieselskabs-registeret inden fjorten dage efter, at  

 fusionens retsvirkninger er indtrådt efter § 134 h, stk. 1. Det fortsættende  

 selskab kan anmelde fusionen på selskabernes vegne.
Med anmeldelsen skal  

 følge de i § 134 e, stk. 5, nr. 3-5, nævnte dokumenter i original eller i en  

 af bestyrelsen bekræftet genpart.
§ 134 j.  Opløses et aktieselskab uden likvidation ved  

 overdragelse af selskabets aktiver og gæld som helhed til et andet  

 aktieselskab, der ejer samtlige aktier i det ophørende selskab, kan  

 beslutning om fusion i det ophørende selskab træffes af bestyrelsen.
I øvrigt  

 finder bestemmelserne i § 134 a, stk. 1, nr. 1-2, 5-6 og 8-10, § 134 b, stk.  

 1, 1. pkt., § 134 d, § 134 e, stk. 1, 2. og 3. pkt., og stk. 2-6, § 134 g, §  

 134 h og § 134 i tilsvarende anvendelse.
Stk. 2.  Fristen i § 134 e, stk. 5, regnes i givet fald  

 fra bestyrelsens beslutning om fusion.
Der skal endvidere udarbejdes en  

 revideret fælles regnskabsopstilling efter § 134 b, stk. 2.
 Stk. 3.  En eller flere vurderingsmænd, der udpeges  

 efter § 134 c, stk. 1, skal udarbejde en erklæring efter § 134 c, stk. 4.
 § 134 k.  Opløses et aktieselskab uden likvidation ved  

 overdragelse af selskabets aktiver og gæld som helhed til den danske stat  

 eller en dansk kommune, finder § 134 a, § 134 b, stk. 1, § 134 c, stk. 1-3, §  

 134 d, stk. 1, 1. pkt., og stk. 2, 1. pkt., § 134 e, stk. 1, 4 og 5, § 134 f,  

 § 134 h, stk. 1, nr. 1, og § 134 i tilsvarende anvendelse.
Omdannelse til anpartsselskab § 134 l.  Generalforsamlingen kan med det flertal, der  

 kræves til ændring af selskabets vedtægter, vedtage at omdanne selskabet til  

 et anpartsselskab.
Meddelelse om vedtagelsen sendes inden fjorten dage til  

 enhver noteret aktionær.
 Stk. 2.  Omdannelsen til anpartsselskab anses som sket,  

 når vedtægterne er ændret således, at de opfylder kravene i lov om  

 anpartsselskaber, og vedtægtsændringerne er registreret og bekendtgjort i  

 Statstidende.
 Stk. 3.  Når omdannelsen er sket, anses de af selskabet  

 udstedte aktiebreve som annullerede.
Stk. 4.  Er der forløbet fem år efter omdannelsen, uden  

 at alle dertil berettigede har anmeldt sig til optagelse på fortegnelsen over  

 anpartshavere, kan bestyrelsen ved en bekendtgørelse i Statstidende opfordre  

 den eller de pågældende til inden seks måneder at foretage sådan anmeldelse.  

 Når fristen er udløbet, uden at anmeldelse er sket, kan bestyrelsen for  

 aktionærens regning afhænde anparterne gennem en fondsbørsvekselerer.
I  

 salgsprovenuet kan selskabet fradrage omkostningerne ved bekendtgørelsen og  

 afhændelsen.
Er salgsprovenuet ikke afhentet inden fem år efter afhændelsen,  

 tilfalder beløbet selskabet.
 §§ 135-139. (Ophævet).
 Erstatning m.v.
§ 140.  Stiftere, bestyrelsesmedlemmer og direktører,  

 som under udførelsen af deres hverv forsætligt eller uagtsomt har tilføjet  

 selskabet skade, er pligtige at erstatte denne.
Det samme gælder, når skaden  

 er tilføjet aktionærer, selskabets kreditorer eller tredjemand ved  

 overtrædelse af denne lov eller vedtægterne.
 § 141.  Med hensyn til erstatningspligt for  

 vurderingsmænd, revisorer og granskningsmænd finder § 140 tilsvarende  

 anvendelse.
 Stk. 2.  Er et revisionsselskab valgt til revisor, er  

 både revisionsselskabet og den revisor, hvem revisionen er overdraget,  

 erstatningsansvarlige.
§ 142.  En aktionær er pligtig at erstatte tab, som  

 han ved forsætligt eller groft uagtsomt at overtræde denne lov eller  

 selskabets vedtægter har tilføjet selskabet, andre aktionærer eller  

 tredjemand.
Hvis retten af hensyn til faren for fortsat misbrug og forholdene  

 i øvrigt finder, at der er særlig grund hertil, kan sagsøgte desuden  

 tilpligtes at indløse en skadelidende aktionærs aktier til en pris, som  

 fastsættes under hensyn til selskabets økonomiske stilling og til, hvad der  

 efter omstændighederne i øvrigt findes rimeligt.
 § 143.  Erstatning efter reglerne i §§ 140-142 kan  

 nedsættes, når dette findes rimeligt under hensyn til skyldgraden, skadens  

 størrelse og omstændighederne i øvrigt.
Stk. 2.  Er flere samtidig erstatningspligtige, hæfter  

 de solidarisk for erstatningen.
Den, hvis erstatningsansvar er lempet efter  

 reglerne i stk. 1, er dog kun ansvarlig med det nedsatte beløb.
Har en af dem  

 betalt erstatningen, kan han afkræve hver enkelt af de medansvarlige dennes  

 del under hensyn til størrelsen af den skyld, der måtte påhvile hver enkelt,  

 samt omstændighederne i øvrigt.
 § 144.  Beslutning om, at selskabet skal anlægge  

 søgsmål mod stiftere, bestyrelsesmedlemmer, direktører, vurderingsmænd,  

 revisorer, granskningsmænd eller aktionærer efter reglerne i §§ 140-142,  

 træffes af generalforsamlingen.
 Stk. 2.  Søgsmål kan anlægges, selv om  

 generalforsamlingen tidligere har besluttet ansvarsfrihed eller afstået fra  

 at anlægge søgsmål, såfremt der angående denne beslutning eller det forhold,  

 hvorpå søgsmålet bygger, ikke er givet i alt væsentligt rigtige og  

 fuldstændige oplysninger til generalforsamlingen, inden beslutningen blev  

 truffet.
Stk. 3.  Har aktionærer, der repræsenterer mindst en  

 tiendedel af aktiekapitalen, modsat sig en beslutning om ansvarsfrihed eller  

 om afkald på retssag, kan der af enhver aktionær anlægges søgsmål med påstand  

 om, at den eller de ansvarlige tilpligtes at betale selskabet erstatning for  

 det tab, det har lidt.
Aktionærer, som herefter anlægger sag, er ansvarlige  

 for sagsomkostningerne, dog med ret til at få disse godtgjort af selskabet i  

 det omfang, omkostningerne dækkes af det beløb, der gennem retssagen kommer  

 selskabet til gode.
 Stk. 4.  Går selskabet konkurs, således at fristdagen  

 indtræder inden to år efter afholdelsen af den generalforsamling, som har  

 bevilget ansvarsfrihed eller givet afkald på anlæggelse af søgsmål, kan  

 konkursboet dog anlægge erstatningssag uden hensyn til denne  

 generalforsamlingsbeslutning.
 § 145.  Søgsmål i henhold til § 144, stk. 3, kan ikke  

 anlægges senere end seks måneder efter, at den der omhandlede  

 generalforsamlingsbeslutning blev truffet, eller, hvis granskning er iværksat  

 efter reglerne i § 95, efter at granskningen er afsluttet.
 Stk. 2.  Søgsmål i henhold til § 144, stk. 4, kan ikke  

 anlægges senere end tre måneder efter, at selskabet er erklæret konkurs.
 § 146.  Erstatningssøgsmål mod stiftere,  

 bestyrelsesmedlemmer og direktører kan anlægges ved retten på det sted, hvor  

 selskabet har sit hjemsted.
Filialer af udenlandske aktieselskaber § 147.  Et udenlandsk aktieselskab, der er lovligt  

 bestående i hjemlandet, kan drive virksomhed gennem en herværende filial,  

 såfremt dette er hjemlet i international aftale eller ved bestemmelser  

 fastsat af industriministeren, eller såfremt ministeren giver tilladelse  

 hertil.
 § 148.  Filialen skal i sit navn optage selskabets  

 navn med tilføjelse af ordet filial og med tydelig angivelse af selskabets  

 nationalitet.
Stk. 2.  Filialen skal på breve og andre  

 forretningspapirer angive selskabets navn, filialens hjemsted (hovedkontor),  

 at filialen er indført i aktieselskabs-registeret, samt det  

 registreringsnummer, hvorunder den er indført.
Anføres størrelsen af  

 selskabets aktiekapital på disse dokumenter, skal såvel den tegnede som den  

 indbetalte aktiekapital anføres.
 § 149.  Filialen skal ledes af en eller flere  

 filialbestyrere, der skal have bopæl her i landet, medmindre  

 industriministeren undtager fra dette krav.
Stk. 2.  Filialbestyrere skal være myndige.
I øvrigt  

 finder lovens bestemmelser om direktører med de fornødne afvigelser  

 tilsvarende anvendelse på filialbestyrere.
Stk. 3.  Filialen tegnes af filialbestyrerne, hver for  

 sig eller flere i forening.
Filialbestyrerne kan meddele prokura.
 § 150.  Selskabet skal i alle af virksomheden her i  

 landet opstående retsforhold være underkastet dansk ret og danske domstoles  

 afgørelse.
§ 151.  Oprettelse af filialer skal anmeldes til  

 aktieselskabs-registeret.
Anmeldelsen skal underskrives af filialbestyrerne.
 Stk. 2.  Med anmeldelsen skal følge:
 Stk. 3.  Kap. 19 finder tilsvarende anvendelse.
 Stk. 4.  På overregistrators anmodning skal der  

 indsendes en autoriseret oversættelse af de i stk. 2 nævnte bilag.
Stk. 5.  Filialen må ikke påbegynde sin virksomhed, før  

 anmeldelse er sket.
Hvis registrering nægtes, må filialen ikke længere drive  

 virksomhed.
Stk. 6.  Filialbestyrerne skal senest 1 måned efter  

 godkendelsen af det udenlandske selskabs årsregnskab, dog senest 7 måneder  

 efter regnskabsårets udgang, til aktieselskabs-registeret indsende en  

 bekræftet afskrift af det udenlandske selskabs årsregnskab med tilhørende  

 bekræftelse eller påtegning fra selskabets revisor samt en årsberetning for  

 filialvirksomheden.
Et selskab, der er datterselskab, kan i stedet for et  

 årsregnskab indsende moderselskabets koncernregnskab, hvis der samtidig  

 indsendes en af moderselskabets bestyrelse underskrevet erklæring om, at  

 datterselskabet ikke aflægger årsregnskab i medfør af hjemlandets lovgivning,  

 at selskabets aktiver, passiver og resultat indgår i moderselskabets  

 koncernregnskab, og at moderselskabet i alle forhold hæfter for  

 datterselskabets forpligtelser.
 Stk. 7.  Kommer selskabet under konkurs, eller træder  

 det i likvidation, skal filialbestyrerne inden fjorten dage anmelde dette til  

 aktieselskabs-registeret.
 § 152.  Filialen slettes af aktieselskabs-registeret:
Stk. 2.  Efter at filialen er slettet af registeret, må  

 selskabet ikke fortsætte sin virksomhed her i landet, medmindre der oprettes  

 og registreres en ny filial.
I det i stk. 1, nr. 2, nævnte tilfælde kan ny  

 filial ikke oprettes, før vedkommende fordringshaver er fyldestgjort eller  

 samtykker i oprettelsen.
Aktieselskabers navn § 153.  Aktieselskaber er pligtige og eneberettigede  

 til i deres navn at benytte ordet »aktieselskab« eller deraf  

 dannede forkortelser.
Stk. 2.  Aktieselskabers navne skal tydeligt adskille  

 sig fra hinanden og fra anpartsselskabers navne.
I navnet må ikke optages  

 slægtsnavn, firma, særegent navn på fast ejendom, varemærke,  

 forretningskendetegn og lignende, der ikke tilkommer selskabet, eller noget,  

 som kan forveksles hermed.
Stk. 3.  Et aktieselskabs navn må ikke være egnet til at  

 vildlede.
Det må ikke indeholde angivelse af foretagender, der ikke står i  

 forbindelse med selskabets formål.
Angiver navnet en bestemt virksomhed, må  

 det ikke bibeholdes uforandret, når virksomhedens art væsentligt forandres.
Stk. 4.  Bestemmelserne i stk. 1-3 finder tilsvarende  

 anvendelse på aktieselskabers binavne.
Ved benyttelse af binavnet skal  

 selskabets hovednavn tilføjes binavnet i parentes.
 Stk. 5.  Filialer skal i deres navn angive deres  

 karakter af filialer.
 Stk. 6.  På aktieselskabers breve og andre  

 forretningspapirer skal angives selskabets navn, hjemsted (hovedkontor) samt  

 det registreringsnummer, hvorunder det er indført i aktieselskabs-registeret.  

 Anføres aktiekapitalens størrelse på disse dokumenter, skal såvel den tegnede  

 som den indbetalte aktiekapital anføres.
 Anmeldelse og registrering m.m.
 § 154.  Aktieselskabs-registeret har sæde i København  

 og forestås af overregistrator.
 Stk. 2.  Industriministeren fastsætter regler om  

 anmeldelse, om indsendelse af årsregnskaber m.v. efter § 151, stk. 6, om  

 registrering og om udgivelse af en fortegnelse over registrerede  

 aktieselskaber.
Stk. 3.  Industriministeren kan fastsætte regler om  

 gebyrer for anmeldelse, udskrifter m.v. og bekendtgørelse.
Overregistrator  

 har udpantningsret for gebyrerne.
 (§ 155). (Ophævet).
 § 156.  Sker der ændring i selskabets vedtægter eller  

 noget andet forhold, hvorom anmeldelse er sket, skal anmeldelse herom, for så  

 vidt ikke andet er bestemt i denne lov, foretages inden en måned.
 § 156 a.  Overregistrator kan forlange de oplysninger,  

 som er nødvendige for, at der kan tages stilling til, om loven og selskabets  

 vedtægter er overholdt.
 § 157.  Dersom anmeldelsen eller den anmeldte ordning  

 ikke fyldestgør lovens forskrifter eller bestemmelser fastsat i henhold til  

 loven eller ikke stemmer med aktieselskabets vedtægter, eller dersom den  

 beslutning, i henhold til hvilken den anmeldte ordning er truffet, ikke er  

 blevet til på den måde, som loven eller vedtægterne foreskriver, skal  

 registrering nægtes.
 Stk. 2.  Finder overregistrator, at en fejl eller mangel  

 kan afhjælpes ved beslutning på generalforsamling eller  

 bestyrelsesvedtagelse, fastsættes der en frist til forholdets berigtigelse.  

 Sker berigtigelse ikke inden den fastsatte frist, nægtes registrering.
Stk. 3.  Anmelderen skal have skriftlig meddelelse om  

 nægtelsen og om grundene til denne.
Han kan inden en måned indbringe  

 nægtelsen for industriministeren.
Sag til omstødelse af nægtelsen eller af  

 industriministerens afgørelse skal anlægges inden seks måneder.
Stk. 4.  Mener nogen - bortset fra tilfælde, der  

 omfattes af § 81 - at en stedfunden registrering er ham til skade, hører  

 spørgsmålet om registreringens udslettelse under domstolenes afgørelse.
Sag  

 herom skal anlægges mod selskabet senest seks måneder efter registreringens  

 bekendtgørelse i Statstidende.
Retten tilstiller overregistrator udskrift af  

 dommen.
Om sagens udfald skal der uden betaling optages bemærkning i  

 registeret og ske bekendtgørelse i Statstidende.
 § 158.  Registreringer, modtagelse af  

 vurderingsberetninger i henhold til § 6 c, fusionsplaner og  

 vurderingsmændenes erklæring efter § 134 c, stk. 4, samt af årsregnskaber  

 m.v. efter § 151, stk. 6, skal straks bekendtgøres i Statstidende.  

 Registreringer samt modtagne anmeldelser med bilag, fusionsplaner,  

 vurderingsberetninger, erklæringer fra vurderingsmænd efter § 134 c, stk. 4,  

 og årsregnskaber m.v. er offentligt tilgængelige.
 Stk. 2.  Det, som er blevet bekendtgjort i Statstidende,  

 anses for at være kommet til tredjemands kundskab, jfr. dog § 61, stk. 2.  

 Bestemmelsen i 1. pkt. finder dog ikke anvendelse på dispositioner, der er  

 foretaget inden den 16. dag efter bekendtgørelsen, dersom tredjemand beviser,  

 at han ikke har haft mulighed for at få kendskab til det bekendtgjorte  

 forhold.
Stk. 3.  Så længe bekendtgørelse i Statstidende ikke har  

 fundet sted, kan forhold, der skal anmeldes og bekendtgøres, ikke gøres  

 gældende imod tredjemand, medmindre det bevises, at han har haft kundskab  

 herom.
Den omstændighed, at et sådant forhold endnu ikke er bekendtgjort,  

 hindrer ikke tredjemand i at gøre forholdet gældende.
Stk. 4.  I tilfælde af uoverensstemmelse mellem  

 indholdet af bekendtgørelsen i Statstidende og indholdet af registeret kan  

 selskabet ikke gøre den bekendtgjorte tekst gældende mod tredjemand.
Denne  

 kan derimod gøre den bekendtgjorte tekst gældende over for selskabet,  

 medmindre det bevises, at han kendte registerets indhold.
§ 159.  Sag mod et aktieselskab indbringes for retten  

 på det sted, hvor selskabet har sit hjemsted, eller, for udenlandske  

 aktieselskabers vedkommende, hvor den pågældende filials kontor findes.
Med  

 hensyn til forkyndelse og varsel betragtes kontoret som bopæl.
 Stk. 2.  Hvor beføjelser i forbindelse med opløsning af  

 aktieselskaber er henlagt til skifteretten, udøves de af skifteretten på  

 selskabets hjemsted, i det af konkurslovens § 4 omhandlede område af sø- og  

 handelsrettens skifteretsafdeling.
 Straffebestemmelser m.m.
§ 160.  Er strengere straf ikke forskyldt efter  

 borgerlig straffelov, straffes overtrædelse af lovens forskrifter om  

 indsendelse af anmeldelser, vurderingsberetninger i henhold til § 6 c og  

 meddelelser til aktieselskabs-registeret med bøde.
På samme måde straffes  

 bestyrelsesmedlemmer, direktører, medlemmer af repræsentantskabet,  

 vurderingsmænd, revisorer og granskningsmænd samt deres suppleanter, dersom  

 de ubeføjet røber, hvad de under udøvelsen af deres hverv har fået kundskab  

 om.
 Stk. 2.  Undlader et aktieselskabs bestyrelse, direktion  

 eller likvidator eller bestyreren af et udenlandsk aktieselskabs filial i  

 rette tid at efterkomme de pligter, der ifølge loven eller bestemmelser  

 fastsat i henhold til loven påhviler dem i forhold til  

 aktieselskabs-registeret, kan overregistrator og, for så vidt angår de  

 pågældendes tilsidesættelse af pligter efter regler, der udstedes i medfør af  

 § 178, industriministeren som tvangsmiddel pålægge de pågældende daglige  

 eller ugentlige bøder.
 § 161.  Overtrædelse af § 6 c, stk. 1-2 og stk. 5, §  

 12, stk. 4, § 13, stk. 1, § 25, § 28 a, § 48, stk. 1-2, §§ 48 c-48 f, § 48 h,  

 stk. 1, §§ 53-55, § 56, stk. 2, § 69 a, § 75, stk. 2-3, § 85, stk. 3, § 94, §  

 109, § 111, § 115, stk. 1-2, § 115 a, stk. 2, 2. pkt., § 116, stk. 4, § 128,  

 stk. 1, § 148, § 151, stk. 5-6, § 152, stk. 2, 1. pkt., § 153 og § 173, stk.  

 3, straffes med bøde.
 Stk. 2.  Et selskabs opretholdelse af dispositioner, der  

 er truffet i strid med § 85, stk. 3, og § 115, stk. 1 og stk. 2, straffes med  

 bøde.
 Stk. 3.  I forskrifter, der udstedes af  

 industriministeren i medfør af § 178, kan der fastsættes straf af bøde for  

 overtrædelse af bestemmelser i forskrifterne.
 Stk. 4.  Hvor aktieselskab, andelsselskab og lignende  

 optræder som stifter eller revisor, kan der pålægges det pågældende selskab  

 som sådant bødeansvar for overtrædelse af lovens bestemmelser.
 Ikrafttrædelsesbestemmelser m.v.
 § 162.  Loven træder i kraft den 1. januar 1974. Dog  

 træder § 21, stk. 3, 3. og 4. pkt., i kraft 1. august 1973.
Stk. 2.  Samtidig ophæves lov nr. 123 af 15. april 1930  

 om aktieselskaber med senere ændringer.
Endvidere ophæves lov nr. 36 af 15.  

 februar 1895 om danske aktieselskaber med sæde i udlandet.
 Stk. 3.  Bestemmelserne om aktieselskabers anmeldelse  

 til handelsregistrene i lov nr. 23 af 1. marts 1889 om handelsregistre, firma  

 og prokura finder ikke anvendelse på de af denne lov omfattede  

 aktieselskaber.
§ 163.  Loven gælder ikke for Færøerne og Grønland,  

 men kan ved kongelig anordning sættes i kraft for disse landsdele med de  

 afvigelser, som landsdelenes særlige forhold tilsiger.
Indtil lovens  

 ikraftsættelse for de nævnte landsdele skal de hidtil gældende regler i lov  

 nr. 123 af 15. april 1930 om aktieselskaber med senere ændringer iagttages.
 § 164.  (Udeladt).
 § 165.  (Udeladt).
 § 166.  Uanset bestemmelsen i § 18, 2. pkt., bevarer  

 de ved lovens ikrafttræden gældende vedtægtsbestemmelser deres gyldighed.  

 Bestemmelserne i § 19, stk. 2, 2. pkt., jfr. stk. 4, om tilsidesættelse af en  

 vedtægtsbestemmelse om beregningsgrundlaget for købesummen finder dog  

 anvendelse, hvor forkøbsretten gøres gældende efter lovens ikrafttræden.
 § 167.  (Udeladt).
 § 168.  Den i medfør af § 4, nr. 6, jfr. § 49, stk. 7,  

 fastsatte valgperiode for bestyrelsesmedlemmer kommer første gang til  

 anvendelse, når valg - herunder genvalg - af bestyrelsesmedlemmer finder sted  

 efter lovens ikrafttræden.
Stk. 2.  Direktører, der ved lovens ikrafttræden er  

 medlem af bestyrelsen, kan uanset bestemmelsen i § 51, stk. 2, bevare dette  

 hverv.
Det samme gælder, uanset § 56, stk. 1, sidste pkt., hvervet som  

 formand for bestyrelsen.
 Stk. 3.  Uanset bestemmelserne i § 52, stk. 1, kan de  

 ved lovens ikrafttræden i henhold til § 3 i lov nr. 503 af 29. november 1972  

 som direktører ansatte enkeltmandsfirmaer, selskaber m.v. fortsætte som  

 direktører i de pågældende selskaber.
 Stk. 4.  Uanset bestemmelserne i § 83, stk. 1, og § 84,  

 stk. 1, kan de ved lovens ikrafttræden lovligt valgte revisorer bevare deres  

 hverv.
 Stk. 5.  Uanset bestemmelsen i § 49, stk. 6, bevarer de  

 inden 1. juli 1973 registrerede vedtægtsbestemmelser deres gyldighed.
 § 169.  Bestemmelsen i § 67, stk. 1, hvorefter enhver  

 aktie skal give stemmeret, finder ikke anvendelse på aktier, der er tegnet  

 inden lovens ikrafttræden, og til hvilke der på dette tidspunkt ikke er  

 knyttet stemmeret.
 Stk. 2.  Aktier, der er tegnet før lovens ikrafttræden,  

 og hvis stemmeværdi overstiger ti gange stemmeværdien af nogen anden aktie  

 eller noget andet aktiebeløb af samme størrelse, bevarer deres stemmeværdi  

 uanset reglen i § 67, stk. 1.
§ 170.  Bestemmelserne i §§ 96-1083) om årsregnskab og  

 koncernregnskab kommer første gang til anvendelse for det regnskabsår, der  

 begynder efter den 31. december 1974, reglerne om udarbejdelse af  

 koncernregnskab dog først for det derefter følgende regnskabsår.
For  

 tidligere regnskabsår skal de hidtil gældende regler om regnskabsaflæggelse  

 og om regnskabernes offentlighed iagttages.
Stk. 2.  Uanset foranstående bestemmelser kan  

 aktieselskaber, for så vidt angår skatternes postering på årsregnskabet,  

 udskyde anvendelsen af reglerne herom i §§ 102 og 104, men de pågældende  

 selskaber skal da i det første regnskabsår, der begynder efter lovens  

 ikrafttræden, og i hvert af de følgende år af det regnskabsmæssige overskud  

 henlægge tyve pct. til en skattekonto.
Når det ved udarbejdelsen af et  

 årsregnskab viser sig, at den påbudte henlæggelse for det pågældende  

 regnskabsår vil bringe skattekontoen op på et beløb svarende til de i  

 regnskabsåret betalte samt de endnu ikke betalte skatter af indkomsten i  

 tidligere år, skal skatterne posteres i regnskabet i overensstemmelse med de  

 nye regler.
Dette skal ske senest i det fjerde regnskabsår, på hvilket denne  

 lovs regler om regnskabsaflæggelse i øvrigt finder anvendelse.
Skal disse  

 henlæggelser dække skatter af mere end et års indkomst, skal overgangen ske  

 senest i det ottende regnskabsår, på hvilket denne lovs regler om  

 regnskabsaflæggelse finder anvendelse.
Ved opgørelsen af det regnskabsmæssige  

 overskud, som danner grundlag for fastsættelse af tantieme, jfr. § 64, stk.  

 1, kan der ses bort fra den nævnte henlæggelse til skattekontoen.
 Stk. 3.  Indtil et selskab har gennemført overgangen til  

 at postere skatterne i overensstemmelse med denne lov, skal forskellen mellem  

 det i § 102, stk. 2, B.I.2., omhandlede beløb og det på skattekontoen  

 hensatte beløb opføres som en note i regnskabet.
 Stk. 4.  I det regnskabsår, hvori et selskab overgår til  

 at postere skatterne i overensstemmelse med denne lov, kan der ved opgørelsen  

 af det regnskabsmæssige overskud, som danner grundlag for fastsættelse af  

 tantieme, jfr. § 64, stk. 1, ses bort fra de i det pågældende regnskabsår  

 betalte eller endnu ikke betalte skatter af indkomsten i tidligere år.
Stk. 5.  De ovennævnte skatter af tidligere års indkomst  

 skal helt eller delvis kunne dækkes ved overførsel fra selskabets reserver, i  

 det omfang disse ikke efter loven eller selskabets vedtægter er bundet til  

 andet formål.
På tilsvarende måde skal opskrivningsbeløb i henhold til § 100,  

 stk. 4, kunne anvendes.
§ 171.  Bestemmelserne i §§ 116-123 og §§ 125-131  

 kommer ikke til anvendelse på aktieselskaber, i hvilke der ved lovens  

 ikrafttræden allerede var udnævnt likvidatorer.
Reglerne i §§ 132-133 finder  

 ikke anvendelse på selskaber, der ved lovens ikrafttræden er under  

 konkursbehandling.
Likvidations- eller konkursbehandlingen skal i de  

 pågældende selskaber foretages under iagttagelse af reglerne i §§ 61-72 i lov  

 om aktieselskaber af 15. april 1930.
 § 172.  Uanset reglerne i § 79, stk. 1, nr. 3, kan  

 bestemmelser om, at selskabets samtykke kræves til overdragelse af aktier,  

 hvortil der er knyttet eller ved notering kan knyttes stemmeret, vedtages på  

 en generalforsamling med den stemmeflerhed, der er nødvendig til ændring af  

 vedtægterne, dog mindst fire femtedele af den stemmeberettigede aktiekapital.  

 Hvis forslaget ikke vedtages med en sådan stemmeflerhed, men dog opnår fire  

 femtedele af de afgivne stemmer, kan det vedtages på en ny generalforsamling  

 med fire femtedele af de afgivne stemmer.
 Stk. 2.  Uanset reglerne i § 79, stk. 3, kan  

 bestemmelser om, at ingen aktionær for egne eller andres aktier kan udøve  

 stemmeret for mere end en nærmere fastsat del af den stemmeberettigede  

 aktiekapital, vedtages på den i stk. 1 angivne måde.
Stk. 3.  Indkaldelse til generalforsamlingerne skal  

 foretages i overensstemmelse med reglerne i selskabets vedtægter og i § 73.  

 Indkaldelserne skal dog indeholde den fulde ordlyd af forslaget til  

 vedtægtsændringer og skal sendes til enhver noteret aktionær.
Er stemmeret  

 betinget af aktiernes notering, skal den første generalforsamling indkaldes  

 med et varsel, der er mindst to uger længere end noteringsfristen.
Stk. 4.  Aktionærer, som på generalforsamlingen har  

 modsat sig de i stk. 1 nævnte vedtægtsændringer, kan kræve, at selskabet  

 indløser deres aktier, såfremt krav herom fremsættes skriftligt inden fire  

 uger efter generalforsamlingens afholdelse.
Er der før afstemningen afæsket  

 aktionærerne en udtalelse om, hvem der ønsker at benytte denne ret, er  

 indløsningsretten dog betinget af, at de pågældende på generalforsamlingen  

 har tilkendegivet dette.
Selskabet skal da afkøbe dem deres aktier til en  

 pris, der svarer til aktiernes værdi, og som i mangel af mindelig  

 overenskomst fastsættes af skønsmænd udmeldt af retten på selskabets  

 hjemsted.
Den af skønsmændene trufne afgørelse kan af begge parter indbringes  

 for retten.
Sag herom må være anlagt inden tre måneder efter modtagelsen af  

 skønsmændenes erklæring.
 Stk. 5.  De vedtagne ændringer skal anmeldes til  

 aktieselskabs-registeret inden otte dage.
 Stk. 6.  Bestemmelsen i § 20 finder tilsvarende  

 anvendelse på meddelelse af samtykke til overdragelse af aktier i henhold til  

 en i medfør af stk. 1 foretaget vedtægtsændring.
 Stk. 7.  Industriministeren kan fastsætte, at  

 vedtægtsændringer efter stk. 1 og 2 ikke kan foretages efter en bestemt dato.
Særlige bestemmelser § 173.  Loven finder anvendelse på et aktieselskab,  

 uanset om det alene er stiftet med det formål at være deltager med hele sin  

 kapital i et ansvarligt selskab.
 Stk. 2.  Medmindre andet følger af stk. 3-6, finder  

 bestemmelserne i denne lov eller bestemmelser fastsat i henhold til loven,  

 herunder om anmeldelse til aktieselskabs-registeret, tegningsret og revision,  

 med de fornødne lempelser tilsvarende anvendelse på kommandit-aktieselskaber.
 Stk. 3.  Et kommandit-aktieselskab skal i sin benævnelse  

 betegne sig som sådant.
 Stk. 4.  Et kommandit-aktieselskabs vedtægter skal  

 indeholde nærmere regler om retsforholdet mellem aktionærerne og de fuldt  

 ansvarlige deltagere.
 Stk. 5.  Stiftelsesoverenskomsten, tegningslister og  

 anmeldelsen til aktieselskabs-registeret om selskabets stiftelse skal,  

 foruden de for aktieselskaber påbudte angivelser, indeholde oplysning om:
 Stk. 6.  Kommandit-aktieselskabers anmeldelse til  

 aktieselskabs-registeret underskrives, foruden af bestyrelsesmedlemmerne, af  

 alle fuldt ansvarlige deltagere.
 Stk. 7.  Ved et kommandit-aktieselskab forstås et  

 erhvervsdrivende kommanditselskab, i hvilket et aktieselskab med hele sin  

 kapital er kommanditist, eller hvor kommanditisterne i selskabet har indskudt  

 en bestemt kapital, som er fordelt på aktier.
 § 174.  De i aktieselskabs-registeret optagne  

 selskaber med begrænset ansvar, der som følge af reglerne i § 1, stk. 4 og 5  

 (* 4), ikke omfattes af denne lov, kan slettes efter nærmere af  

 industriministeren fastsatte regler.
§ 175.  I § 16, stk. 3, i lov nr. 145 af 13. april  

 1938 om mortifikation af værdipapirer udgår ordene »og aktier.« § 176.  De krav om bopæl her i riget, der er fastsat i  

 § 3, stk. 2, § 6 b, stk. 2, § 52, stk. 2 og 3, jfr. § 59, stk. 4, og § 121,  

 stk. 1, 2. pkt., § 83, stk. 1 og stk. 3, samt § 149, stk. 1, anvendes ikke i  

 det omfang, andet er fastsat i medfør af international aftale eller ved  

 bestemmelser fastsat af industriministeren.
 Stk. 2.  Det samme gælder det i § 3, stk. 2, fastsatte  

 krav om hjemsted her i landet, for så vidt angår interessentskaber,  

 kommanditselskaber, anpartsselskaber, aktieselskaber, andre selskaber med  

 begrænset ansvar, foreninger, stiftelser og andre selvejende institutioner.
 Stk. 3.  Industriministeren fastsætter bestemmelser,  

 hvorefter § 152, stk. 1, nr. 2, og stk. 2, 2. pkt., ikke anvendes i det  

 omfang, de strider imod De europæiske Fællesskabers regler.
§ 177.  Beslutning om optagelse af  

 bestyrelsesmedlemmer valgt af arbejdstagerne i henhold til § 49, stk. 2, 3.  

 pkt., og stk. 3, kræver, at mindst halvdelen af selskabets henholdsvis  

 datterselskabernes arbejdstagere stemmer herfor.
Beslutningen meddeles  

 skriftligt bestyrelsen.
 Stk. 2.  Bestyrelsesmedlemmer og suppleanter, der skal  

 vælges af arbejdstagerne, vælges ved skriftlig og hemmelig afstemning.
Stk. 3.  Bestyrelsesmedlemmer og suppleanter, der skal  

 vælges af arbejdstagerne efter stk. 1, jfr. § 49, stk. 2, 3, pkt., vælges ved  

 direkte valg.
Hver arbejdstager kan afgive et antal stemmer svarende til  

 halvdelen af antallet af medlemmer, der skal vælges.
Såfremt det antal  

 stemmer, der kan afgives efter 2. punktum, ikke udgør et helt tal, afrundes  

 opad.
Hver arbejdstager kan kun afgive en stemme på hver opstillet.
Disse  

 regler finder tilsvarende anvendelse ved valg af suppleanterne.
Stk. 4.  Bestyrelsesmedlemmer og suppleanter, der skal  

 vælges af arbejdstagerne efter stk. 1, jfr. § 49, stk. 3, vælges ved  

 indirekte valg.
Valgretten udøves af et valgmandskollegium bestående af  

 repræsentanter for de enkelte koncernselskaber.
 Stk. 5.  Reglerne i stk. 1-4 finder tilsvarende  

 anvendelse ved valg i henhold til § 49, stk. 5.
 § 178.  Industriministeren fastsætter regler om:
 Stk. 2.  Industriministeren fastsætter endvidere regler  

 til gennemførelse af § 26, stk. 2, 2. og 3. pkt.
 § 179.  (Ophævet).
 Lov nr. 299 af 8. juni 1977 indeholder bl.a. følgende ikrafttrædelses- og  

 overgangsbestemmelser:
§ 18 Loven træder i kraft den 1. april 1978.
§ 19 Stk. 1.  Under konkurs, som er indtrådt i henhold til en  

 begæring, der er indgivet inden denne lovs ikrafttræden, anvendes de hidtil  

 gældende regler.
 Stk. 2.  (Udeladt).
 Stk. 3.  Er et selskab inden lovens ikrafttræden trådt i  

 likvidation efter lovgivningens bestemmelse om likvidation af insolvente  

 selskaber, anvendes de hidtil gældende regler om virkningerne heraf.
§ 21 Loven gælder ikke for Færøerne og Grønland, men kan ved kgl. anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
 Lov nr. 266 af 16. juni 1980 indeholder følgende ikrafttrædelses- og  

 overgangsbestemmelser:
§ 2 Stk. 1.  Loven træder i kraft den 1. januar 1981.
 Stk. 2.  (Udeladt).
§ 3 I selskaber, hvor der er arbejdstagervalgte bestyrelsesmedlemmer, afholdes  

 valg i henhold til § 49, stk. 2, 3. pkt., første gang i forbindelse med  

 udløbet af de af arbejdstagerne valgte bestyrelsesmedlemmers og suppleanters  

 valgperiode.
§ 4 De ved lovens ikrafttræden registrerede aktieselskaber, som ikke er under  

 likvidation eller konkursbehandling, skal inden 1. juli 1982 bringe deres  

 vedtægter i overensstemmelse med lovens krav.
Aktieselskaber, der ikke er  

 registreret, men anmeldt før lovens ikrafttræden, skal inden registreringen  

 bringe deres vedtægter i overensstemmelse med lovens krav.
§ 5 Stk. 1.  Vedtægtsændringer, som er nødvendige for at  

 bringe vedtægterne i overensstemmelse med forskrifterne i denne lov, og som  

 ikke på selskabets generalforsamling har opnået det til deres gennemførelse  

 vedtægtsmæssigt fornødne stemmetal, skal anses som gyldigt vedtaget af  

 generalforsamlingen, såfremt der på denne ikke er afgivet så stort et antal  

 stemmer imod ændringerne, som efter vedtægterne udkræves til beslutning om  

 selskabets opløsning.
 Stk. 2.  Er selskabets vedtægter ikke bragt i  

 overensstemmelse med loven inden den i § 4 angivne frist, og foretager  

 selskabet ikke de fornødne ændringer efter krav fra overregistrator,  

 foranlediger overregistrator selskabet opløst, om fornødent efter reglerne i  

 § 117.
 Lov nr. 285 af 10. juni 1981 indeholder følgende ikrafttrædelses- og  

 overgangsbestemmelser:
§ 3 Stk. 1.  Loven træder i kraft 1. februar 1982, således  

 at den finder anvendelse for regnskabsår, der begynder 1. februar 1982 eller  

 senere.
 Stk. 2.  For selskaber, hvis hovedformål er  

 rederivirksomhed, og som allerede var registreret på dagen for lovforslagets  

 fremsættelse5), træder loven i kraft samtidig med, at lov om visse selskabers  

 aflæggelse af årsregnskab m.v. træder i kraft for disse selskaber.
 Stk. 3.  (Udeladt).
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
 Lov nr. 282 af 9. juni 1982 indeholder følgende ikrafttrædelses- og  

 overgangsbestemmelser:
§ 2 Stk. 1.  Loven træder i kraft den 1. januar 1983.
 Stk. 2.  Dog træder § 1, nr. 55, 62-63, 77, 86 og 89, i  

 kraft dagen efter bekendtgørelsen i Lovtidende (* 6) og nr. 40 og 42 den 1.  

 januar 1985. (* 7) For de ved lovens ikrafttræden registrerede aktieselskaber  

 kommer § 1, nr. 39, første gang til anvendelse den 1. juli 1984.
§ 3 Lån eller sikkerhedsstillelse, der er ydet efter den hidtidige  

 aktieselskabslovs § 115, omfattes ikke af § 1, nr. 62, § 115, stk. 4-5, og  

 nr. 90, § 161, stk. 2. Dispositionerne skal afvikles som oprindelig aftalt,  

 dog senest inden 1. januar 1993.
§ 4 Stk. 1.  De ved lovens ikrafttræden registrerede  

 aktieselskaber, som ikke er under likvidation eller konkursbehandling, skal  

 inden 1. januar 1984 bringe deres vedtægter i overensstemmelse med lovens  

 krav.
Aktieselskaber, der ikke er registreret, men anmeldt før lovens  

 ikrafttræden, skal inden registreringen bringe deres vedtægter i  

 overensstemmelse med lovens krav.
Stk. 2.  De i stk. 1 nævnte selskaber skal inden den 1.  

 januar 1985 bringe deres aktiekapital op på det i § 1, nr. 1, nævnte  

 mindstebeløb på 300.000 kr.
Mindstebeløbet skal samtidig være fuldt  

 indbetalt.
§ 5 Stk. 1.  Uanset § 1, nr. 20, kan de ved lovens  

 ikrafttræden gældende vedtægtsbestemmelser om fortegningsret bevare deres  

 gyldighed indtil udløbet af 1983.
 Stk. 2.  De ved lovens ikrafttræden registrerede  

 bemyndigelser for bestyrelsen til at forhøje aktiekapitalen udløber den 31.  

 december 1987, medmindre vedtægterne har fastsat en tidligere dato.
§ 6 Stk. 1.  Vedtægtsændringer, som er nødvendige for at  

 bringe vedtægterne i overensstemmelse med forskrifterne i denne lov, og som  

 ikke på selskabets generalforsamling har opnået det stemmetal, som efter  

 vedtægterne er nødvendigt til deres gennemførelse, skal anses som gyldigt  

 vedtagne af generalforsamlingen, hvis der på denne ikke er afgivet så stort  

 et antal stemmer imod ændringerne, som efter vedtægterne udkræves til  

 beslutning om selskabets opløsning.
Stk. 2.  Er selskabets vedtægter ikke bragt i  

 overensstemmelse med loven inden de i §§ 4 og 5 angivne frister, og foretager  

 selskabet ikke de fornødne ændringer efter krav fra overregistrator,  

 foranlediger overregistrator selskabet opløst, om fornødent efter reglerne i  

 § 117 i lov om aktieselskaber.
Det samme gælder, hvis et selskabs  

 kapitalforhold ikke er bragt i overensstemmelse med § 4, stk. 2, og mangelen  

 ikke afhjælpes inden for en frist, der fastsættes af overregistrator.
§ 7 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
 Lov nr. 286 af 6. juni 1984 indeholder bl.a. følgende ikrafttrædelses- og  

 overgangsbestemmelser:
§ 65 Stk. 1.  Loven træder i kraft den 1. januar 1985.
 Stk. 2.  (Udeladt).
 Stk. 3.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, landsdelenes særlige forhold tilsiger.
 Lov nr. 52 af 20. februar 1985 indeholder følgende ikrafttrædelses- og  

 overgangsbestemmelser:
§ 2 Stk. 1.  Loven træder i kraft den 1. marts 1985.
Stk. 2.  § 1, nr. 11, 26, 27 og 28, træder dog først i  

 kraft den 1. januar 1986. (* 8) Stk. 3.  I selskaber, hvor der er arbejdstagervalgte  

 bestyrelsesmedlemmer, afholdes valg i henhold til aktieselskabslovens § 49,  

 stk. 7, 1. pkt., som affattet ved denne lovs § 1, nr. 11, første gang i  

 forbindelse med udløbet af valgperioden for de bestyrelsesmedlemmer og  

 suppleanter, der er valgt af arbejdstagerne.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Industriministeriet, den 15. november  

 1985 Ib Stetter / Merete Rasmussen (* 1) Tydeliggørelse af henvisningen til § 5 efter indsættelsen af stk. 2  

 ved lov nr. 52 af 20. februar 1985. (* 2) Ordet »status« er en  

 korrekturfejl for »balance«. (* 3) §§ 96-108 er ophævet ved lov nr.  

 285 af 10. juni 1981 undtagen for visse rederivirksomheder, jfr. § 3 i nævnte  

 lov, der er gengivet i nærværende lovbekendtgørelse. (* 4) Det stk. 5,  

 hvortil der henvises, er ophævet ved § 65, stk. 2, i lov nr. 286 af 6. juni  

 1984. (* 5) Den 29. januar 1981. (* 6) Bekendtgjort i Lovtidende den 17. juni  

 1982. (* 7) Bestemmelsen om ikrafttrædelse den 1. januar 1985 vedrører den  

 ændrede affattelse af § 49, stk. 1, og § 51. (* 8) Bestemmelsen om  

 ikrafttræden den 1. januar 1986 vedrører den ændrede affattelse af § 49, stk.  

 7 og § 177.
