Cirkulære om   

 Ligningsplanen for produktionsåret 2002/20031) Denne plan for den kommunale personligning er vedtaget af  

 Ligningsrådet og udarbejdet i henhold til skattestyrelseslovens  

 § 13, stk. 1. Planen indeholder retningslinjer til kommunerne om  

 fremgangsmåden, tilrettelæggelsen og gennemførelsen af  

 ligningen.
Kommunerne er bundet af disse retningslinjer.
 Måltal m.v.
 Kommunalbestyrelsen er ansvarlig for udarbejdelsen af den  

 lokale ligningsplan og for, at den følges.
 Ligningsrådet har for personligt erhvervsdrivende  

 fastsat et mål for antal kontroller på 33% af mandtallet og en  

 fordeling heraf på kontrolprocesserne ligningsmæssig gennemgang,  

 partiel revision og revision på henholdsvis 70%, 26% og 4%.
 Told- og Skattestyrelsen omsætter måltallene  

 til absolutte tal og omregner disse til pointmåltal, således at  

 ligningsmæssig gennemgang vægter med 1 point, partiel revision  

 med 3 point og revision med 12 point.
Ligningsindsatsen skal inden for hver kontrolproces  

 opfyldes med min. 50% af pointmålet.
For at sikre en vis tyngde  

 på det senest afsluttede indkomstår skal min. 50% af det faktiske  

 antal foretagne ligningsmæssige gennemgange vedrøre det seneste  

 indkomstår.
 Af det antal udmeldte revisioner, som kommunen som minimum  

 skal udføre, skal mindst 25% heraf udføres på  

 virksomheder med ligningsart 1, som har en omsætning større end  

 500.000 kr.
 Andelen af virksomheder registreret med ligningsart 1 vil  

 tage udgangspunkt i den fordeling på mandtallet, som fremgår af  

 32. SLUT-kørsel.
 De fastsatte pointmåltal er bindende for den enkelte  

 kommune.
 Måltallet fastsættes for ligningsplanperioden  

 1. juli 2002 til 30. juni 2003. I måltalsopfyldelsen indgår  

 indkomstårene 1999, 2000 og 2001.
Eksempel Ligningsrådets måltal omfatter for en given kommune 1000  

 kontroller.
Kontrolproces Pointmåltal Minimum 50% af pointmåltal Minimum antal kontroller Ligningsmæssig gennemgang 700 á 1 point 700 350 350 Partiel revision 260 á 3 point 780 390 130 Revision 40 á 12 point 480 240 20 Ialt 1960 point 980 500 Dialogbaseret måltal Inden for en ramme af 5% af det samlede pointmåltal  

 kan en kommune aftale med regionen, at nærmere angivne  

 aktiviteter/projekter medregnes i opfyldelsen af den del af  

 pointmåltallet, som ikke er minimumsmål.
Aftalen om  

 pointtillægget kan indgås efter planperiodens start, men forud  

 for eller så tidligt som muligt i sagsforløbet.  

 Pointtillægget beregnes ud fra den forventede ressourceanvendelse.
Vurderingen af, om kommunen skal tildeles et  

 point-tillæg, vil være konkret og skal træffes af regionen  

 ud fra en række kriterier.
Det afgørende kriterium for tildeling  

 af ekstra point er, at aktiviteten kræver en ekstra og betydelig  

 ressourceindsats udover den normale ligningsindsats.
Derudover skal regionen  

 lægge vægt på, at:
det pågældende projekt/sagskompleks skønnes  

 kontrolmæssigt, præventivt eller vejledningsmæssigt  

 relevant, projektet/sagen er tilfredsstillende beskrevet, der foretages en opfølgning på initiativerne og de  

 ressourcer, der anvendes, omfanget står i et rimeligt forhold til den ønskede  

 tildeling af point.
 Pointtillægget fastlægges ved, at den  

 forventede/planlagte ressource sættes i forhold til de timer, som  

 kommunen har til rådighed til ligningen af personligt erhvervsdrivende,  

 og hvilken kontrolproces kommunen i givet fald ønsker at anvende til  

 løsningen af opgaven.
 Som eksempler på områder, det kan være  

 relevant at give pointtillæg for, kan nævnes følgende:
1. Skattefri virksomhedsomdannelse Det kontrolleres, om samtlige aktiver og passiver er  

 omfattet af omdannelsen.
Endvidere i de tilfælde, hvor  

 virksomhedsskatteordningen har været anvendt, om kontoen for opsparet  

 overskud er beskattet korrekt.
Endelig undersøges  

 værdiansættelsen af de aktier/anparter, som stifteren modtager i  

 forbindelse med omdannelsen.
Den 1/7 1999 blev betingelserne for skattefri  

 virksomhedsomdannelse skærpet bl.a. på baggrund af nogle  

 tilfælde, hvor bankgæld blev overdraget til det nystiftede  

 selskab på en sådan måde, at stifteren fik et utilsigtet  

 stort tilgodehavende i selskabet.
Endvidere åbnede de tidligere regler  

 i VOL op for, at kontoen for opsparet overskud ikke altid blev beskattet  

 korrekt, hvis stifteren havde drevet flere forskellige virksomheder, hvorfor  

 VSL § 16 a blev indført.
Endelig er det af betydning for en  

 eventuel senere avanceopgørelse på stifterens aktiekapital, at  

 indgangsværdien opgøres korrekt.
2. Kontrol af mindre anpartsvirksomheder Investorer i mindre anpartsvirksomheder kontrolleres med  

 det formål at sikre en ensartet ligning af afskrivningsberettigede  

 aktiver, typisk fast ejendom.
 Kommunerne er ansvarlige for ligningen af investorerne og  

 forventes under hensyn til kompleksiteten på området at  

 samarbejde med øvrige involverede kommuner, told- og skatteregioner  

 samt Told- og Skatteregion Haderslev, der efter aftale med Told- og  

 Skattestyrelsen forestår den overordnede koordinering.
Kontrol af mindre anpartsvirksomheder har været  

 kørt som et 3-årigt pilotprojekt med en landsarbejdsgruppe som  

 koordinerende organ.
Landsarbejdsgruppen færdiggør en rapport om  

 projektet i januar 2002, og region Haderslev skal sørge for det videre  

 arbejde i samarbejde med kommunerne.
Arbejdet tænkes videreført  

 som pilotprojekter, som den enkelte kommune kan tilmelde sig med det  

 formål at kontrollere et - ikke for lille - antal investorer i det  

 enkelte projekt.
Retspraksis på området er ikke klar, og det er  

 derfor vigtigt løbende at vurdere, om der eksempelvis opstår  

 projekter uden reelt økonomisk ansvar for investorerne.
3. Kontrol af større rådgiverinteressentskaber og  

 -aktieselskaber Kontrollen af deltagere i større  

 rådgiverinteressentskaber skal bl. a. omfatte en undersøgelse  

 af, om det interessentskabsregnskab, som deltagerne bruger som grundlag for  

 selvangivelsen, er opgjort og konverteret korrekt til et skatteregnskab.  

 Skatteforvaltningen gennemgår selvangivelserne for de lokale deltagere  

 i interessentskabet, og samarbejder med andre skatteforvaltninger,  

 således at alle interessenters selvangivelser lignes i samme  

 periode.
Vedrørende større  

 rådgivervirksomheder, der er organiseret som aktie- eller  

 anpartsselskab, skal kommunen som minimum gennemgå kendte  

 partneraktionærers kapitalforklaringer og derpå i samarbejde med  

 selskabets ligningsmyndighed gennemgå dispositioner som nævnt  

 under omtalen neden for af hovedaktionærligningen.
Kontrollen  

 bør også omfatte andre kendte aktionærer i det enkelte  

 selskab.
Større og store rådgivningsvirksomheder er  

 organiseret både som interessentskaber og som aktie/anpartsselskaber.  

 Det er derfor velbegrundet at inddrage især partnere i  

 rådgiveraktieselskaberne i projektet, idet partnerkredsen må  

 antages at have samme bestemmende indflydelse på forholdet mellem  

 aktionærer og selskab som egentlige hovedaktionærer.
Endvidere  

 forekommer det hensigtsmæssigt at inddrage alle former for  

 rådgivningsvirksomhed set i lyset af tendensen til  

 virksomhedssammenslutninger inden for denne branche.
 Retningslinjerne for deltagelse og det konkrete indhold af  

 projekterne udsendes i foråret 2002.
Flerårig opfølgning Den kommunale ligningsindsats vurderes over en  

 tre-årig periode, således at kommunen over denne periode skal  

 have opfyldt pointmålene med mindst 100%.
Ligningsindsatsen i det enkelte år må aldrig  

 være mindre end 85% af det samlede pointmåltal.
Ligningsindsatsen  

 må heller ikke være mindre end 50% af det årlige  

 pointmåltal fordelt på kontrolprocesserne.
Kommuner, der et  

 enkelt år har nået mindre en 85%/50% af måltallet, skal  

 udarbejde en redegørelse for årsagerne hertil.  

 Redegørelsen forelægges for Ligningsrådet, som tager  

 stilling til, om kommunen kan fortsætte i ordningen med flerårig  

 opfølgning på ligningsindsatsen.
Regionen følger ligningens fremdrift ved opslag  

 på ligningsstatistikken.
Hvis kommunen i to på hinanden  

 følgende planperioder har en målopfyldelse på mindre end  

 90%, skal kommunen redegøre for den forventede produktion fordelt  

 på kontrolprocesser for første, andet og tredje kvartal af det  

 tredje år.
Redegørelsen forelægges regionen.
Hvis regionen  

 efter dialog med kommunen ikke mener, at der er tilstrækkelig sikkerhed  

 for målopfyldelsen, forelægges redegørelsen for  

 Ligningsrådet, der tager stilling til eventuelle vilkår for  

 kommunens produktion det tredje år.
Efter ligningsplanperiodens udløb den 30. juni 2003  

 skal kommunen udarbejde en redegørelse om forløbet af lignings-  

 og revisionsarbejdet for planperioden til told- og skatteregionen.
Kommunen  

 skal heri redegøre for de forhold, der har haft indflydelse på  

 arbejdet i planperioden, og som ikke kan udledes af den statslige  

 ligningsstatistik.
 Redegørelsen skal indeholde følgende  

 hovedpunkter:
 En forklaring på eventuel uoverensstemmelse mellem den  

 planlagte og den faktiske fordeling af ligningsarbejdet, fordelt på  

 kontrolprocesser, i det omfang den planlagte fordeling ikke opfyldes.
 Omtale af ligningstemaer som kommunen har beskæftiget sig med,  

 herunder de beløbs- og antalsmæssige resultater, samt andre  

 erfaringer, der kan benyttes til erfaringsopsamling og inspiration ved den  

 fremtidige prioritering af lignings- og revisionsarbejdet.
Omtale af deltagelse i ligningsplanens pilotprojekter Redegørelse for det faktiske ressourceforbrug i forbindelse  

 med ligningsindsatsen, jf. cirkulære nr. 55 af 17. maj 1999 (TSS-cirk.  

 1999-18).
 Redegørelse for omfanget af indsatsen i kontrolaktioner samt  

 ansvarssager.
 Redegørelsen skal fremsendes til told- og  

 skatteregionen senest den 15. oktober 2003.
 Udover redegørelsen skal kommunen inden udgangen af  

 januar 2003 indsende en statistik over samtlige af kommunens  

 færdigbehandlede klagesager for kalenderåret 2002. Antallet af  

 sager skal fordeles på de enkelte indkomstår, medens udfaldet af  

 klagesagerne fordeles på »stadfæstelse«, »yderligere  

 forhøjet«, »medhold« eller »delvis medhold«.
Kommunale fællesskaber Lov nr. 381 af 2. juni 1999 har givet mulighed for at  

 indgå aftale om fælleskommunal administration på  

 skatteområdet.
Formålet er at skabe rammerne for en  

 effektivisering af ligningsindsatsen.
 Skattestyrelseslovens § 1 bestemmer, at hver enkelt  

 skattemyndighed har et selvstændigt ansvar for ligningsopgaven.
 Den fælles ligningsansvarlige i fællesskabet  

 har den kommunale afgørelseskompetence på skatteområdet i  

 alle de deltagende kommuner, under hensyntagen til de planer for  

 ligningsarbejdets udførelse, hver enkelt kommunalbestyrelse  

 fastsætter.
Kommuner, der deltager i kommunale fælleskaber kan  

 aftale, at målopfyldelsen på personligt erhvervsdrivende kan ske  

 med en margin på +/- 5 procentpoint.
Fællesskabet som helhed skal  

 opfylde de samlede måltal 100%, og hver enkelt kommune i  

 fællesskabet er ansvarlig for sin egen målopfyldelse,  

 såfremt fællesskabet som helhed ikke når 100%  

 målopfyldelse.
Hovedaktionærer Kommunen skal visitere/gennemlæse alle indkomne  

 kapitalforklaringer og skal herefter, hvor koordinering vurderes at  

 være relevant, rette henvendelse til selskabsligningsmyndigheden.
 Som kontrolrelevante hovedaktionærdispositioner kan  

 nævnes:
Salg eller overdragelse af aktiver hel eller delvis benyttelse af selskabets aktiver private repræsentationsudgifter udlån, såvel udlån fra selskabet til  

 aktionæren som lån fra aktionæren til selskabet manglende løn, honorar m.v. til  

 hovedaktionæren Ligeledes rettes henvendelse til  

 selskabsligningsmyndigheden, hvor hovedaktionæren har markeret på  

 kapitalforklaringen, at der er indgået væsentlige  

 økonomiske aftaler, samt hvor andre forhold tilsiger det efter  

 kommunens egen vurdering.
Kommunen kan vælge at indhente relevant materiale  

 fra selskabsligningsmyndigheden til belysning af sagen eller fremsende  

 oplysninger til selskabsligningsmyndigheden til behandling.
Det er  

 således parterne selv, der aftaler hvilken skatteansættende  

 myndighed, der skal behandle sagen samt, hvilke oplysninger der skal  

 oversendes, f.eks. kopi af hovedaktionærens kapitalforklaring eller  

 lignende.
 Koordineringen dokumenteres via telefonnotat, e-mail eller  

 andet skriftligt materiale, der lægges i sagen.
 Koordinering af ligning mellem hovedaktionær og  

 selskab er relevant for andre ligningsarter end hovedaktionærer med  

 ligningsart 5. Personligt erhvervsdrivende som ligeledes er  

 hovedaktionærer og som er markeret med værdien 1 i felt 136 vil  

 også kunne foretage kontrolrelevante hovedaktionærdispositioner.  

 Ligningen af disse skatteydere skal derfor også, for så vidt  

 angår hovedaktionærforholdet, ske efter ovenstående  

 retningslinier.
 Kommunen har pligt til at følge op på de  

 kontroloplysninger, den får tilsendt fra  

 selskabsligningsmyndigheden.
 Såfremt hovedaktionæren klager over  

 skatteansættelsen orienteres selskabsligningsmyndigheden herom.
Øvrige krav til ligningsindsatsen Der skal i de kommunale udsøgninger indlægges  

 en væsentlighedsbetragtning, således at selvangivelser med  

 bagatelagtige fejl ikke umiddelbart udsøges.
 Det er registreringerne i det statslige  

 ligningsstatistiksystem, der danner grundlag for vurderingerne af kommunernes  

 måltalsopfyldelse.
 Af hensyn til kvaliteten af registreringerne i det  

 statslige ligningsstatistiksystem skal indberetningen af henholdsvis tekniske  

 rettelser med ligningsmyndighedskode 1 og ligningsmæssige  

 ændringer med ligningsmyndighedskode 2 ske i nøje  

 overensstemmelse med de anvisninger, der er indeholdt i  

 SLUT-vejledningen.
 Kommunen skal for personligt erhvervsdrivende indberette i  

 overensstemmelse med definitionerne af kontrolprocesserne, jf.  

 cirkulære nr. 91 af 16. juni 2000 (TSS-cirkulære 2000 -16).
 I forbindelse med ligningen af personer skal alle  

 væsentlige uoverensstemmelser mellem de registrerede oplysninger og  

 skatteydernes selvangivne oplysninger afklares.
Kommunen skal udføre kvalificeret visitering.
I  

 denne indgår indsamling af informationer, gennemlæsning og  

 risikovurdering af de indkomne selvangivelser.
Visitering kan foretages  

 såvel manuelt som elektronisk.
Det forudsættes, at kommunen ved ligningen  

 følger reglerne for god forvaltningsskik.
Skatteyder orienteres  

 således løbende om forløbet af og afslutningen af den  

 foretagne ligningsindsats.
Ligningstemaer I forbindelse med det kommunale ligningsarbejde i  

 ligningsplanperioden anbefaler Ligningsrådet, at den enkelte kommune  

 yder en særlig indsats med hensyn til et eller flere ligningstemaer.  

 Ligningsrådet kan pege på følgende relevante temaer for  

 ligningsplanperioden:
 1. Tvungen eller frivillig akkord samt singulær  

 gældseftergivelse:
 Det kontrolleres, om indberettede rentebeløb med  

 markering for restance/gældseftergivelse stemmer overens med  

 fradragsbegrænsningsreglerne i ligningslovens § 5. Endvidere om  

 reglerne om underskudsbegrænsning i personskattelovens § 13 A  

 efterleves.
Forud for en gældseftergivelse/akkordordning har der  

 som oftest været en periode, hvor kreditors renteberegning har  

 været sat i bero.
I forbindelse med ordningen kan det forekomme, at der  

 foretages en samlet rentetilskrivning og indberetning heraf, uden at det er  

 sikkert, at det indberettede beløb stemmer overens med  

 begrænsningsreglerne i ligningslovens § 5. Hvis der i forbindelse  

 med ordningen indgås en afdragsaftale, kan det forekomme, at alle  

 nødlidende renter fra tidligere år indberettes som  

 fradragsberettigede, uanset om samtlige renter kan anses for  

 fradragsberettigede.
2. Frigivelse af investeringsfonds- og etableringskontomidler Det undersøges, om de frigivne midler er anvendt  

 til driftsaktiver, der er afskrivningsberettigede.
Forholdet relaterer sig  

 til afskrivningsgrundlaget på tilkøbte driftsaktiver.
3. Afmeldte virksomheder og erhvervsdrivende, der er ophørt med  

 at indgive selvangivelse Det undersøges, om afmeldte personligt  

 erhvervsdrivende stadig driver erhvervsmæssig virksomhed og om  

 skatteydere, der er ophørt med at indgive selvangivelse, tillige er  

 ophørt med at drive virksomhed.
4. Korrekt værdiansættelse af driftsmidler, der finansieres  

 af sælger Det undersøges, om købekontrakter er  

 kamoufleret som leasingkontrakter.
Hvis dette efter en konkret  

 realitetsprøvelse er tilfældet, foretages skattemæssig  

 afskrivning på driftsmidlet i stedet for fradrag for leasingydelsen,  

 herunder for den ekstraordinære leasingydelse i forbindelse med  

 kontraktsoprettelsen.
Leasinggivers ansættelse ændres  

 tilsvarende.
 Hvor der foreligger kreditkøb, skal der foretages  

 kontantomregning, jf. afskrivningslovens § 45. Det undersøges  

 ligeledes, om skatteyder får fradrag for kurstab gennem afskrivning  

 på driftsmidlet, i tilfælde hvor køb af et driftsmiddel  

 sker ved købekontrakt, hvor der ikke foretages kontantomregning af  

 købesummen.
5. Afskrivninger/afskrivningsgrundlag for blandede bygninger Det kontrolleres, om skatteyderen har foretaget korrekt  

 afskrivning af den blandet benyttede ejendom i henhold til afskrivningslovens  

 § 19, jf. § 14.
 Det undersøges således, om  

 afskrivningsgrundlaget er korrekt beregnet, om den korrekte  

 afskrivningsprocent er anvendt samt om eventuelle ombygningsudgifter er  

 korrekt fordelt i forhold til ejendommens opdeling mellem privat og  

 erhvervsmæssig anvendelse.
6. Værelsesudlejning Det kontrolleres, om udlejer medregner lejeværdi i  

 stedet for den faktiske lejeindtægt ved opgørelsen af indkomst.  

 Ligeledes kontrolleres det, om lejen er sat for lavt i forhold til den  

 objektive lejeværdi.
Hvis der er tale om udleje af ejerlejligheder,  

 undersøges det om forbedringsudgifter er medtaget i ejerforeningens  

 fællesudgifter.
7. Nye erhvervsdrivendes finansiering af virksomhedsetableringen Der indhentes dokumentation for tilvejebringelse af  

 anskaffelsessummerne.
Gennem fremlæggelse af eventuelle låneaftaler  

 undersøges rentefradragsretten.
I forbindelse med kontakten til  

 virksomhedsindehaveren kan temaet ligeledes omfatte information om formelle  

 regler m.v.
8. Kontrol af selvangivne gevinster og tab ved salg af  

 investeringsbeviser Det kontrolleres om avancer ved salg af  

 investeringsbeviser er selvangivet.
Kontrollen kan ske efter reglerne for  

 salg af børsnoterede aktier, for salg af unoterede aktier og efter  

 aktieavancebeskatningslovens § 2 d.
 Bemærk at numrene på ligningstemaerne er  

 ændrede i forhold til sidste ligningsplanperiode.
Pilotprojekter I den kommende ligningsplan udmeldes to pilotprojekter,  

 som skal afdække eventuelle problemområder samt resultater  

 forinden de udmeldes som landsdækkende ligningstemaer.
Web-firmaer.
Der er opstået en lang  

 række web-firmaer som erhverver indkomst på en anden måde  

 end traditionelle firmaer.
Nogle har fundet en niche, hvor de har kunnet  

 overleve på en god ide, andre udfører en art konsulentopgaver  

 for andre firmaer i form af hjemmesidedesign og hjemmesidedrift.
Indkomsten  

 stammer blandt andet fra konsulenthonorarer, reklamer og betaling via  

 internettet, og fra tid til anden en større engangsindtægt ved  

 afhændelsen af en god ide, en rettighed eller et brand.
 Pilotprojektet skal:
Identificere sådanne firmaer Sikre, at det ikke er et erhvervsområde, som alene i kraft af  

 sin livscyklus i praksis er et kontrolfrit område Undersøge hvilke indtægter der kendetegner sådanne  

 firmaer Efterprøve stabiliteten i forhold til anvendelsen af de  

 traditionelle indtægts- og udgiftskriterier Afdække om og hvordan der kan udføres kontrol af  

 indtægterne Belyse i hvilket omfang branchen har ubeskattede indkomster Prøve om den kontrolform, der kendes idag, er anvendelig til  

 at kontrollere et firma, som måske ikke eksisterer længere Konstatere om indkomsthavere har andre indkomstkilder i form af  

 sociale ydelser, SU eller lign.
 Om muligt tilvejebringe et kontrolkoncept til generel  

 nytte.
Kildeskattelovens § 48 E.
Personkredsen  

 omfattet heraf vil ofte have fri bolig stillet til rådighed, som  

 arbejdsgiveren i mange tilfælde lejer.
Det kan forekomme, at udgiften  

 til boligen enten slet ikke indberettes eller indberettes til beskatning  

 efter § 48 E i stedet for til almindelig beskatning.
 Relevante spørgsmål i den forbindelse kan  

 være:
Er der tale om egentlig fri bolig for skatteyderen Er »fri bolig« beskattet almindeligt eller som § 48 E  

 indkomst Hvad er indholdet i lejekontrakten og hvem er aftaleparterne Er der beregnet »boligtilskud« for § 48 E-personen Er det arbejdsgiver der har har al kontakten med § 48 E  

 personens bank Hvis der er tale om fri bolig, hvilken værdi skal så  

 beskattes? Retningslinjer for deltagelse i pilotprojekterne udmeldes  

 i løbet af foråret 2002.
 Den kommunale ligningsplan.
 Den kommunale ligningsplan skal udarbejdes under  

 hensyntagen til Ligningsrådets ligningsplan og de udsendte  

 anvisninger.
 Lignings- og revisionsarbejdet skal udføres i  

 overensstemmelse med den kommunale ligningsplan, der godkendes af  

 kommunalbestyrelsen før ligningsplanperiodens start.
Inden ligningsplanperiodens begyndelse skal kommunens  

 ligningsplan fremsendes til told- og skatteregionen.
Told- og skatteregionens  

 eventuelle bemærkninger meddeles kommunalbestyrelsen og Told- og  

 Skattestyrelsen.
 Følgende hovedelementer skal indgå i den kommunale  

 ligningsplan:
 Ligningsopgavens indhold og omfang fordelt på  

 skatteydergrupper.
 Redegørelse af fordeling på kontrolprocesser for  

 personligt erhvervsdrivende.
 Beskrivelse af, hvordan visitering generelt gennemføres, samt  

 specifik beskrivelse for så vidt angår hovedaktionærer.
 Opgørelse af den planlagte ressourceanvendelse i  

 overensstemmelse med cirkulære nr. 55 af 17. maj 1999  

 (TSS-cirkulære 1999 -18).
Udover ovennævnte skal der anføres  

 særlige tiltag vedrørende vejledning og andet forebyggende  

 arbejde af betydning for ligningsarbejdet, f.eks. kvalitetsprojekter, som  

 skatteforvaltningen vil arbejde med i planperioden.
Kommunen skal  

 redegøre for specielle lokale ligningstemaer eller kontrolaktioner  

 samt ansvarssager.
 Det forudsættes, at kommunen i al væsentlighed  

 har afsluttet ligningen af skatteydergrupper, hvorpå der ikke er  

 udmeldt måltal vedrørende indkomståret 2001 ved  

 udløbet af ligningsfristen den 30. juni 2003.
Bornholm Hver bornholmsk kommune udarbejder en ligningsplan med  

 virkning for perioden 1. juli 2002 til 31. december 2002. I planen skal  

 indgå kommunens måltal.
Sammenlægningsudvalget for  

 Bornholms kommune udarbejder en fælles ligningsplan med et fælles  

 måltal med virkning for 1. januar 2003 til 30. juni 2003.
Samarbejde med told- og skatteregionerne Regionerne varetager i samarbejde med kommunerne  

 koordineringen af den samlede lignings- og revisionsindsats i den enkelte  

 region.
 Regionerne bistår efter aftale kommunerne ved  

 gennemførelse af større revisionssager og tilrettelægger  

 i samarbejde med kommunerne i regionen fælles større  

 kontrolaktioner.
 Regionernes kontrolplanlægning og -arbejde skal, i  

 det omfang det er muligt, koordineres med de kommunale skatteforvaltningers  

 skattekontrol.
Told- og Skattestyrelsen, den 7. februar  

 2002 Ole Kjær /Tage Christensen 1)   I Told og Skattestyrelsens egen  

 interne nummerrække har cirkulæret nr. 2002-05.
