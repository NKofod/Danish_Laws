Betænkning afgivet af Energi-, Forsynings- og Klimaudvalget den 25. februar 2016 Betænkning over Forslag til lov om radioudstyr og elektromagnetiske forhold [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 16. december 2015 og var til 1. behandling den 14. januar 2016. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 14. september 2015 dette udkast til udvalget, jf.
EFK alm. del  bilag 55, folketingsåret 2014-15, 2. samling.
Den 16. december 2015 sendte energi-, forsynings- og klimaministeren de indkomne høringssvar og et notat herom til udvalget.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 6 Af energi-, forsynings- og klimaministeren, tiltrådt af udvalget:
 1) I stk. 2 indsættes efter »give«: »nærmere«.
[Lovteknisk præcisering] Til § 20 2) I stk. 2 indsættes efter »give«: »nærmere«.
[Lovteknisk præcisering] Nyt kapitel 3) Efter kapitel 8 indsættes:
»Kapitel 01 Anvendelse af forordninger § 01. Energi-, forsynings- og klimaministeren kan fastsætte regler, der er nødvendige for at anvende forordninger udstedt af Den Europæiske Union på området for radioudstyr og elektromagnetiske forhold, herunder regler om forbud og påbud samt sanktioner ved manglende overholdelse af forordninger.« [Bemyndigelse til at fastsætte regler om overholdelse og sanktioner for overtrædelse af forordninger på området for radioudstyr og elektromagnetiske forhold] Til § 50 4) I stk. 5 ændres »omfattet af stk. 1-4« til: »omfattet af stk. 1-3«.
[Lovteknisk justering af henvisning] Bemærkninger Til nr. 1 Der er tale om en lovteknisk præcisering i form af indsættelse af et manglende ord i lovforslagets § 6, stk. 2.
 I medfør af Europa-Parlamentets og Rådets direktiv 2014/30/EU af 26. februar 2014 om harmonisering af medlemsstaternes lovgivning om elektromagnetisk kompatibilitet (EMC-direktivet) skal fabrikanter, importører og distributører af apparater straks underrette myndighederne herom, hvis et apparat, som de har gjort tilgængeligt på markedet, udgør en risiko, og give nærmere oplysninger om apparatets manglende overensstemmelse med kravene og om eventuelle foranstaltninger, der er truffet for at fjerne risikoen.
 Ved den foreslåede ændring indsættes ordet nærmere foran ordet oplysninger, som det fremgår af EMC-direktivets artikel 7, stk. 8, så bestemmelsen bliver enslydende med bestemmelserne i lovforslagets § 9, stk. 2, og § 11, stk. 2, om den tilsvarende oplysningsforpligtelse over for Energistyrelsen for importører og distributører.
Til nr. 2 Der er tale om en lovteknisk præcisering i form af indsættelse af et manglende ord i lovforslagets § 20, stk. 2.
 I medfør af Europa-Parlamentets og Rådets direktiv 2014/53/EU af 16. april 2014 om harmonisering af medlemsstaternes love om tilgængeliggørelse af radioudstyr på markedet og om ophævelse af direktiv 1999/5/EF (radioudstyrsdirektivet) skal fabrikanter, importører og distributører af radioudstyr straks underrette myndighederne herom, hvis radioudstyr, som de har gjort tilgængeligt på markedet, udgør en risiko, og give nærmere oplysninger om radioudstyrets manglende overensstemmelse med kravene og om eventuelle foranstaltninger, der er truffet for at fjerne risikoen.
 Ved den foreslåede ændring indsættes ordet nærmere foran ordet oplysninger, som det fremgår af radioudstyrsdirektivets artikel 10, stk. 11, så bestemmelsen bliver enslydende med bestemmelserne i lovforslagets § 23, stk. 2, og § 25, stk. 2, om den tilsvarende oplysningsforpligtelse over for Energistyrelsen for importører og distributører.
Til nr. 3 Den foreslåede bestemmelse er ny.
En tilsvarende bestemmelse findes f.eks. i § 80 i lov om elektroniske kommunikationsnet og -tjenester, jf. lovbekendtgørelse nr. 128 af 7. februar 2014, som ændret ved lov nr. 741 af 1. juni 2015 og lov nr. 1567 af 15. december 2015.
Energi-, forsynings- og klimaministeren kan fastsætte regler, der er nødvendige for at anvende bindende og umiddelbart gældende EU-retsakter på området for radioudstyr og elektromagnetiske forhold.
Der kan f.eks. være tale om regler om, at Energistyrelsen kan nedlægge forbud mod salg af produkter, som ikke er i overensstemmelse med EU-retsakten, eller give påbud om at overholde EU-retsakten.
Der kan også være tale om regler om, at overtrædelse af EU-retsakten eller et forbud eller en undladelse af at efterkomme et påbud givet af Energistyrelsen i den forbindelse kan straffes med bøde.
Til nr. 4 Der er tale om en lovteknisk justering af en henvisning i lovforslagets § 50, stk. 5.
I lovforslagets § 50, stk. 5, angives ved en henvisning til overgangsbestemmelserne i lovforslagets § 50, stk. 1-4, de tilsyns-, klage- og straffebestemmelser, som finder tilsvarende anvendelse på apparater og radioudstyr, der er bragt i omsætning inden den 20. april 2016 og den 13. juni 2016, hvor lovforslagets bestemmelser om henholdsvis apparater og radioudstyr foreslås at træde i kraft, jf. regler fastsat i medfør af lovforslagets § 48, stk. 1, i overensstemmelse med EMC-direktivets og radioudstyrsdirektivets bestemmelser herom.
Lovforslagets § 50, stk. 4, omhandler imidlertid ikke apparater og radioudstyr, som er bragt i omsætning inden lovforslagets ikrafttræden, så henvisningen til overgangsbestemmelserne skal ikke omfatte denne bestemmelse.
 Ved den foreslåede ændring ændres henvisningen i lovforslagets § 50, stk. 5, derfor til alene at omhandle apparater og radioudstyr omfattet af overgangsbestemmelserne i lovforslagets § 50, stk. 1-3.
Mikkel Dencker (DF) Jan Erik Messmann (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Morten Løkkegaard (V) Carsten Bach (LA) Villum Christensen (LA) Mette Abildgaard (KF) Per Husted (S) Bjarne Laustsen (S) Erik Christensen (S) Jens Joel (S) Malte Larsen (S) Lea Wermelin (S) Karin Gaardsted (S) nfmd.
Søren Egge Rasmussen (EL) Maria Reumert Gjerding (EL) Christian Poll (ALT) Andreas Steenberg (RV) Emrah Tuncer (RV) Pia Olsen Dyhr (SF) Lisbeth Bech Poulsen (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
