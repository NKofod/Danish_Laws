Betænkning afgivet af Forsvarsudvalget den 24. maj 2006 Betænkning over Forslag  

 til lov om ændring af lov om forsvarets formål,  

  

 opgaver og organisation m.v.
(Ændringer som følge af regeringens terrorhandlingsplan og  

  

 aftale om forsvarets ordning 2005-  

 2009  

 m.v.) [af forsvarsministeren (Søren Gade)] 1. Ændringsforslag Enhedslistens medlem udvalget har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2006 og var til 1.  

 behandling den 18. april 2006. Lovforslaget blev efter 1. behandling henvist  

 til behandling i Forsvarsudvalget.
Møder Udvalget har behandlet lovforslaget i 3 møder.
Endvidere har Forsvarsudvalget  

 den 19. maj 2006 fået en teknisk gennemgang af lovforslaget af  

 Forsvarsministeriet.
Høring Et udkast til lovforslaget har inden fremsættelsen været sendt i  

 høring, og forsvarsministeren sendte den 14. marts 2006 dette udkast til  

 udvalget, jf. alm. del  bilag 107. Den 7. april 2006 sendte  

 forsvarsministeren  

 de indkomne høringssvar samt et notat herom til udvalget.
Spørgsmål Udvalget har stillet 16 spørgsmål til forsvarsministeren til  

 skriftlig besvarelse, som denne har besvaret. 6 af udvalgets spørgsmål og  

 forsvarsministerens svar herpå er optrykt som bilag 2 til betænkningen 3. Indstillinger og politiske bemærkninger Et  

  

 flertal  

  

 i udvalget (V, S, DF, KF og RV) indstiller lovforslaget til  

  

 vedtagelse uændret.
Venstres,  

 Socialdemokratiets, Dansk Folkepartis og Det Konservative Folkepartis  

 medlemmer  

 af udvalget henviser vedrørende den kontrol af Forsvarets  

 Efterretningstjenestes  

 efterretningsmæssige registrering af danske statsborgere, jf. det foreslåede  

 §  

 13, stk. 3, som der lægges op til i lovforslagets bemærkninger  

 punkt  

 4.1.3., side 6, til de politiske bemærkninger, som de samme partier har  

 afgivet  

 herom i Retsudvalgets betænkning over lovforslag nr.
L 217 om ændring af  

 straffeloven, retsplejeloven og forskellige andre love. (Styrkelse af  

 indsatsen  

 for at bekæmpe terrorisme m.v.).
 Dansk Folkeparti mener  

 desuden, at de foreslåede lovændringer indeholder en række af initiativer,  

 som  

 i sin helhed kan styrke det danske samfunds indsats og beredskab mod både  

 planlagte og gennemførte terrorhandlinger.
 Dansk Folkeparti er  

 positiv over for lovforslaget og har også for længe siden udtrykt sin  

 anerkendelse  

 af regeringens initiativer på området, som DF finder nødvendige, såfremt  

 Danmark ønsker at styrke tilgangen af vigtig information på et så tidligt  

 stadium som overhovedet muligt.
 Med lovforslaget skabes  

 der udtrykkelig hjemmel til, at Forsvarets Efterretningstjenestes indhentning  

 af oplysninger rettet mod forhold i udlandet fremover også vil kunne omfatte  

 oplysninger om danske statsborgere og personer, der opholder sig i Danmark.
De nye bestemmelser  

 omfatter alle oplysninger.
Det betyder, at der fremover kan videregives både  

 ikke fortrolige og fortrolige oplysninger og ligeledes oplysninger om såvel  

 enkeltpersoner som juridiske personer.
Her giver de nye bestemmelser også  

 mulighed for at videregive oplysninger om både danske og udenlandske  

 statsborgere.
 Dansk Folkeparti finder  

 lovforslaget positivt og absolut anvendeligt i efterretningstjenesternes  

 fremtidige  

 arbejde.
Endelig finder Dansk  

 Folkeparti det godt, at man også i den forbindelse får præciseret, at det er  

 forsvarsministeren, som også fremover har det overordnede koordinerende  

 ansvar  

 for søredningstjenesten i de danske farvande.
Dermed efterkommer Folketinget  

 også Rigsrevisionens anmodning om denne præcisering.
 Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling og vil redegøre for sin stilling til de stillede  

 ændringsforslag ved 2. behandling.
Socialistisk Folkepartis medlem af udvalget finder, at lovforslaget  

 indebærer en udvidelse af FEs beføjelser til også at operere i forhold  

 til  

 danske statsborgere og på dansk grund  uden at tjenesten behøver at  

 iagttage  

 retsplejelovens bestemmelser.
Regeringens forsøg på at bagatellisere  

 betydningen  

 af lovforslaget har det overordnede problem, at det i så fald ville være  

 unødvendigt at vedtage lovforslaget, al den stund at det allerede i dag er  

 muligt at udveksle oplysninger mellem tjenesterne.
 Da der samtidig forsat eksisterer et uhyre lemfældigt  

 demokratisk kontrolsystem, åbnes der en ladeport for, at FE kan udvikle sig  

 til  

 en stat i staten, uden at Folketinget vil kunne forhindre det, hvilket på  

 ingen  

 måde afkræftes af de svar, der er afgivet af forsvarsministeren.
 Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling, men vil stemme for de af dette mindretal stillede  

 ændringsforslag.
Enhedslistens medlem af udvalget konstaterer, at lovforslaget er  

 forsvarsministerens del af regeringens terrorpakke.
Det er som de øvrige dele  

 af terrorpakken udtryk for regeringens manglende tillid til demokratiet.
Der  

 er  

 i stedet tale om en ensidig fokusering på sikkerhed og det på bekostning af  

 retssikkerheden.
Det er især bekymrende, fordi regeringens embedsmandsgruppes  

 rapport fra november 2005, som forslagene i terrorpakken bygger på, slog  

 fast,  

 at det danske terrorberedskab ikke var utilstrækkeligt.
Eller sagt på  

 almindelig dansk: Det danske terrorberedskab er godt nok.
Alligevel vælger  

 regeringen  

 at fremsætte forslag, som udvider efterretningstjenesternes  

 operationsmuligheder,  

 samtidig med at den uafhængige kontrol, eksempelvis domstolskontrollen,  

 svækkes.
På den baggrund mener Enhedslisten, at hverken dette forslag eller  

 de  

 øvrige forslag i terrorpakken er en retsstat værdige.
Således vil Forsvarets Efterretningstjeneste (FE) fremover  og  

 som noget nyt  kunne udspionere danske statsborgere uden retskendelse  

 og  

 oprette egentlige registre over danske statsborgere og/eller personer boende  

 her i landet.
FE vil tillige kunne videregive alle oplysninger om danske  

 statsborgere til Politiets Efterretningstjeneste (PET) uden anden betingelse,  

 end at enten FE eller PET mener, det har betydning for tjenesternes opgaver.  

 Det fremgår af lovforslaget og de svar, forsvarsministeren har givet på  

 spørgsmål  således f. eks. på spørgsmål 1, hvor ministeren svarer, at  

 bestemmelsen  

 »i § 13, stk. 4, omfatter alle oplysninger«.
 Det er demokratisk set endog meget bekymrende, at FE nu får  

 mulighed for at spionere og oprette registre over danske statsborgere og  

 borgere bosat her i landet, uanset at FEs såkaldte opgaveportefølje  

 eller  

 operationsområde ikke udvides.
Det er demokratisk set dybt bekymrende, at FE kan videregive  

 alle oplysninger om danske statsborgere og personer bosat her i landet, som  

 tjenesten  

 måtte indhente via sit arbejde, herunder også om familie til udlændinge bosat  

 her i landet.
Det kan godt være, det ikke vil være banale cykeltyverier, der  

 vil blive udvekslet oplysninger om, men der er også anden form for  

 grænseoverskridende  

 kriminalitet, som alle kan være enige om bør efterforskes, men som er  

 kriminalitet,  

 der ikke er i nærheden af at være så alvorlig, at det berettiger til, at det  

 skal være en opgave for eller ske i et samarbejde mellem FE og PET.
Eksempler  

 herpå kunne være almindeligt hærværk og lign.
På den baggrund har  

 Enhedslisten  

 fundet det nødvendigt at stille et ændringsforslag, der præciserer, at det  

 kun  

 er i forbindelse med virkelig alvorlig kriminalitet, der kan udveksles  

 oplysninger  

 mellem FE og PET.
Enhedslisten mener, at den nuværende terrordefinition er alt for  

 bred.
Der er behov for en meget mere klar og præcis definition, men det  

 ligger  

 uden for rammerne af, hvad Enhedslisten kan stille forslag om i forbindelse  

 med  

 dette lovforslag.
Det er demokratisk set dybt bekymrende, at der kun vil blive  

 gennemført en begrænset kontrol med FEs nye registre m.v.
Ganske vist  

 skal det  

 såkaldte Wamberg-udvalg kontrollere FE  eller det er hensigten.
Men det  

 er  

 altså i praksis ikke megen kontrol, udvalget reelt har mulighed for at  

 gennemføre.
 Samlet set er dette lovforslag et tilbageskridt for demokratiet  

 og for retssikkerheden.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL):
Til § 1 1)  


  

 Nr. 5  

  

 affattes således:
 »5.  

  

 I  

  

 § 13  

  

 indsættes efter stk. 2 som nyt  

 stykke:
»  

  

 Stk. 3.  

  

 Ved  

 Forsvarets Efterretningstjenestes indhentning rettet mod forhold i udlandet  

 kan  

 Forsvarets Efterretningstjeneste medtage oplysninger om danske statsborgere  

 og  

 personer bosat i Danmark og videregive disse til politiet uden den pågældende  

 persons samtykke, når oplysningerne vurderes at være relateret til terror  

 eller  

 spredning af masseødelæggelsesvåben.«« [Alene indhentning og videregivelse af oplysninger om terror og  

 masseødelæggelsesvåben] 2)  


  

 Nr. 6  

  

 udgår.
[Konsekvensændring] Bemærkninger Til nr. 1 og 2 Med den nuværende udformning af lovforslaget kan Forsvarets  

 Efterretningstjeneste (FE) indhente eller medtage oplysninger om danske  

 statsborgere og personer bosat her i landet uanset karakteren af disse  

 oplysninger.
FE kan ligeledes videregive disse oplysninger uden den  

 pågældende  

 persons samtykke.
 Det foreslåede ændringsforslag vil være en lille indskrænkning i  

 FEs ellers meget vidtgående beføjelser til at videregive eller opbevare  

 oplysninger om danske statsborgere eller personer bosat her i landet.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 218 Bilagsnr.
Titel 1 Høringssvar og høringsnotat fra forsvarsministeren 2 Udkast til tidsplan for udvalgets behandling af  

 lovforslaget 3 Godkendt tidsplan for udvalgets behandling af lovforslaget 4 Meddelelse om teknisk gennemgang af lovforslaget 5 Meddelelse om ekspertmøde om den parlamentariske kontrol  

 med efterretningstjenesterne 6 1. udkast til betænkning Oversigt over spørgsmål og svar vedrørende L 218 Spm.nr.
Titel 1 Spm. om grænserne for, hvad FE kan overføre af  

 oplysninger til PET, til forsvarsministeren, og ministerens svar herpå 2 Spm. om, hvilke oplysninger FE må videregive til PET, til  

 forsvarsministeren, og ministerens svar herpå 3 Spm. om juridisk vurdering af ændringerne i § 13, til  

 forsvarsministeren, og ministerens svar herpå 4 Spm. om udvidelsen af FEs beføjelser i lovforslaget, til  

 forsvarsministeren, og ministerens svar herpå 5 Spm. om begrænsninger af FEs beføjelser, til  

 forsvarsministeren, og ministerens svar herpå 6 Spm. om eksempler nævnt i lovforslagets bemærkninger, til  

 forsvarsministeren, og ministerens svar herpå 7 Spm. om, hvilke begrænsninger FE er underlagt, til  

 forsvarsministeren, og ministerens svar herpå 8 Spm. om den nuværende samarbejdsprocedure mellem FE og  

 PET, til forsvarsministeren, og ministerens svar herpå 9 Spm., om FE kasserer vigtige oplysninger, til  

 forsvarsministeren, og ministerens svar herpå 10 Spm. om en forudsætning for, at vigtige oplysninger ikke  

 kasseres, til forsvarsministeren, og ministerens svar herpå 11 Spm. om tilfældighedsfund, til forsvarsministeren, og  

 ministerens svar herpå 12 Spm. om teknisk bistand til ændringsforslag om, at FE  

 alene kan operere ved mistanke om terror eller spredning af  

 masseødelæggelsesvåben, til forsvarsministeren, og ministerens svar herpå 13 Spm., om ministeren kan støtte ændringsforslaget som  

 nævnt i spm. 12, til forsvarsministeren, og ministerens svar herpå 14 Spm., om FE kan oprette selvstændige registre over danske  

 statsborgere, til forsvarsministeren, og ministerens svar herpå 15 Spm., om FE kan videregive oplysninger til PET, til  

 forsvarsministeren, og ministerens svar herpå 16 Spm., om PET kan anmode FE om at foretage undersøgelser  

 herhjemme, til forsvarsministeren, og ministerens svar herpå Bilag 2 Nogle af udvalgets spørgsmål til  

 forsvarsministeren og dennes svar herpå Spørgsmålene og forsvarsministerens svar herpå er optrykt efter  

 ønske fra Enhedslisten.
 Spørgsmål nr. 1:
Kan ministeren oplyse, om der slet ingen grænser er for, hvad FE  

 kan overføre af oplysninger til PET, for så vidt angår oplysninger om  

 forbrydelser, og hvad FE kan modtage af oplysninger fra PET? Svar:
Bestemmelsen i § 13, stk. 4, omfatter alle oplysninger.
Det er  

 dog en betingelse for, at der kan ske videregivelse til Politiets  

 Efterretningstjeneste, at videregivelsen skal have betydning for varetagelse  

 af  

 tjenesternes opgaver.
Der henvises i øvrigt til min besvarelse af spørgsmål  

 nr.  

 2.
 Spørgsmål nr. 2:
Kan ministeren oplyse mere præcist, hvilke oplysninger FE må  

 viderebringe til PET i forbindelse med såkaldte tilfældighedsfund? Svar:
Det fremgår af punkt 4.2.6. i bemærkningerne til lovforslaget,  

 at bestemmelsen omfatter alle oplysninger.
Det er ikke muligt at præcisere  

 dette yderligere, eftersom det afhænger af den konkrete oplysnings karakter.  

 Det fremgår ligeledes af bemærkningerne, at det er en betingelse for, at der  

 kan ske videregivelse af oplysninger til Politiets Efterretningstjeneste, at  

 videregivelsen har betydning for tjenesternes arbejde.
Den tværministerielle arbejdsgruppe anfører i sin rapport, at  

 videregivelse af oplysninger efter arbejdsgruppens opfattelse vanskeliggøres  

 af  

 den konkrete skønsmæssige vurdering, der i hvert enkelt tilfælde efter  

 forvaltningsloven skal foretages i forbindelse med videregivelse af  

 personoplysninger.
Det anføres, at dette i særlig grad gør sig gældende i det  

 konkrete efterretningsmæssige og operative samarbejde, hvor personoplysninger  

 forekommer,  

 og hvor en hurtig og effektiv videregivelse i særlig grad har betydning.  

 Dette  

 skal ifølge rapporten sammenholdes med, at efterretningsarbejde ofte har  

 karakter af »at lægge et puslespil«, hvor enkeltoplysninger ikke nødvendigvis  

 har det belastende indhold, som en videregivelse isoleret set vil kræve, men  

 hvor oplysningen, når den sammenkædes med andre oplysninger, kan være helt  

 afgørende i sin betydning for det terrorforebyggende arbejde.
Med hensyn til gældende ret skal det bemærkes, at spørgsmålet om  

 videregivelse af oplysninger mellem efterretningstjenesterne er reguleret af  

 de  

 generelle bestemmelser i forvaltningsloven.
Såfremt der er tale om  

 ikke-fortrolige oplysninger kan disse som udgangspunkt frit udveksles mellem  

 offentlige myndigheder.
Udveksling af fortrolige oplysninger og oplysninger  

 om  

 enkeltpersoners rent private forhold kan udveksles under iagttagelse af visse  

 betingelser, jf. forvaltningslovens § 28, stk. 2 og stk. 3.  

 Efterretningstjenesterne kan således allerede i dag udveksle alle typer af  

 oplysninger, når betingelserne i forvaltningsloven er opfyldt.
 I forhold til gældende ret vedrørende udveksling af oplysninger  

 mellem efterretningstjenesterne er det væsentligt at fremhæve, at  

 bestemmelsen  

 i lovforslagets § 13, stk. 4, bygger på, at spørgsmålet om, hvorvidt det er  

 berettiget at videregive og indhente oplysninger i de tilfælde, der er  

 omfattet  

 af bestemmelsen, skal bedømmes efter § 13, stk. 4, og ikke efter andre regler  

 om videregivelse, navnlig forvaltningsloven.
Det skal samtidig understreges, at lovgivningen allerede i dag  

 indeholder en række særlige regler om videregivelse af oplysninger mellem  

 forvaltningsmyndigheder.
Disse regler kan ses som udtryk for, at der i de  

 pågældende sammenhænge har foreligget væsentlige grunde til at fravige de  

 almindelige  

 forvaltningsretlige regler.
Af betydning for Forsvarets Efterretningstjeneste  

 kan bl.a. peges på udlændingelovens § 45a.
 Spørgsmål nr. 10:
Ministeren bedes redegøre for, om vedtagelse af lovforslaget er  

 en forudsætning for, at vigtige oplysninger ikke kasseres? Svar:
 Det fremgår af bemærkningerne til lovforslaget, at den nærmere  

 konkrete vurdering, som efter de nævnte almindelige regler i  

 forvaltningsloven  

 vil skulle foretages ved udveksling af fortrolige oplysninger mellem  

 politiets  

 og forsvarets efterretningstjenester i almindelighed vil føre til, at de  

 pågældende  

 oplysninger lovligt kan videregives.
 Dette hænger navnlig sammen med karakteren af de opgaver, som  

 Forsvarets Efterretningstjeneste og Politiets Efterretningstjeneste  

 varetager.  

 Det fremgår af forsvarslovens § 13, stk. 2, at Forsvarets  

 Efterretningstjeneste  

 har til opgave at indsamle, bearbejde og formidle informationer i udlandet af  

 betydning for Danmarks sikkerhed, herunder for danske enheder mv. i udlandet.  

 Politiets Efter retningstjeneste har til opgave at overvåge, forebygge og  

 modvirke foretagender og handlinger, som må antages at rumme en fare for  

 rigets  

 selvstændighed og sikkerhed samt den lovlige samfundsorden.
 Der er for begge tjenesters vedkommende tale om varetagelse af  

 opgaver af helt central sikkerhedsmæssig betydning, og der vil derfor i  

 almindelighed være afgørende offentlige interesser, som taler for  

 videregivelse  

 af oplysninger, der har betydning for tjenesternes varetagelse af disse  

 opgaver.
 Den tværministerielle arbejdsgruppe anfører i sin rapport, at en  

 række forhold taler for, at efterretningstjenesterne  uden at der i  

 hvert  

 enkelt tilfælde skal foretages en nærmere konkret vurdering i forhold til den  

 enkelte oplysning  bør have adgang til at udveksle oplysninger.  

 Arbejdsgruppen  

 har i den forbindelse bl.a. peget på de usikkerhedsmomenter og det  

 tidsforbrug,  

 som de gældende regler er forbundet med for efterretningstjenesterne.
 Bestemmelsen har således til formål at tilvejebringe et andet og  

 mere hensigtsmæssigt retsgrundlag for et tæt og løbende samarbejde mellem de  

 to  

 tjenester.
 Om behovet for bestemmelsen i § 13, stk. 4, kan også peges på,  

 at det i rapporten fra den tværministerielle arbejdsgruppe om  

 terrorbekæmpelse,  

 anføres, at det vil være en forudsætning for etablering af det fælles center  

 for antiterroranalyse, som der lægges op til i regeringens handlingsplan for  

 terrorbekæmpelse, at der sikres et andet og bedre lovgrundlag for udveksling  

 af  

 oplysninger mellem tjenesterne.
 Spørgsmål nr. 14:
Indebærer forslagets § 13 stk., 3, at FE fremover kan oprette  

 eller have selvstændige registre over danske statsborgere eller personer  

 bosat  

 her i landet? Svar:
 Det kan være tilfældet såfremt sådanne personer har forbindelse  

 til forhold i udlandet af betydning for Danmarks sikkerhed, herunder for  

 danske  

 enheder m.v. i udlandet.
Forsvarets Efterretningstjeneste sikkerhedsgodkender bl.a.  

 ansatte i forsvaret og i Forsvarsministeriet.
Som en konsekvens heraf er  

 Forsvarets  

 Efterretningstjeneste også i dag i besiddelse af oplysninger om danske  

 statsborgere.
Denne registrering er underlagt Wamberg-udvalgets kontrol.
 Det er ligeledes hensigten, at Forsvarets Efterretningstjenestes  

 beføjelser i henhold til den nye § 13, stk. 3, skal underkastes  

 Wamberg-udvalgets kontrol.
 Spørgsmål nr. 15:
Indebærer forslagets § 13 stk., 4, at FE, efter anmodning fra  

 PET kan videregive oplysninger til PET om eksempelvis familie til udlændinge  

 bosat her i landet? Svar:
Det vil alene kunne ske, såfremt sådanne oplysninger skal  

 fremskaffes i udlandet og har betydning for Politiets Efterretningstjenestes  

 arbejde.
Det skal understreges, at såfremt Politiets Efterretningstjeneste  

 efterforsker en konkret sag, sker dette i henhold til de gældende  

 retningslinjer herfor, herunder retsplejelovens bestemmelser.
 Spørgsmål nr. 16:
Indebærer forslaget, at PET kan anmode FE om at foretage en  

 undersøgelse herhjemme eller i udlandet, der kan have betydning for  

 PETs  

 arbejde? Svar:
Forsvarets Efterretningstjenestes efterretningsvirksomhed er  

 alene rettet mod forhold i udlandet.
Forslaget ændrer ikke ved  

 efterretningstjenestens mulighed for at bistå Politiets Efterretningstjeneste  

 ved undersøgelser herhjemme, som foregår på Politiets Efterretningstjenestes  

 ansvar og i henhold til retsplejelovens bestemmelser.
