Nr BTL 73 Betænkning over Forslag til lov om råstoffer   

 Nr L 73 1990-91, 2. samling Afgivet af Miljø- og Planlægningsudvalget Afgivet: 19910522 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Det Grønne Kontaktudvalg og Tolvmandsforeningerne.
 Der er af miljøministeren stillet ændringsforslag, hvorom henvises til de  

 ledsagende bemærkninger.
I forbindelse med udvalgsarbejdet med lovforslaget har mulighederne for at  

 erstatte råstoffer med affalds- og restprodukter været drøftet.
Baggrunden  

 herfor er, at regeringens handlingsplan for miljø og udvikling har den  

 overordnede målsætning, at 50 pct. af den samlede affaldsmængde i begyndelsen  

 af 1990'erne skal genanvendes.
I planen indgår bl.a. genanvendelse af bygge- og anlægsaffald til formål,  

 hvor der normalt anvendes sand, sten og grus.
Efter planen er det målet at  

 øge genanvendelsen til 40-50 pct. af den producerede mængde, dvs. op mod 3-4  

 mio. tons om året.
Miljøministeren har oplyst, at der findes enkelte andre affalds- og  

 restprodukter, som vil kunne erstatte råstofferne sand, sten og grus.
Det  

 drejer sig om flyveaske, slagger og klapmateriale.
Sidstnævnte fremkommer ved  

 oprensning af havne, sejlrender m.v. og er hidtil blevet dumpet (klappet) på  

 havbunden.
Disse materialer skønnes samlet at udgøre 3-5 mio. tons om året.
 Gennem de seneste år er der foretaget et omfattende forsknings- og  

 udredningsarbejde både i Danmark og i udlandet, der skal dokumentere de  

 forskellige affalds- og restprodukters egenskaber og anvendelighed som  

 råstoffer bl.a. ved bygge- og anlægsarbejder.
Miljøministeren har over for udvalget præciseret, at når der foreligger  

 tilstrækkelig dokumentation for et givet materialeprodukts anvendelighed som  

 råstof, kan der med hjemmel i lovforslagets § 4 fastsættes regler om sådanne  

 produkters anvendelse.
Reglerne kan følges op i byggelovgivningen f.eks.  

 gennem krav om anvendelse af bestemte materialer eller om konstruktioner ved  

 byggerier.
På tilsvarende måde vil trafikministeren kunne fastsætte  

 detaljerede regler for anvendelsen af affalds- og restprodukter ved  

 vejbyggeri.
Miljøministeren har endvidere oplyst, at Skov- og Naturstyrelsen skønner,  

 at genanvendelsen af affalds- og restprodukter i løbet af 1990'erne vil kunne  

 reducere forbruget af de naturbundne råstoffer med 5-10 pct.
Den  

 gennemsnitlige årlige produktion af råstoffer er omkring 40 mio. m3.
 For yderligere at fremme mulighederne for en ressourceøkonomisk anvendelse  

 af affalds- og erstatningsprodukter som råstoffer har miljøministeren stillet  

 et ændringsforslag til lovforslagets § 4, således at der indføjes et nr. 5  

 om, at der kan fastsættes regler om, at sådanne materialer nyttiggøres som  

 råstoffer i stedet for at blive bortskaffet.
 Herefter indstiller udvalget lovforslaget til vedtagelse med  

 de stillede ændringsforslag.
Ændringsforslag Af miljøministeren, tiltrådt af udvalget:
Til § 4 1) Efter nr. 4 indsættes som nyt nummer:
»5) at affalds- eller erstatningsprodukter samt oprensnings- og  

 uddybningsmaterialer (klapmaterialer) fra det danske havområde skal  

 nyttiggøres eller genanvendes som råstoffer.« Til § 14 2) I 1. pkt. ændres ordene »Det Naturklagenævn, der er  

 oprettet i henhold til særlig lov herom« til:  

 »Overfredningsnævnet«.
Til § 16 3) I stk. 2 ændres ordet »Naturklagenævnet« til:  

 »Overfredningsnævnet«.
Til § 47 4) Efter stk. 1 indsættes som nyt stykke:
»Stk. 2. § 26, nr. 2, i lov om frikommuner ophæves.« Til § 49 5) Efter stk. 1 indsættes som nyt stykke:
»Stk. 2. Frikommuneforsøg, der er godkendt efter de regler,  

 der er nævnt i § 47, forbliver i kraft.« Bemærkninger Til nr. 1 Nr. 5 foreslås indføjet i lovforslagets § 4, da der ikke i de 4  

 eksisterende numre er tilstrækkelig hjemmel til at fastsætte regler om en  

 ressourceøkonomisk anvendelse af de ovennævnte materialer.
Lovforslagets § 4, nr. 2, omhandler muligheden for at fastsætte regler om,  

 at der ved udførelsen af bygge- og anlægsarbejder skal anvende affalds- eller  

 erstatningsprodukter eller ske genanvendelse.
Der tages således her  

 udgangspunkt i selve bygge~ og anlægsarbejderne, mens der i det foreslåede  

 nye nr. 5 tages udgangspunkt i materialerne.
Gennem de seneste år er der både i Danmark og i udlandet foretaget et  

 omfattende forsknings- og udredningsarbejde, der skal dokumentere de  

 forskellige affalds- og restprodukters egenskaber og anvendelighed som  

 råstoffer ved bygge- og anlægsarbejder.
Endvidere foretages der undersøgelser  

 af anvendelsesmulighederne for oprensnings- og uddybningsmaterialer, og det  

 forventes, at anvendelsesmulighederne i kraft af disse undersøgelser og en  

 løbende vurdering af råstofkvalitetskravene vil øges i de kommende år.
 Øget nyttiggørelse af disse materialer, som i dag for det meste  

 bortskaffes ved dumpning i havet, vil både ud fra en ressourceøkonomisk og en  

 miljømæssig betragtning være ønskværdig.
Til nr. 2 og 3 Ændringsforslagene er en konsekvens af, at lov om Naturklagenævnet ikke  

 gennemføres i indeværende folketingssamling.
Bestemmelsen om klagemyndighed  

 er derfor ændret, så de sager, der efter lovforslaget skulle afgøres af  

 Naturklagenævnet, i stedet afgøres af Overfredningsnævnet.
Det bemærkes  

 herved, at Overfredningsnævnet har en sammensætning, der i princippet svarer  

 til den foreslåede sammensætning af Naturklagenævnet.
Til nr. 4 Ændringsforslaget er en konsekvens af, at planlægningen afformaliseres.
Til nr. 5 Ændringsforslaget skyldes, at der i november 1990 er godkendt et  

 frikommuneforsøg efter de regler, der er nævnt i § 47.
