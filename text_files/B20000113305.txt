Bekendtgørelse om uddannelsen til  

 stukkatør I medfør af § 4, stk. 2, i lov om erhvervsuddannelser, jf.  

 lovbekekendtgørelse nr. 724 af 25. juli 2000, fastsættes:
Kapitel l Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 stukkatør.
Uddannelsens mål § 2. Den uddannede stukkatør skal  

 selvstændigt kunne udføre de forekommende  

 stukkatørdiscipliner inden for afformning, nybyggeri, byfornyelse,  

 bygningsrestaurering samt reparationsarbejde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det Faglige  

 Fællesudvalg for Murer-, Stenhugger- og Stukkaturfaget.
 § 4. Uddannelsen varer 3 år og 9  

 måneder, jf. dog § 6. Efter afslutning af den sidste skoleperiode  

 afholdes svendeprøve, jf. § 21, inden udløbet af den  

 fastsatte uddannelsestid.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 15 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
 Stk. 3. Skoleundervisningen i hovedforløbet er opbygget  

 af skoleperioder på 10 og 5 uger, der omfatter grundfag,  

 områdefag, specialefag og valgfag.
 Stk. 4. Hovedforløbet kan suppleres med valgfri  

 studieforberedende undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb, samt de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, og for andre med tilsvarende  

 erhvervserfaring, kan skolen efter samråd med det faglige udvalg  

 tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige 35 uger.
 Stk. 2. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte forløb kan  

 indledes med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan i  

 forbindelse hermed foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2. Suppleringskurset og  

 afklaringen kan gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisning § 9. Grundforløbet omfatter følgende  

 områdefag, der er særlige for hovedforløbet:
 1)	Stukkatørteknik, begynderniveau, 5 uger.
 Målet er, at eleven:
a)	kan arbejde med skitsering af arkitektoniske og skulpturelle  

 bygnings- og anlægsdele og har kendskab til tegningsformer som  

 perspektivisk afbildning, skyggelægning og croquistegning, b)	kan forstå tegningens og tegningsformens betydning for  

 udførelsen af det færdige stukarbejde, c)	kan anvende konstruktiv sans samt evne til kritisk at vurdere og  

 videregive visuelle indtryk og udviser kreativ sans, d)	kan udføre tegninger og forstår nødvendigheden  

 af at kommunikere via tegning og ved brug af skitser, e)	kan læse og forstå tegninger udført af byggeriets  

 rådgivere, f)	har praktisk baseret forståelse  

 af tilrettelæggelsens betydning for udførelsen og kvaliteten af  

 det færdige produkt, g)	kan tildanne de materialer, der indgår i  

 stukfremstillingen, h)	kan opsætte og sammensætte stukkonstruktioner, i)	kan fremstille skabeloner og modeller samt udføre  

 trækning på bord, og drejning af ring, j)	kan anvende de arbejdsmetoder, der anvendes i forekommende  

 stukkatørarbejder.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Matematik niveau F 1,0 uge.
 2)	Stil, form og farve 1,5 uge.
 3)	Arbejdsmiljø 1,5 uge.
 4)	Materialeforståelse 1,0 uge.
 5)	Virksomhedslære og innovation niveau F 1,0 uge.
 Stk. 2. De i stk. 1, nr. 1, 2 og 3, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Tegningslære, rutineniveau, 1,5 uge.
 Målet er, at eleven:
a)	kan arbejde med skitsering af arkitektoniske og skulpturelle  

 bygnings- og anlægsdele og har praktisk baseret kendskab til  

 tegningsformer som perspektivisk afbildning, skyggelægning og  

 croquistegning, b)	forstår tegningens og tegningsformens betydning for  

 udførelsen af det færdige produkt, c)	kan anvende konstruktiv sans samt evne til kritisk at vurdere og  

 videregive visuelle indtryk og udviser kreative sans, d)	kan udføre tegninger og forstå nødvendigheden af  

 at kommunikere via tegning og ved brug af skitser, e)	kan læse og forstå tegninger udført af byggeriets  

 rådgivere.
 2)	Modellering, rutineniveau, 2,0 uger.
 Målet er, at eleven:
a)	har viden om modellering og rekonstruktion og kan udføre  

 modellering efter tegnet, skulpturelt eller naturelt forlæg, b)	kan foretage rekonstruktion af borteroderede skulpturelle  

 dekorationsdele og benytte de værktøjer og materialer, der  

 anvendes i forbindelse med modellering og afformning, c)	kan udføre en form under iagttagelse af de arbejdsteknikker  

 og -metoder, der indgår i rekonstruktions- og  

 modelleringsopgaver.
 Stk. 2. Undervisningen i områdefag i  

 hovedforløbet varer i alt 3,5 uger.
 § 12. Til uddannelsen er knyttet følgende  

 bundne specialefag:
 1)	Afformning, rutineniveau, 1 uge.
 Målet er, at eleven:
a)	kan udføre forekommende afformningsarbejder og  

 rekonstruktioner, b)	kan foretage valg af og anvende rigtig metode til  

 afformningsopgave, c)	kan anvende de forskellige værktøjer og  

 hjælpemidler, som benyttes i forbindelse med afformning, og d)	kan forstå formens betydning for det færdige arbejdes  

 kvalitet og udseende.
2)	Stukteknik, avanceret niveau, 1,5 uge Målet er, at eleven:
a)	kan tilrettelægge stukarbejde og forstår  

 tilrettelæggelsens betydning for udførelsen og kvaliteten af det  

 færdige stukarbejde, b)	kan tildanne de materialer, der indgår i  

 stukfremstillingen, c)	kan opsætte og sammensætte stukkonstruktioner, d)	kan fremstille skabeloner og modeller samt udføre  

 trækning på bord og drejning af ring, e)	kan udføre rosetter og balustre samt afforme, støbe og  

 retouchere, og f)	kan anvende de arbejdsmetoder, der anvendes i forekommende  

 stukkatørarbejder.
3)	Bygningshistorie og restaureringsteknik, rutineniveau, 1,0  

 uge Målet er, at eleven:
a)	har kendskab til hovedlinierne i den danske bygningshistorie samt  

 til almindeligt anerkendte restaureringsteknikker og de overordnede  

 æstetiske holdninger hertil, og b)	har kendskab til restaureringsæstestik og stilarter, og kan  

 identificere stilarterne i forskellige bygnings- og  

 skulpturværker.
 4)	Fotografisk registrering, begynderniveau, 1,6 uge.
 Målet er, at eleven:
a)	kan foretage en fotografisk registrering, b)	har kendskab til brug af forskellige kameratyper og c)	har kendskab til elektronisk billedbehandling.
§ 13. Undervisningen i hovedforløbet  

 omfatter valgfag.
Undervisningen i valgfag følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 0,4 uge.
Praktikuddannelsen § 14. Målene med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligvis anvendes inden for  

 stukkaturfaget.
Eleven skal beskæftiges med varierende arbejdsopgaver  

 således, at der gives oplæring i alle arbejdsdiscipliner, og  

 således, at praktikuddannelsen sammen med skoleuddannelsen fører  

 til, at eleven kan nå uddannelsens samlede mål, jf. § 2,  

 stk. 1.
 Uddannelsesbog m.v.
 § 15. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 16. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1)	Under 6,0 Ikke antaget.
2)	6 - 8,9 Antaget.
3)	9,- 9,9 Antaget med ros.
3)	10 - 10,9 Antaget med bronzemedalje.
4)	11   13 Antaget med sølvmedalje.
Skolens bedømmelse § 17. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
Skolebevis og afsluttende praktikerklæring § 18. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt.
 Stk. 2. Følgende betingelser skal være opfyldt  

 for udstedelse af skolebevis:
 1)	Eleven skal have opnået et gennemsnit på mindst  

 karakteren 6 i grundfagene ved skolens bedømmelse efter § 17,  

 stk. 1.
 2)	Eleven skal have opnået mindst karakteren 6 i hvert af  

 hovedforløbets områdefag og specialefag ved skolens  

 bedømmelse efter § 17, stk. 3.
 § 19. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Svendeprøve § 20. Efter sidste skoleperiode afholder det  

 faglige udvalg en svendeprøve.
Prøven har en varighed på  

 18 dage, og det tilstræbes, at afslutningen kommer til at falde sammen  

 med elevens udlæringsdato.
Stk. 2. Det faglige fællesudvalg udpeger en  

 svendeprøvekommission for hver skole.
Kommissionen sammensættes  

 af 2 arbejdsgiverrepræsentanter, og 2  

 arbejdstagerrepræsentanter.
Stk. 3.Bekendtgørelse om eksamensordning ved  

 erhvervsskolerne m.v. finder tilsvarende anvendelse, hvor ikke andet er  

 bestemt i denne bekendtgørelse, en vejledning til den eller et  

 svendeprøveregulativ udstedt af det faglige udvalg § 21. Svendeprøven er en praktisk  

 prøve, som består af opgaver, hvori der indgår  

 disciplinerne trækning, modelarbejde, formarbejde, sammenpudsning og  

 afstøbning.
Opgaven skal være fuldført inden afgivelse af  

 karakter.
Opgaverne stilles af det faglige udvalg.
 Stk. 2. Kommissionens 4 medlemmer afgiver hver en karakter for  

 hver af følgende discipliner:
 1)	Hovedmål.
2)	Detailmål 3)	Vinkler.
 4)	Helhedsindtryk.
Stk. 3. Det enkelte medlems afgivne karakterer tælles  

 sammen og divideres med 4. Der afrundes til een decimal efter de almindelige  

 regneregler.
Herefter tælles medlemmernes karakterer sammen og  

 divideres med 4. Der afrundes til én decimal efter de almindelige  

 regneregler.
Prøven er bestået, hvis karakteren er mindst 6. Den  

 opnåede karakter udtrykkes ved en af de betegnelser uden tal, som er  

 angivet i § 16, stk. 2.
Uddannelsesbevis § 22. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § l.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 18, afsluttende praktikerklæring(er)  

 for praktikuddannelsen er udstedt, jf. § 19, og svendeprøven er  

 bestået, jf. § 21, stk. 3.
Kapitel 5 Ikrafttrædelses- og overgangsbestemmelser § 23. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 95 af  

 7. februar 1995 om uddannelsen til stukkatør.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
