Resumé  


  

 En advokat klagede over en skatteforvaltnings og en told- og skatteregions  

 afslag på dispensation efter aktieavancebeskatningslovens § 2 b, stk. 5, i  

 forbindelse med afståelsen af et andelsbevis.
Til støtte for klagen anførte  

 advokaten at afståelsen var et led i salget af hans klients virksomhed.
Told-  

 og skatteregionen henviste i sit afslag til at afståelsessummen i overvejende  

 grad måtte anses som vederlag for virksomhedens formue, og ikke som vederlag  

 for den fordel der lå i at have andelsselskabet som handelspartner.
Told- og  

 skatteregionen henviste herved til et cirkulære hvori denne sondring var  

 afgørende.
 Ombudsmanden udtalte at cirkulærets sondring savnede klar støtte  

 i forarbejderne til lovens § 2 b.
 Ombudsmanden mente endvidere ikke at told- og skatteregionen  

 havde lagt afgørende vægt på de momenter i cirkulæret som direkte havde  

 støtte  

 i lovens § 2 b, stk. 5.
 Ombudsmanden henstillede at told- og skatteregionen på ny  

 overvejede sin afgørelse på baggrund af ombudsmandens opfattelse af  

 dispensationsreglen i lovens § 2 b, stk. 5. (J. nr. 1994-340-214).
 Dispensation fra aktieavancebeskatningslovens § 2 b ved  

 afhændelse af en andel i et A.m.b.A.
 En advokat (A) klagede til  

 mig over en afgørelse truffet af en told- og skatteregion den 15. februar  

 1993,  

 hvorefter A's klient fik afslag på dispensation efter  

 aktieavancebeskatningslovens § 2 b, stk. 5.
Af sagen fremgik at A's  

 klient havde drevet selvstændig virksomhed indenfor fiskerøgeribranchen fra  

 lokaler i Fisketorvets Industrihus A.m.b.A.
I 1989 afhændede klienten  

 virksomheden, herunder et andelsbevis med en pålydende værdi af 27.480 kr.  

 Andelsbeviset var forbundet med et lejemål til de lokaler som klienten  

 anvendte, og var erhvervet af ham i 1986 for 225.000 kr.
Den samlede  

 afståelsessum var 650.000 kr., hvoraf andelsbeviset udgjorde 400.000 kr.  

 Efter  

 aftalen indtrådte køber som andelshaver og lejer i Fisketorvets Industrihus  

 A.m.b.A., ligesom køber i øvrigt videreførte den erhvervede virksomhed.
 Ved skatteansættelsen for indkomståret  

 1989 blev klientens selvangivne indkomst forhøjet med fortjenesten for  

 andelsbeviset på 175.000 kr. af skatteforvaltningen, som anså afståelsen af  

 andelsbeviset for omfattet af den skærpede beskatning i  

 aktieavancebeskatningslovens § 2 b, stk. 2. Klienten begærede herefter  

 skatteansættelsen for 1989 genoptaget og anmodede om dispensation efter  

 aktieavancebeskatningslovens § 2 b, stk. 5, således at avancen for afståelsen  

 af andelsbeviset blev beskattet efter de almindelige regler i  

 aktieavancebeskatningsloven.  

 Skatteforvaltningen afviste ved afgørelse af 24. september 1992 at give  

 dispensation.
 A påklagede  

 skatteforvaltningens afgørelse til told- og skatteregionen, som ved afgørelse  

 af 15. februar 1993 opretholdt den meddelte afvisning af at give  

 dispensation.
A klagede herefter til mig.  

 Til støtte for klagen henviste A til at A's klient opfyldte betingelserne for  

 dispensation idet afståelsen af andelsbeviset var sket i forbindelse med salg  

 af klientens virksomhed, og det herved var godtgjort at afståelsen ikke var  

 sket for at undgå beskatning efter aktieavancebeskatningslovens § 2 b, stk.  

 1. A  

 henviste nærmere til at såvel en  

 formålsfortolkning af dispensationsbestemmelsen i  

 aktieavancebeskatningslovens  

 § 2 b, stk. 5, som bestemmelsens forarbejder og hele tilblivelseshistorie  

 støttede hans klients krav på dispensation.
A henviste yderligere til at  

 afståelsen opfyldte betingelserne for dispensation som angivet i pkt. 5 i  

 Skattedepartementets cirkulære nr. 175/1987.
Jeg forelagde A's klage for  

 told- og skatteregionen idet jeg anmodede om en udtalelse efter forudgående  

 høring af skatteforvaltningen.
Ved brev af 11. marts 1994 svarede told- og  

 skatteregionen at afslaget på dispensation var begrundet med at  

 afståelsessummen for andelsbeviset i overvejende grad måtte anses som  

 vederlag  

 for selskabets formue, og ikke først og fremmest kunne anses som vederlag for  

 den fordel der lå i at have andelsselskabet som handelspartner.
Der henvistes  

 især til Skattedepartementets cirkulære nr. 175/1987 hvori disse betingelser  

 udtrykkeligt var angivet.
Endvidere henvistes til en afgørelse i en  

 tilsvarende  

 sag (offentliggjort i Told og Skat Nyt 1992:570) hvor Told- og  

 Skattestyrelsen  

 på samme måde havde afvist at give dispensation.
Brevet var bilagt en  

 udtalelse  

 fra skatteforvaltningen hvoraf det bl.a. fremgik, at forvaltningen var af den  

 opfattelse at det ikke var dokumenteret at klienten havde ejet andelsbeviset  

 i  

 mere end 3 år.
 Jeg forelagde udtalelserne  

 for A som fastholdt den indgivne klage og fremførte at hverken kommunen eller  

 regionen gjorde gældende at afståelsen af andelsbeviset var sket for at omgå  

 likvidationsbeskatningen i aktieavancebeskatningslovens § 2 b, stk.  

 1. A  

 bestred præjudikatsværdien af den  

 af told- og skatteregionen fremdragne afgørelse, idet også denne var i  

 modstrid  

 med aktieavancebeskatningslovens § 2 b, stk. 5. Endelig fastholdt A at han  

 havde ejet andelsbeviset i mere end 3 år med henvisning til tidligere afgivne  

 erklæringer.
 I en skrivelse til A udtalte  

 jeg følgende:
 "Ved min undersøgelse af  

 (A's) klage har jeg lagt til grund at det afhændede andelsbevis er omfattet  

 af  

 opregningen af andelsbeviser i aktieavancebeskatningslovens § 2 b, stk. 2,  

 jf.  

 stk. 1, og at afståelsen er sket til en uafhængig køber som har erhvervet  

 andelsbeviset og medfølgende virksomhed ved en normal og forretningsmæssigt  

 begrundet virksomhedserhvervelse.
Ud fra de foreliggende  

 oplysninger har jeg forudsat at køberen af (klientens) virksomhed har  

 videreført den erhvervede virksomhed, og herunder har videreført det med  

 andelsbeviset  

 tilknyttede erhvervslejemål.
Jeg har således måttet forudsætte at det forhold  

 at (klienten) er fortsat som lønmodtager i den afståede virksomhed er  

 erhvervsmæssigt begrundet og ikke skyldes skattemæssige motiver.
 Jeg har derimod ikke taget  

 stilling til længden af (klientens) besiddelsestid for det omhandlede  

 andelsbevis, idet jeg ikke har opfattet dette spørgsmål som omfattet af  

 klagen.  

 Desuden har jeg ikke tilstrækkelige oplysninger til at kunne vurdere  

 spørgsmålet.
 Jeg skal herefter udtale følgende:
 A) Om aktieavancebeskatningslovens § 2 b  


.
Et andelsbevis som det  

 omhandlede er omfattet af aktieavancebeskatningsloven, jf. lovens § 1, stk.  

 1.  

 Indtil indførelsen af aktieavancebeskatningslovens § 2 b, ved lov nr. 311 af  

 25. maj 1987, blev fortjeneste ved udlodning af likvidationsprovenu og  

 fortjeneste ved afståelse af andelsbeviser derfor undergivet en normal  

 aktieavancebeskatning.
Såfremt en andelshaver havde besiddet sit andelsbevis  

 i  

 mere end 3 år og ikke besad mere end 25% af andelskapitalen var en sådan  

 fortjeneste skattefri efter dagældende regler i aktieavancebeskatningslovens  

 §  

 4, stk. 1.
Ved lovforslag nr.
L 214  

 fremsat den 5. marts 1987 blev som § 2 b i aktieavancebeskatningsloven  

 foreslået en skærpet beskatning af likvidationsprovenuer fra andelsselskaber  

 mv.
Det fremgår af bemærkningerne til lovforslaget - jf.
Folketingstidende  

 1986-87, tillæg A, sp. 4571 - at dette havde til formål at forhindre at  

 andelsselskaber  

 mv., der er underkastet de særligt lempelige beskatningsregler for  

 andelsselskaber  

 mv., kan likvideres med store skattefrie udlodninger til andelshaverne.
Under lovforslagets  

 behandling i Folketingets skatteudvalg blev fremsat ændringsforslag som § 2  

 b,  

 stk. 2, i aktieavancebeskatningsloven, jf.
Folketingstidende 1986-87, tillæg  

 B, sp. 1681. Efter forslaget skulle den foreslåede skærpede beskatning af  

 likvidationsprovenuet udvides til også at omfatte fortjeneste ved afståelse  

 af  

 andelsbeviser.
Forslaget blev under den efterfølgende debat i Folketinget  

 begrundet i hensynet til at forhindre at andelshavere undgik den foreslåede  

 beskatning ved at afstå andelen før en likvidation, jf.
Folketingstidende  

 1986-87, tillæg F, sp. 12281. Dette præciseredes senere idet det blev  

 tilføjet  

 at man med forslaget til § 2 b, stk. 2, undgik at man kunne omgå det, der var  

 hensigten med lovforslaget ved at lave en skinoverdragelse eller noget i den  

 retning umiddelbart før likvidationen, jf.
Folketingstidende 1986-87, tillæg  

 F, sp. 12287.
Under 3. behandlingen af  

 lovforslaget L 214 fremsatte daværende minister for skatter og afgifter  

 yderligere et ændringsforslag som forslag til aktieavancebeskatningslovens §  

 2  

 b, stk. 5, jf.
Folketingstidende 1986-87, tillæg F, sp. 12281. Efter  

 forslaget  

 kunne ministeren for skatter og afgifter, eller den han bemyndigede hertil i  

 det enkelte tilfælde, tillade at fortjeneste ved afståelse af andelsbeviser  

 mv. ikke omfattedes af den foreslåede beskatning hvis det måtte anses for  

 godtgjort at afståelsen ikke var sket for at undgå beskatning efter forslaget  

 til § 2 b, stk. 1 og 2.
 Det yderligere  

 ændringsforslag blev begrundet således i bemærkningerne til  

 ændringsforslaget:
 "...
 Med den dispensationsadgang,  

 der nu foreslås, åbnes der mulighed for, at afståelser, der ikke foretages  

 for  

 at undgå beskatningen af likvidationsprovenu i det enkelte tilfælde, kan  

 behandles efter de hidtidige regler i aktieavancebeskatningsloven, hvis  

 selskabet eller foreningen er stiftet før den 22. maj 1987.
Ved afgørelsen af, om der  

 skal gives dispensation, må der ses på de samlede omstændigheder omkring  

 afståelsen.
De forhold, der kan tillægges vægt, kan f.eks. være, at  

 overdragelsen af andelen sker sammen med overdragelse eller ophør af  

 virksomheden,  

 samtidig med at erhververen reelt er i stand til at udnytte andelen som et  

 naturligt led i sin virksomhed, idet erhververen f.eks. driver samme slags  

 virksomhed som overdrageren.
Indtræder erhververen ved at overtage andelen i  

 en forpligtelse til at levere eller aftage et produkt, taler dette for, at  

 overtagelsen sker som led i en erhvervsvirksomhed.
En række samtidige  

 overdragelser foretaget af flere andelshavere i samme andelsselskab vil kunne  

 indicere, at overdragelsen sker med henblik på at undgå beskatning af  

 likvidationsprovenu.
I sådanne tilfælde bør der derfor ikke gives  

 dispensation.
..." Under ændringsforslagets  

 behandling i Folketinget fremkom en række yderligere fortolkningsbidrag.  

 Folketingsmedlem Ole Stavad forespurgte således om ministeren i sit kriterium  

 for om der skulle gives dispensation ville se på om der var sket en  

 akkumulering i pågældende selskab, således at det kunne undgås at selskabet  

 blev en sparebøsse hvor man skattefrit kunne opsamle formuen uden at der  

 forekom en egentlig beskatning af afkastet heraf, jf.
Folketingstidende  

 1986-87, tillæg F, sp. 12284.
På dette spørgsmål udtalte  

 forslagsstilleren, daværende minister for skatter og afgifter, at  

 dispensationsspørgsmålene måtte afgøres konkret.
Om andelsselskabet var rigt  

 eller fattigt, havde stor formue eller lille formue, vedrørte derimod ikke  

 dispensationsspørgsmålet der måtte bedømmes som en helhed, jf.  

 Folketingstidende 1986-87, tillæg F, sp. 12287.
 De pågældende  

 ændringsforslag, og senere det samlede lovforslag, blev herefter vedtaget som  

 aktieavancebeskatningslovens § 2 b.
 Ved Skattedepartementets cirkulære  

 nr. 175 af 3. november 1987 om beskatning af fortjeneste ved  

 likvidationsudlodning og ved afståelse af andelsbeviser mv. i visse  

 andelsselskaber og foreninger, blev udfærdiget administrative forskrifter for  

 den nærmere fortolkning af aktieavancebeskatningslovens § 2 b.
 Spørgsmålet om i hvilke  

 situationer der skal meddeles dispensation for beskatning ved afståelse af  

 andele mv. er omtalt i cirkulærets punkt 5.
 Heri er bl.a. angivet  

 følgende:
 "...
Ved afgørelsen af, om der  

 skal gives dispensation, må der ses på de samlede omstændigheder omkring  

 afståelsen.
De forhold, der kan tillægges vægt, kan f.eks. være, at  

 overdragelsen af andelen sker sammen med overdragelse eller ophør af  

 virksomheden  

 samtidig med, at erhververen reelt er i stand til at udnytte andelen som et  

 naturligt led i sin virksomhed, idet erhververen f.eks. driver samme slags  

 virksomhed som overdrageren.
Det er en forudsætning for  

 dispensation, at afståelsessummen for andelen først og fremmest kan anses som  

 vederlag for retten til at aftage eller levere et produkt, d.v.s. vederlag  

 for  

 den fordel, der ligger i at have andelsselskabet som handelspartner.
Der kan  

 derimod ikke meddeles dispensation, såfremt afståelsessummen alene eller i  

 overvejende grad må anses som vederlag for selskabets formue.
..." B) Om told- og skatteregionens afgørelse.
Ved sin afgørelse af 15.  

 februar 1993 har told- og skatteregionen henholdt sig til det refererede  

 cirkulære og vurderet de i cirkulæret angivne momenter.
Regionen har herunder  

 anerkendt at overdragelsen af andelsbeviset er sket som et naturligt led i en  

 normal virksomhedsoverdragelse idet regionen anser det for godtgjort at  

 afståelsen ikke er sket for at undgå likvidationsbeskatning efter  

 aktieavancebeskatningslovens § 2 b, stk. 1. Regionen har dog ved sin  

 afgørelse  

 lagt hovedvægt på det forhold, at der ved den aftalte prisfastsættelse af  

 andelsbeviset er taget højde for at erhververen opnår en andelsret til  

 andelsselskabets formue bestående i erhvervsejendommen, Fisketorvets  

 Industrihus.
Told- og skatteregionen har følgelig ikke ment at  

 afståelsessummen først og fremmest kan anses som vederlag for retten til at  

 aftage eller levere et produkt, men har derimod ment at vederlaget alene  

 eller  

 i overvejende grad må anses som vederlag for selskabets formue.
Det er min opfattelse ved  

 vurderingen af den trufne afgørelse, at cirkulærets angivelse af relevante  

 momenter ved dispensationer ikke har fuld støtte i de forarbejder, som er  

 refereret  

 ovenfor.
Jeg finder navnlig at cirkulærets sondring mellem om  

 afståelsessummen  

 især indeholder vederlag for den fordel der ligger i at have andelsselskabet  

 som handelspartner, i modsætning til om afståelsessummen indeholder en andel  

 af andelsselskabets formue savner klar støtte i forarbejderne.
Tværtimod  

 synes  

 de nævnte forarbejder alene at tilsige at der ikke kan meddeles dispensation  

 når afståelsen direkte eller indirekte foretages med henblik på en hel eller  

 delvis opløsning af andelsselskabet.
Det synes derfor mest naturligt at  

 fortolke aktieavancebeskatningslovens § 2 b således at normale og  

 virksomhedsbetingede overdragelser af andelsbeviser, som er en nødvendig del  

 af  

 en overdragelse af en igangværende virksomhed, ikke omfattes af bestemmelsen,  

 men derimod omfattes af de almindelige aktieavancebeskatningsregler.
Den omstændighed at  

 andelsselskabet indeholder selv betydelige anlægsaktiver som følge af sin  

 almindelige virksomhed og at andelsbevisets værdi i handel og vandel herefter  

 betydeligt overstiger bevisets nominelle værdi bør således ikke tillægges  

 afgørende betydning.
Af betydning er om der formelt og reelt foreligger en  

 normal overdragelse af en erhvervsvirksomhed hvori andelsbeviset indgår som  

 en  

 naturlig del.
Prisfastsættelsen ved en sådan forretningsmæssig overdragelse  

 af en erhvervsvirksomhed med tilhørende andelsbevis vil naturligvis afspejle  

 værdien af de aktiver som andelsselskabet besidder, uden at denne  

 prisfastsættelse i sig selv har betydning for andelshavernes adgang til at få  

 del i andelsselskabets formue.
Først ved en efterfølgende direkte eller  

 indirekte opløsning af andelsselskabet vil andelshaverne få adgang til  

 selskabets  

 formue, men den forretningsmæssige overdragelse af erhvervsvirksomheden med  

 tilhørende andelsbevis udgør ikke i sig selv en sådan opløsning.
Ved min bedømmelse af told-  

 og skatteregionens fortolkning af cirkulæret lægger jeg til grund at regionen  

 ikke har lagt afgørende vægt på de momenter i cirkulæret som direkte har  

 støtte  

 i forarbejderne til § 2 b, stk. 5. Der er således ikke lagt vægt på at  

 andelen  

 er overdraget sammen med en igangværende virksomhed.
Herudover er der ikke  

 lagt  

 vægt på at overdragelsen ikke er båret af de skattemæssige motiver som § 2 b,  

 stk. 2, netop tilsigter at omfatte.
 Grundet den særlige  

 formulering af aktieavancebeskatningslovens § 2 b hvorefter bestemmelsens  

 hovedregel om afståelse i § 2 b, stk. 2, er angivet med et bevidst videre  

 indhold end ønsket, men således at der i enkelttilfælde kan meddeles  

 dispensation efter stk. 5, er det vanskeligt at udtale egentlig kritik af  

 told-  

 og skatteregionens behandling af sagen.
 Jeg har herved lagt vægt på  

 at afgørelsen er begrundet direkte efter det relevante cirkulære, ligesom  

 afgørelsen følger de retningslinier som er fastsat af Told- og  

 Skattestyrelsen  

 i en afgørelse offentliggjort i Told og Skat, Nyt 1992, s. 570.
 Dette er efter min opfattelse  

 dog ikke afgørende.
 Det er min opfattelse at  

 netop på de områder hvor lovgivningsmagten har valgt at overgive den nærmere  

 afgrænsning af en given skattebestemmelses anvendelsesområde til  

 skattemyndighederne gennem en dispensationsbeføjelse, må  

 dispensationsbeføjelsen nøje administreres i overensstemmelse med de  

 forarbejder som foreligger til belysning af området for bestemmelsen.
 En formålsfortolkning af  

 såvel aktieavancebeskatningslovens § 2 b, stk. 5, som det udstedte cirkulære  

 tilsiger at (klientens) afståelse af andelsbeviset bør være omfattet af  

 aktieavancebeskatningslovens almindelige regler.
 Efter min opfattelse burde  

 told- og skatteregionen derfor have givet (klienten) den begærede  

 dispensation.
Jeg forudsætter som tidligere  

 nævnt herved at den omhandlede afståelse er sket til en uafhængig køber som  

 har  

 erhvervet andelsbeviset og medfølgende virksomhed ved en normal og  

 forretningsmæssigt  

 begrundet virksomhedserhvervelse.
Jeg forudsætter endvidere at køberen har  

 videreført virksomheden og herunder videreført lejemålet på normale vilkår.
Som omtalt har jeg ikke  

 fundet anledning til at udtale egentlig kritik mod regionen, men jeg har  

 orienteret regionen om min opfattelse af sagen.
Jeg har samtidig henstillet  

 til  

 told- og skatteregionen på ny at overveje sin afgørelse i lyset af min  

 ovenfor  

 beskrevne opfattelse af dispensationsreglen i aktieavancebeskatningslovens §  

 2  

 b, stk. 5.
 Selv om Told- og  

 Skattestyrelsen ikke som tidligere har kompetence til behandling af klager  

 over  

 afgørelser truffet efter aktieavancebeskatningslovens § 2 b, stk. 5, har jeg  

 dog fundet anledning til at orientere Told- og Skattestyrelsen om min  

 undersøgelse og dennes resultat.
..." Told- og skatteregionen  

 oplyste herefter i skrivelse af 4. maj 1995 at skatteregionen havde truffet  

 en  

 ny afgørelse hvori A's klient meddeltes dispensation efter lovens § 2 b, stk.  

 5.
 I en skrivelse til told- og  

 skatteregionen tog jeg det oplyste til efterretning.
