Nr BSF 13 Forslag til folketingsbeslutning om sikring af økonomien for vindmøller Fremsat af Riishøj (SF) Jes Lunde (SF) Ebba Strange (SF) den 22. januar 1991 Folketinget opfordrer energiministeren til at sikre, at tilslutningsbetingelserne og dermed økonomien for vindmøller ikke forringes som følge af, at Danske Elværkers Forening i utide opsiger vindmølleaftalen med Danske Vindkraftværker.
Bemærkninger til forslaget Efter pres fra »det grønne flertal« i Folketinget indgik Danske  

 Elværkers Forening (DEF) og Danske Vindkraftværker i 1985 en 10-årig aftale  

 omkring afregning for el og tilslutningsomkostninger for vindmøller etableret  

 i privat regi.
 DEF agter at opsige aftalen pr. 1. februar 1991. Begrundelsen for  

 opsigelsen af aftalen i utide er ifølge DEF, at elsektorens tilskud, som er  

 på 35 pct. af nettilslutningsomkostningerne, også skal bortfalde, når  

 statstilskuddet er bortfaldet (den 1. august 1990).
 Dette uagtet statstilskuddet trinvis er blevet nedsat fra 30 pct. til 10  

 pct. før det endelige bortfald, og uden at DEF på det tidspunkt gjorde sit  

 synspunkt gældende.
 Den 10-årige aftale, som også omfatter en formel for elsalgspriser, er  

 indgået som en helhed, hvor elforsyningens tilskud til  

 netforstærkningsomkostninger ved indgåelsen af aftalen blev en vægtig del af  

 aftalen, der netop skulle sikre den af Folketinget ønskede udbygning med  

 vindkraft.
At statens tilskud efter aftalens indgåelse i 1985 er bortfaldet, har ikke  

 på nogen måde forandret de økonomiske forhold for DEF.
Tværtimod har  

 statstilskuddets bortfald medført, at antallet af opstillede vindmøller er  

 faldet.
Dette har indirekte medført, at elsystemets samlede omkostninger ved  

 nettilslutning også er faldet.
 Endvidere har det for Folketinget ikke været klargjort, at accept af  

 ministeriets beslutning om bortfald af tilskud ville medføre, at DEF  

 efterfølgende - og i utide - ensidigt ville opsige aftalen med Danske  

 Vindkraftværker.
 Følgen af DEF's handling er højst sandsynligt, at vindmølleudbygningen i  

 Danmark vil blive reduceret i strid med målsætningerne i regeringens  

 Brundtlandhandlingsplan, hvilket vil få alvorlige følger for dansk  

 vindmølleindustri, der dog henter halvdelen af sin omsætning på  

 hjemmemarkedet.
