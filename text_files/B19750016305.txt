 I medfør af § 274 i søloven, jfr. handelsministeriets lovbekendtgørelse  

 nr. 353 af 1. juli 1974, fastsættes herved følgende:
 § 1.  Ejeren af et dansk skib, der i bulk som last  

 medfører over 2.000 tons olie, som defineret i sølovens § 267, stk. 2, skal  

 have en godkendt forsikring eller anden garanti til dækning af det i sølovens  

 § 267, stk. 1, nævnte ansvar og indenfor den ansvarsgrænse, der er anført i  

 sølovens § 270.
 Stk. 2.  Bestemmelsen i stk. 1 finder tilsvarende  

 anvendelse for skibe, der ikke er hjemmehørende her i riget, og som anløber  

 eller forlader dansk havn eller anden laste- eller losseplads i Danmark eller  

 på den danske kontinentalsokkel.
 Stk. 3.  De i stk. 1 og 2 nævnte skibe skal være  

 forsynet med certifikat, som bekræfter, at der foreligger en forsikring eller  

 garanti, som dækker det nævnte ansvar.
 Stk. 4.  For skibe, der ejes af danske  

 statsinstitutioner eller af en anden stat, finder stk. 1-3 tilsvarende  

 anvendelse, idet dog disse skibe i stedet for at være udstyret med den  

 ovennævnte forsikring eller garanti kan være udstyret med et certifikat  

 udstedt af vedkommende myndighed, som bekræfter, at skibet er statsejet, og  

 at dets ansvar er dækket indenfor de i sølovens § 270 anførte  

 begrænsningsbeløb.
 Danske skibe.
 § 2.  Anmodning om udstedelse af certifikater til  

 danske skibe, jfr. dog § 3, rettes til direktoratet for statens skibstilsyn  

 bilagt en på særlig dertil godkendt blanket udfærdiget erklæring fra  

 forsikringsgiveren eller garanten.
 Stk. 2.  Af erklæringen skal det fremgå, at ejeren af  

 skibet har tegnet forsikring eller stillet anden garanti til dækning af sit  

 ansvar jfr. § 1, stk. 1, og at forsikringsgiveren eller den, der har stillet  

 garantien, bekræfter, at forsikringen eller garantien dækker det nævnte  

 ansvar, samt i tilfælde af garanti, hvori denne består.
Stk. 3.  For at forsikringen eller garantien kan  

 godkendes, skal forsikringsgiveren eller den, der stiller garantien, påtage  

 sig i indtil 3 måneder efter den dato, hvor direktoratet for statens  

 skibstilsyn er underrettet om forsikringens eller garantiens ophør, at yde  

 erstatning til den, der har et berettiget krav mod fartøjets ejer i anledning  

 af skader, som skyldes forurening forårsaget af olie.
Dette gælder dog ikke  

 skader, der indtræffer efter udløbet af den i certifikatet angivne  

 gyldighedsperiode, eller såfremt certifikatet forinden er blevet tilbagegivet  

 til direktoratet for statens skibstilsyn, eller nyt certifikat er udstedt.
 Stk. 4.  Finder direktoratet, at forsikringen eller  

 garantien er betryggende, udstedes certifikat til skibet.
 § 3.  For skibe, der ejes af danske  

 statsinstitutioner, jfr. § 1, stk. 4, udstedes certifikat af den myndighed,  

 hvorunder tilsynet med det pågældende skib henhører.
 Udenlandske skibe.
 § 4.  For skibe, der er hjemmehørende i en stat, som  

 har tilsluttet sig konventionen af 1969 om det privatretlige  

 erstatningsansvar for skader ved olieforurening, anerkendes certifikater, der  

 er udstedt af den kompetente myndighed i den pågældende stat.
§ 5.  For skibe, jfr. § 1, stk. 2, der er  

 hjemmehørende i en stat, der ikke har tiltrådt ansvarskonventionen, skal der  

 til direktoratet for statens skibstilsyn indgives anmodning om udstedelse af  

 certifikat bilagt en på særlig dertil godkendt blanket udfærdiget erklæring  

 fra forsikringsgiveren eller garanten.
Anmodningen bør indgives senest 20  

 dage før skibet anløber dansk havn eller anden laste- eller losseplads i  

 Danmark eller på den danske kontinentalsokkel. § 2, stk. 2-4, finder  

 tilsvarende anvendelse.
 § 6.  For skibe, der ejes af en fremmed stat, jfr. §  

 1, stk. 4, anerkendes et certifikat udstedt af den kompetente myndighed.
 § 7.  Certifikater, der er udstedt af en kompetent  

 myndighed i en stat, der har tilsluttet sig ansvarskonventionen, til et skib,  

 der er registreret i en stat, som ikke er tilsluttet denne konvention, kan  

 ved gensidig aftale herom anerkendes som gyldige.
 Øvrige bestemmelser.
§ 8.  Certifikater kan udstedes for et bestemt tidsrum  

 eller indtil opsigelse.
Certifikater kan dog ikke udstedes for et længere  

 tidsrum end forsikringens eller garantiens gyldighedsperiode.
Certifikater i  

 medfør af § 5 udstedes med en gyldighedsperiode på højst 3 måneder.
 § 9.  Den certifikatudstedende myndighed skal  

 fremsende kopi af det til skibet udstedte certifikat til skibets ejer, eller  

 den, der på ejerens vegne har indgivet ansøgning om udstedelse af certifikat  

 samt til skibsregisteret.
 Stk. 2.  Ejeren af et skib, der er forsynet med et  

 certifikat er forpligtet til straks at tilbagelevere dette til den  

 certifikatudstedende myndighed ved forsikringens eller garantiens ophør, samt  

 når certifikatets gyldighedsperiode er udløbet.
 § 10.  Danske skibe, som medfører over 2.000 tons olie  

 i bulk som last, jfr. § 1, stk. 1, må ikke benyttes uden gyldigt certifikat.
 Stk. 2.  Skibstilsynet eller andre myndigheder, som af  

 handelsministeriet er bemyndiget hertil, kan nægte et skib, jfr. § 1, stk. 2,  

 der ikke er hjemmehørende her i riget, adgang til eller forbyde det at  

 forlade dansk havn eller anden laste- og losseplads i Danmark eller på den  

 danske kontinentalsokkel eller påbyde at det bliver losset eller forhalet,  

 såfremt det ikke er udstyret med det påbudte certifikat.
 § 11.  Politi, toldvæsen eller havnemyndighed, som  

 under udøvelsen af embedsvirksomhed konstaterer overtrædelser af nærværende  

 bekendtgørelse, skal i henhold til instruks udfærdiget af vedkommende  

 ministerium uopholdeligt gøre anmeldelse derom til nærmeste  

 skibstilsynsmyndighed.
Stk. 2.  Det påhviler toldvæsenet ved skibets ankomst at  

 påse, at skibet er forsynet med det i § 1 påbudte certifikat.
Hvis  

 overtrædelse konstateres, skal anmeldelse ske til nærmeste  

 skibstilsynsmyndighed.
 § 12.  Overtrædelse af denne bekendtgørelse straffes  

 med bøde.
 § 13.  Bekendtgørelsen træder i kraft den 19. juni  

 1975.
 Handelsministeriet, den 2. maj 1975.
 Erling Jensen.
/E.
Lysgaard.
