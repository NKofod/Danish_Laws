 I medfør af § 8, stk. 2, i lov om lægemidler, jf. lovbekendtgørelse nr.  

 451 af 6. august 1982, og under henvisning til de Europæiske Fællesskabers  

 Rådsdirektiver (87/19/EØF og 87/20/EØF) af 22. december 1986 om tilnærmelse  

 af medlemsstaternes lovgivning om normer og forskrifter vedrørende  

 analytiske, toksikologisk-farmakologiske og kliniske undersøgelser af  

 farmaceutiske specialiteter og veterinærmedicinske præparater samt  

 Rådsdirektiv (88/320/EØF) af 9. juni 1988 om inspektion og verifikation af  

 god laboratoriepraksis (GLP) fastsættes:
 § 1.  Denne bekendtgørelse omfatter toksikologiske og  

 farmakologiske forsøg (ikke - kliniske forsøg), der udføres med henblik på at  

 vurdere lægemidlers sikkerhed til brug for anmeldelse af kliniske  

 afprøvninger, ansøgning om registrering af farmaceutiske specialiteter og  

 registreringsvedligeholdelse.
 Stk. 2.  Bekendtgørelsen omfatter også forsøg udført i  

 lønarbejde.
 § 2.  De i § 1 nævnte forsøg skal udføres i  

 overensstemmelse med OECD's principper for god laboratoriepraksis (GLP).  

 OECD's principper for god laboratoriepraksis er gengivet i dansk oversættelse  

 i bilag 1.
Stk. 2.  Dokumentationen for forsøgene skal indeholde  

 oplysning om, at OECD's GLP regler er fulgt.
Afvigelser fra reglerne skal  

 specificeres.
§ 3.  Sundhedsstyrelsen kontrollerer virksomheder, der  

 erklærer, at de udfører de i § 1 nævnte forsøg.
Kontrollen kan udføres ved  

 inspektion af forsøgslaboratorier og igangværende forsøg og ved revision af  

 rådata og dokumentation, som agtes eller er indleveret til Sundhedsstyrelsen.
 Stk. 2.  Sundhedsstyrelsen kan udføre inspektion og  

 revision i samarbejde med Miljøministeriet.
 Stk. 3.  Sundhedsstyrelsen kan kræve alle oplysninger om  

 forsøgslaboratoriet, som er nødvendige for inspektionen.
 Stk. 4.  Sundhedsstyrelsen kan oplyse andre landes  

 myndigheder om danske forsøgslaboratoriers overholdelse eller manglende  

 overholdelse af OECD's GLP-regler.
§ 4.  Bekendtgørelsen omfatter kun virksomheder, der i  

 medfør af lægemiddellovens § 8, stk. 1, har Sundhedsstyrelsens tilladelse til  

 håndtering af lægemidler.
Virksomheder, der ikke har en sådan tilladelse, kan  

 frivilligt underkaste sig bekendtgørelsens bestemmelser.
 § 5.  Bekendtgørelsen træder i kraft den 1. marts  

 1989.
Sundhedsstyrelsen, den 17. februar 1989 P.D.V.
JENS OVERØ /Per Frandsen Bilag 1 God laboratoriepraksis (GLP) Disse principper for god laboratoriepraksis er vedtaget i OECD den 12. maj  

 1981, dok.
C (81) 30 (Final) Annex 2 1. Formål og omfang Disse principper for god laboratoriepraksis skal anvendes, når kemiske  

 stoffer undersøges for at opnå viden om deres egenskaber og/eller deres  

 sikkerhed med hensyn til menneskers sundhed eller miljø.
 Feltforsøg i forbindelse med ovennævnte undersøgelser er også omfattet af  

 reglerne for GLP.
 Disse data frembringes for at imødekomme lovgivningsmæssige krav.
2. Definitioner 2.1 God laboratoriepraksis 2.2 Fagudtryk vedrørende organisation af et forsøgslaboratorium (1)Forsøgslaboratorium vil sige personer, lokaler og driftsenhed(er), som  

 er nødvendige for gennemførelse af forsøget.
2.3 Fagudtryk i forbindelse med forsøg (1)Forsøg vil sige et forsøg, eller et sæt forsøg, hvorunder et teststof  

 undersøges med henblik på at fremskaffe data om dets egenskaber og/eller  

 sikkerhed med hensyn til dets sundhedsmæssige virkning på mennesker og miljø.
2.4 Fagudtryk vedrørende teststoffet (1)Teststof vil sige et kemisk stof eller en blanding, som er genstand for  

 undersøgelse.
Principper for god laboratoriepraksis 1. Organisation af forsøgslaboratorium og personale 1.1 Ledelsens ansvar (1)Laboratorieledelsen skal sikre, at forsøgslaboratoriet overholder  

 principperne for god laboratoriepraksis.
 (2)Den bør som minimum:
(b)Føre protokol over kvalifikationer, uddannelse, erfaring og  

 stillingsbeskrivelse for hver enkelt videnskabelig og teknisk medarbejder; (c)Sikre, at personalet klart forstår de funktioner, det skal udføre, og,  

 om nødvendigt, sørge for oplæring i disse funktioner; (d)Sikre anvendelse af sundheds- og sikkerhedsmæssige forholdsregler i  

 overensstemmelse med nationale og/eller internationale bestemmelser; (e)Sikre etablering og overholdelse af passende standardforskrifter; (f)Sikre, at der forefindes et kvalitetssikringsprogram med specielt  

 udpeget personale; (g)Hvor det er relevant, træffe aftale om forsøgsplan i samarbejde med  

 klienten; (h)Sikre, at ændringer til forsøgsplanen er aftalte og dokumenterede; (i)Opbevare kopier af alle forsøgsplaner; (j)Opbevare et historisk arkiv over alle standardforskrifter; (k)Sikre, at der til hvert forsøg er tilstrækkeligt personale, til at det  

 kan gennemføres rettidigt og retmæssigt; (l)Forud for hvert forsøg udpege en forsøgsleder med passende  

 kvalifikationer, uddannelse og erfaring.
Hvis det under forsøget bliver  

 nødvendigt at indsætte en ny forsøgsleder, bør dette dokumenteres; (m)Sikre, at ansvaret for ledelsen af arkiverne kan henføres til en  

 bestemt person.
1.2 Forsøgslederens ansvar (1)Forsøgslederen har ansvar for den totale gennemførelse af forsøget og  

 for rapporten.
 (2)Dette ansvar bør omfatte, men ikke være begrænset til, følgende:
 (a)Acceptere forsøgsplanen:
(b)Sikre, at de i forsøgsplanen anførte procedurer følges, og at  

 bemyndigelse til at foretage ændringer indhentes og dokumenteres, samtidig  

 med at begrundelsen herfor anføres; (c)Sikre, at alle tilvejebragte data er fuldt dokumenterede og  

 registrerede; (d)Underskrive og datere den endelige rapport som tegn på accept af ansvar  

 for gyldighed af data, og for at bekræfte, at principperne for god  

 laboratoriepraksis er opfyldt; (e)Efter forsøgets afslutning sikre at forsøgsplanen, den endelige  

 rapport, rådata og støttemateriale overføres til arkiverne.
1.3 Personalets ansvar (1)Personalet bør iagttage sikker arbejdspraksis.
Kemikalier skal  

 behandles med passende forsigtighed, indtil det er fastslået, om der er  

 risiko forbundet dermed.
 (2)Personalet bør tage sundhedsmæssige forholdsregler, for at minimere den  

 risiko det udsætter sig for og for at sikre forsøgets integritet.
 (3)Personale, som tager medicin eller har en sygdom, der sandsynligvis vil  

 have ugunstig indvirkning på forsøget, skal udelukkes fra funktioner, som kan  

 påvirke forsøget.
2. Kvalitetssikringsprogram 2.1 Generelt (1)Forsøgslaboratoriet skal have et dokumenteret kvalitetssikringsprogram  

 til sikring af, at de foretagne forsøg overholder principperne for god  

 laboratoriepraksis.
 (2)Kvalitetssikringsprogrammet skal udføres af en eller flere personer,  

 der udpeges af og er direkte ansvarlige over for ledelsen, og som er bekendt  

 med prøvningsprocedurer.
 (3)Vedkommende personer bør ikke være involverede i forsøg, for hvilke de  

 selv skal kontrollere overholdelse af GLP.
 (4)Vedkommende personer rapporterer skriftligt alle bemærkninger direkte  

 til ledelsen og til forsøgslederen.
2.2 Kvalitetssikringspersonalets ansvarsområde (1)Kvalitetssikringspersonalets ansvar skal omfatte, men ikke være  

 begrænset til, følgende funktioner:
(a)Konstatering af at forsøgsplan og standardforskrifter er disponible for  

 det personale, som udfører forsøget; (b)Sikring af at forsøgsplan og standardforskrifter overholdes ved  

 periodisk inspektion af forsøgslaboratoriet og/eller ved revision af det  

 igangværende forsøg.
Der skal føres journal over sådanne procedurer.
 (c)Omgående rapportering til ledelsen og forsøgslederen om uautoriserede  

 afvigelser fra forsøgsplanen og fra standardforskrifterne.
 (d)Gennemgang af de afsluttende rapporter som bekræftelse på at metoder,  

 procedurer og observationer er nøjagtigt beskrevet, og at de rapporterede  

 resultater præcist afspejler forsøgets rådata.
 (e)Udarbejdelse og underskrivning af en erklæring, som skal medtages i den  

 endelige rapport, hvori der anføres datoer for inspektion, samt for hvornår  

 bemærkninger er rapporteret til ledelsen og forsøgslederen.
3. Laboratorier 3.1 Generelt (1)Forsøgslaboratoriet skal være af passende størrelse, udformning og  

 placering til at opfylde forsøgets krav og minimere forstyrrelser, som vil  

 gribe ind i forsøgets gyldighed.
 (2)Ved indretningen af forsøgslaboratoriet skal der sørges for passende  

 adskillelse af de forskellige aktiviteter, således at hvert forsøg kan  

 udføres på passende måde.
3.2 Forsøgssystemets faciliteter (1)Forsøgslaboratoriet skal have et passende antal lokaler eller områder  

 til at sikre isolation af forsøgssystemer og individuelle projekter, som  

 involverer stoffer, der er kendt for eller mistænkes for at være biologisk  

 skadelige.
 (2)Der skal være passende faciliteter til rådighed for diagnose,  

 behandling og kontrol af sygdomme for at sikre, at der ikke forekommer  

 utilstedelig forringelse af forsøgssystemerne.
(3)Der skal være tilstrækkelig opbevaringsplads til forsyninger og udstyr.  

 Denne skal være adskilt fra de områder, hvor forsøgssystemerne befinder sig  

 og skal være passende beskyttet mod skadedyrsangreb og forurening.
Der skal  

 være køleudstyr til fordærvelige produkter.
3.3. Faciliteter til håndtering af test- og referencestoffer (1)For at forhindre forurening eller sammenblanding skal der være adskilte  

 områder til modtagelse og opbevaring af test- og referencestoffer og til  

 blanding af teststofferne med et bærestof.
 (2)Opbevaringsområder til teststofferne skal være adskilt fra de områder,  

 der rummer prøvningssystemerne, og de skal være tilstrækkelige til at bevare  

 identitet, koncentration, renhed og holdbarhed og til at sikre betryggende  

 opbevaring af skadelige stoffer.
3.4 Arkivfaciliteter (1)Der skal være plads til arkiver til opbevaring og genfinding af rådata,  

 rapporter, prøver og prøveemner.
3.5 Fjernelse af affald (1)Håndtering og fjernelse af affald skal udføres på en sådan måde, at det  

 ikke bringer igangværende forsøgs integritet i fare.
(2)Håndtering og fjernelse af affald, der opstår under udførelse af et  

 forsøg, skal foregå på en måde, som er i overensstemmelse med de aktuelle  

 lovmæssige krav.
Det indebærer, at der sørges for passende indsamling,  

 opbevaring og affaldsmuligheder, dekontaminering og transportprocedurer, og  

 opretholdelse af journaler i forbindelse med forannævnte aktiviteter.
4. Apparatur, materiale og reagenser 4.1 Apparatur (1)Apparatur, der benyttes til frembringelse af data og til kontrol af  

 miljømæssige faktorer i forbindelse med forsøget, skal være passende placeret  

 og hensigtsmæssigt udformet samt have tilstrækkelig kapacitet.
(2)Apparatur, der benyttes til forsøg, skal med mellemrum inspiceres,  

 rengøres, vedligeholdes og kalibreres i overensstemmelse med  

 standardforskrifterne.
Der bør føres journaler over disse procedurer.
4.2 Materialer (1)Apparatur og materialer anvendt ved forsøg må ikke gribe ind i  

 forsøgssystemer.
4.3 Reagenser (1)Reagenser skal være behørigt mærket med angivelse af informationer om  

 oprindelse, identitet, koncentration og stabilitet, fremstillingsdato,  

 tidligste udløbsdato samt særlige instruktioner for opbevaring.
5. Forsøgssystemer 5.1 Fysiske/kemiske (1)Apparatur, der benyttes til frembringelse af fysiske/kemiske data, skal  

 være passende placeret, hensigtsmæssigt udformet og med tilstrækkelig  

 kapacitet.
 (2)Referencestoffer skal benyttes som hjælp til sikring af integritet af  

 fysiske og kemiske forsøgssystemer.
5.2 Biologiske (1)Passende forhold bør etableres og vedligeholdes til husning, håndtering  

 og pasning af dyr, planter, mikrobielle såvel som andre cellulære og  

 subcellulære systemer, med henblik på at sikre kvaliteten af data.
 (2)Derudover skal forholdene overholde aktuelle nationale lovmæssige krav  

 for import, indsamling, pasning og anvendelse af dyr, planter, mikrobielle  

 såvel som andre cellulære og subcellulære systemer.
(3)Dyre- og planteforsøgssystemer skal straks efter modtagelsen isoleres,  

 indtil deres sundhedsmæssige tilstand er vurderet.
Såfremt der optræder  

 usædvanlig dødelighed eller sygelighed, må de ikke benyttes til forsøg og  

 skal destrueres, for dyr på human vis.
 (4)Der skal føres journaler over oprindelsessted, ankomstdato og  

 -tilstand.
 (5)Dyr, planter, mikrobielle og cellulære forsøgssystemer skal  

 akklimatiseres til forsøgsmiljøet i en passende periode forud for forsøgets  

 påbegyndelse.
 (6)Alle nødvendige informationer til behørig identifikation af  

 forsøgssystemer skal anføres på bure eller beholdere.
 (7)Diagnose og behandling af sygdomme forud for eller under et forsøg skal  

 registreres.
6. Test- og referencestoffer 6.1 Modtagelse, håndtering, prøveudtagning og opbevaring (1)Der skal føres journal over stofkarakterisering, dato for modtagelse,  

 modtagne mængder og mængder anvendt til forsøg.
 (2)Håndtering, prøveudtagning og opbevaringsprocedurer skal identificeres  

 for at sikre ensartethed og stabilitet i det nødvendige omfang og for at  

 udelukke forurening eller sammenblanding.
 (3)Beholdere til opbevaring skal være forsynet med oplysninger om  

 identifikation, tidligste udløbsdato og særlige instruktioner for opbevaring.
6.2 Karakterisering (1)Hvert enkelt test- og referencestof skal være passende identificeret  

 (f.eks. kode, chemical abstract number (CAS), navn).
 (2)For hvert enkelt forsøg bør identiteten, herunder batch nummer, renhed,  

 sammensætning, koncentration eller andre karakteristika, som er nødvendige  

 for identifikation af hver enkel batch af test- eller referencestoffet, være  

 kendte.
 (3)Stabiliteten af test- og referencestoffer under de aktuelle  

 opbevaringsforhold skal være kendt for alle forsøg.
 (4)Stabiliteten af test- og referencestoffer under de aktuelle  

 forsøgsbetingelser skal være kendt for alle forsøg.
 (5)Hvis teststoffer administreres i et bærestof, skal der etableres  

 standardforskrifter for prøvning af ensartethed og stabilitet af teststoffet  

 i det pågældende bærestof.
 (6)En prøve skal opbevares til analyseformål fra hver batch af teststof  

 fra forsøg, hvori stoffet testes i mere end 4 uger.
7. Standardforskrifter (SF) 7.1 Generelt (1)Der bør foreligge skriftlige standardforskrifter for hver forsøgsenhed,  

 som er godkendt af ledelsen.
Standardforskrifterne skal sikre kvalitet og  

 integritet af de frembragte data under forsøgsforløbet.
(2)Hver enkel laboratorieenhed skal have standardforskrifter, som er  

 umiddelbart tilgængelige og relevante for de aktiviteter, der finder sted på  

 laboratoriet.
Offentliggjorte lærebøger, artikler og manualer kan benyttes  

 som supplement til disse standardforskrifter.
7.2 Anvendelse (1)Standardforskrifter skal forefindes for, men ikke være begrænset til,  

 følgende kategorier af laboratorieaktiviteter.
De oplysninger, der angives  

 under hver overskrift, skal betragtes som illustrerende eksempler.
 Modtagelse, identifikation, mærkning, håndtering, prøveudtagning og  

 opbevaring.
(b)Apparatur og reagenser Anvendelse, vedligeholdelse, rengøring, kalibrering af måleapparatur og  

 miljømæssigt kontroludstyr; udarbejdelse af reagenser.
(c)Journalføring, rapportering, opbevaring og genfinding Kodning af forsøg, dataindsamling, udarbejdelse af rapporter,  

 indekssystemer, databearbejdning, herunder brug af datasystemer ved hjælp af  

 computer.
(d)Forsøgssystem (hvis hensigtsmæssigt) (i)iv Forberedelse af lokaler og deres miljømæssige forhold til  

 forsøgssystemet.
 (ii)Procedurer for modtagelse, overførsel, passende placering,  

 karakterisering, identifikation og pasning af forsøgssystemet.
 (iii)Forberedelse af forsøgssystemet, observationer, undersøgelser, før,  

 under og ved afslutning af forsøget.
 (iv)Behandling af individer i et forsøgssystem, som er fundet døde eller  

 døende under et forsøg.
 (v)Indsamling, identifikation og behandling af enkeltprøver, herunder  

 nekropsi og histopatologi.
(e)Kvalitetssikringsprocedurer Det arbejde kvalitetssikringspersonalet udfører med udarbejdelse og  

 rapportering af reviderede forsøg, inspektion og gennemgang af den endelige  

 forsøgsrapport.
(f)Sundheds- og sikkerhedsmæssige forholdsregler Som påkrævet ifølge national og/eller international lovgivning eller  

 retningslinier.
8. Forsøgets gennemførelse 8.1 Forsøgsplan (1)For hvert forsøg skal der foreligge en plan i skriftlig form før  

 forsøgets påbegyndelse.
 (2)Forsøgsplanen skal opbevares som rådata.
 (3)Enhver ændring, modifikation eller revision af forsøgsplanen, som er  

 accepteret af forsøgslederen, herunder begrundelse(r) skal være dokumenteret,  

 underskrevet og dateret af forsøgslederen, og skal opbevares sammen med  

 forsøgsplanen.
8.2 Forsøgsplanens indhold Forsøgsplanen skal omfatte, men ikke være begrænset til, følgende  

 informationer:
(1)Identifikation af forsøg, test- og referencestof (a)En beskrivende titel; (b)En redegørelse, som viser arten og formålet med forsøget; (c)Identifikation af teststoffet ved hjælp af kode elle navn (IUPAC; CAS  

 nummer etc.); (d)Det anvendte referencestof.
(2)Information om klientens navn og forsøgslaboratorium (b)Forsøgslaboratoriets navn og adresse; (c)Forsøgslederens navn og adresse.
(a)Dato for aftale om forsøgssplanen ved forsøgslederens underskrift, og,  

 hvor det er relevant, af klienten og/eller forsøgslaboratoriets ledelse; (b)De foreslåede datoer for påbegyndelse og afslutning.
(4)Forsøgsmetoder (a)Reference til OECD's retningslinier for prøvning eller andre anvendte  

 retningslinier.
(5)Andre informationer (hvor det er relevant) (a)Begrundelse for valg af forsøgssystem; (b)Karakterisering af forsøgssystem, såsom art, stamme, understamme,  

 leverandør, nummer, kropsvægt, køn, alder og andre relevante oplysninger; (c)Administrationsmåde og begrundelse for valg af denne; (d)Dosisniveauer og/eller koncentration(er), hyppighed, varighed af  

 administration; (e)Detaljerede oplysninger om forsøgets udformning, herunder en  

 beskrivelse af den kronologiske procedure for forsøget, alle metoder,  

 materialer og betingelser, analysetyper og den hyppighed hvormed de  

 foretages, målinger, observationer og undersøgelser, der skal foretages.
(6)Journaler (a)Der skal opbevares en liste over journaler.
8.3 Forsøgets udførelse (1)Hvert enkelt forsøg skal være forsynet med entydig identifikation.
Alt  

 der har forbindelse med forsøget bør være forsynet med denne identifikation.
 (2)Forsøget skal udføres i overensstemmelse med forsøgsplanen.
 (3)Alle data fremkommet under forsøgets udførelse, skal registreres  

 direkte, omgående, præcist og læseligt af den person, der indfører data.  

 Disse registreringer skal underskrives eller forsynes med initialer og  

 dateres.
 (4)Enhver ændring i rådata skal foretages på en måde, så det ikke  

 tilslører tidligere indførsler, og om nødvendigt skal årsagen til ændringen  

 anføres samt identificeres ved dato og underskrives af den person, der  

 foretager ændringen.
(5)Data, der er opstået som direkte computer input, skal identificeres på  

 tidspunktet for input af den eller de personer, som er ansvarlige for direkte  

 dataindførsler.
Korrektioner skal indføres særskilt ud fra årsagen til  

 ændringen, og skal være påført dato og identitet af den person, som foretager  

 ændringen.
9. Rapportering af forsøgsresultater 9.1 Generelt (1)Der skal udarbejdes en endelig rapport for forsøget.
 (2)Anvendelse af det Internationale Enhedssystem (SI) anbefales.
 (3)Den endelige rapport skal underskrives og dateres af forsøgslederen.
 (4)Såfremt der i den endelige rapport medtages rapporter fra ledende  

 forskere inden for samarbejdende discipliner, skal disse underskrives og  

 dateres af dem.
 (5)Korrektioner og tilføjelser til den endelige rapport skal ske i form af  

 et tillæg. Årsagen til sådanne korrektioner og tilføjelser skal klart anføres  

 og skal underskrives og dateres af forsøgslederen og af den ledende forsker  

 inden for hver enkelt involveret disciplin.
9.2 Indhold af den endelige rapport Den endelige rapport bør omfatte, men ikke være begrænset til, følgende  

 oplysninger:
 (1)Identifikation af forsøget, test- og referencestoffet.
(a)Beskrivende titel; (b)Identifikation af teststoffet ved kode eller navn (IUPAC; CAS nummer,  

 etc.); (c)Identifikation af referencestoffet ved hjælp af kemisk navn; (d)Karakterisering af teststoffet, herunder renhed, stabilitet og  

 homogenitet.
(2)Information vedrørende forsøgslaboratoriet (a)Navn og adresse; (b)Forsøgslederens navn; (c)Navn på andet overordnet personale, der har bidraget med rapportering  

 til den endelige rapport.
(3)Datoer (a)Datoer for forsøgets påbegyndelse og afslutning.
(4)Udtalelse (a)En kvalitetssikringserklæring med bekræftelse af de datoer, hvor der  

 blev foretaget inspektion, og hvor bemærkninger blev rapporteret til ledelsen  

 og til forsøgslederen.
(5)Beskrivelse af materialer og forsøgsmetoder (a)Beskrivelse af anvendte metoder og materialer; (b)Henvisning til OECD retningslinier for prøvning eller andre  

 retningslinier for prøvning.
(6)Resultater (a)En oversigt over resultater; (b)Alle de i forsøgsplanen krævede oplysninger og data; (c)En præsentation af resultater, herunder beregninger og statistiske  

 metoder; (d)En vurdering og drøftelse af resultaterne, og, hvor det er relevant,  

 konklusioner.
(7)Opbevaring (a)Lokalitet, hvor alle prøver, enkeltprøver, rådata, og den endelige  

 rapport skal opbevares.
10. Opbevaring og bibeholdelse af journaler og  

 materialer 10.1 Opbevaring og genfindig (1)Arkiver bør være indrettet og udstyret, så de rummer og sikrer  

 opbevaring af:
(a)Forsøgsplaner; (b)Rådata; (c)Endelige rapporter; (d)Rapporter over laboratorieinspektion og revision af forsøg foretaget i  

 overensstemmelse med kvalitetssikringsprogrammet; (e)Prøver og enkeltprøver.
 (2)Materiale opbevaret i arkiverne skal være forsynet med indeks for at  

 gøre det lettere at holde orden under opbevaring og foretage hurtig  

 genfindig.
(3)Kun personale, der er autoriseret af ledelsen, skal have adgang til  

 arkiverne.
Bevægelser af materiale ind og ud af arkiverne skal været korrekt  

 registreret.
10.2 Bibeholdelse (1)Følgende skal bibeholdes for en periode, som angivet af de vedkommende  

 myndigheder:
(a)Forsøgsplan, rådata, prøver, enkeltprøver og den endelige rapport over  

 hvert forsøg; (b)Registrering af enhver inspektion og revision udført i overensstemmelse  

 med kvalitetssikringsprogrammet; (c)Oversigt over kvalifikationer, uddannelse, erfaring og  

 stillingsbeskrivelser for personale; (d)Registreringer og rapporter over vedligeholdelse og kalibrering af  

 udstyr; (e)Historisk arkiv over standardforskrifter.
 (2)Prøver og enkeltprøver skal kun bibeholdes, sålænge præparatets  

 kvalitet tillader vurdering.
 (3)Hvis et forsøgslaboratorium eller et arkiv ophører med sin virksomhed  

 og ikke har nogen juridisk efterfølger, skal dokumentationen overføres til  

 arkiverne hos den eller de klienter, der har rekvireret forsøgene.
