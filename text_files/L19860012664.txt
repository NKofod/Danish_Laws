 I tilslutning til udenrigsministeriets bekendtgørelse nr. 58 af 21. august  

 1980, Lovtidende C, meddeles det, at der ved noteveksling i Dar es Salaam den  

 26. maj og den 26. juni 1986 er indgået en overenskomst mellem Danmark og  

 Tanzania, ifølge hvilken den danske regering i tidsrummet 1986-1990 yder et  

 beløb på 77.600.000 kroner til 3. fase af Tanzanias vaccinationsprogram.
 Formålet med overenskomsten er at videreføre det tanzanianske  

 landsomfattende vaccinationsprogram med henblik på at opnå størst mulig  

 beskyttelse af børn mod mæslinger, polio, stivkrampe, difteri, tuberkulose og  

 kighoste.
