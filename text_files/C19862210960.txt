 De studerende forventes at møde med forkundskaber i engelsk der afviger  

 fra danske elevers, især på følgende områder:
De studerende vil formodentlig være uvante med at skulle fortolke og  

 diskutere de tekster der læses, således som det traditionelt kræves af  

 eleverne i engelskundervisningen på alle niveauer i det danske gymnasium.
Man  

 må derfor være forberedt på at det vil tage nogen tid før de studerende  

 bliver fortrolige med hvad der forventes af dem, når de fx bliver bedt om at  

 kommentere eller vurdere en tekst på engelsk.
Ligeledes må man som lærer være  

 indstillet på at skulle vænne de studerende til, at en redegørelse for  

 indholdet at en tekst ikke er det samme som en »affotografering« af  

 teksten, men en sammenfatning i formuleringer der er kursistens egne.
Som følge af forskellen mellem de studerendes tidligere  

 engelskundervisning og den form for pædagogik der har udviklet sig inden for  

 faget i Danmark kan det blive svært at arbejde med  ekstensiv læsning  

 på disse hold.
De studerende er vant til at der kræves forståelse af alle  

 sproglige enkeltheder i en tekst.
Det er derfor nødvendigt at det gøres klart  

 hvad formålet er med at træne andre former for læsefærdighed.
Et samarbejde  

 med historie/samfundsfag og dansk kan være nyttig til at illustrere praktisk  

 anvendelse af ekstensive læseformer Træningen i læsefærdighed kan til at begynde med eventuelt foregå ved  

 hjælp af øvelsesmateriale som fx Abbs og Freebairn, Studying  Strategies  

 (Strategies 4, Longman, 1982). Ideer til planlægning af den videre  

 undervisning i læsefærdighed (især til opøvelsen af de ekstensive læseformer)  

 kan hentes i Christine Nuttall, Teaching  Reading Skills in a Foreign  

 Language (Heinemann Educatinal, 1982).
 Det kan anbefales jævnligt at gå i sproglaboratoriet for at træne udtale.  

 Oplæsning kan indgå som et led i arbejdet med passager af særlig interesse  

 for tekstforståelsen, dog ikke på bekostning af indøvelsen af mundtlig  

 fremstilling og samtale.
I de studerendes tidligere undervisning vil samtale have haft en mindre  

 fremtrædende plads, og det kan derfor også her være nyttigt at inddrage  

 særligt tilrettelagt øvelsesmateriale i den første tid, for derefter gradvis  

 at lade den almindelige tekstlæsning overtage hovedrollen.
Vi foreslår fx  

 Peter Watcyn-Jones, Pairwork   

 (Pengiun, 1981) og Leo Jones, Functions of English (anden udgave, Cambridge  

 University Press, 1982).
 Der læses forskellige teksttyper: forskellige fiktive genrer, biografi,  

 dokumentarlitteratur, kulturdebatterende tekster og tekster fra aviser og  

 tidsskrifter, Der er indtil videre meget få erfaringer at bygge på, men de  

 hidtidige tyder på, at tekster der drejer sig om teknologi, massemedier,  

 kultursammenstød og imperialisme kan forventes at blive mødt med interesse,  

 og da de fleste skoler og kurser ligger inde med en del tekster om eet eller  

 flere af disse emner, skulle der være mulighed for at sammensætte  

 undervisningsforløb.
 P.d.v.
