(Hotelreceptionist) I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som receptionist.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for receptionistuddannelsen.
 § 3.  For uddannelsen gælder de regler, som  

 Undervisningsministeriet har fastsat i medfør af erhvervsuddannelseslovens §  

 4, stk. 1.
 Uddannelsens varighed og struktur m.v.
 § 4.  Uddannelsen varer i alt 3 år og 2 måneder.
 Stk. 2.  Eleven kan indlede uddannelsen i  

 praktikvirksomhed eller med 2. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 1 år og 8 måneder, hvis de har  

 haft mindst 2 års relevant fuldtidsbeskæftigelse eller tilsvarende  

 deltidsbeskæftigelse inden for branchen.
 Stk. 2.  Det faglige udvalg kan i særlige tilfælde  

 dispensere fra mindre afvigelser i alders- og beskæftigelseskravet i stk. 1.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen inden for den fastsatte uddannelsestid,  

 eventuelt efter fritagelse for dele af undervisningen.
 Stk. 4.  Afgørelse efter stk. 2, jf. stk. 3, skal så  

 vidt muligt træffes inden indgåelse af uddannelsesaftale.
§ 6.  Skoleundervisningen varer 50 uger.
For elever,  

 der har indgået uddannelsesaftale efter § 5, kan den samlede  

 skoleundervisning afkortes efter skolens bestemmelse, jf. § 9, stk. 2.  

 Skoleundervisningen veksler med praktikuddannelse som vist i figuren og som  

 anført nedenfor:
 Skoleperioder:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med 5. skoleperiode.
Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et uddannelsesforløb  

 bestående af henholdsvis skoleundervisning og praktikuddannelse.
Det faglige  

 udvalg skal godkende fastsættelsen af praktikperioder.
Fritagelse for dele af undervisningen § 7.  Gennemførelse af 2. skoleperiode i følgende  

 uddannelser giver fritagelse for 2. skoleperiode i receptionistuddannelsen:
 sen.
 Stk. 2.  Fritagelse for dele af uddannelsen kan i øvrigt  

 ske efter bilag 1 (meritskema), og efter §§ 8 og 9 i bekendtgørelse om  

 erhvervsuddannelser (hovedbekendtgørelsen).
Uddannelsens mål og indhold § 8.  Den uddannede receptionist skal have et  

 grundlæggende kendskab til køkken-, restaurant- og hotelbranchen samt en  

 elementær viden om serviceydelser.
Den uddannede receptionist skal desuden  

 kunne modtage og betjene gæster, såvel danske som udenlandske, og kunne  

 betjene de almindelige hjælpemidler i en reception med selvstændighed og  

 begyndende rutine.
 Stk. 2.  Den uddannede receptionist skal have indsigt i  

 og forståelse for beskæftigelsesområdets miljømæssige forhold, herunder  

 håndteringen af miljømæssige problemstillinger i forbindelse med fagets  

 udførelse.
Skoleundervisningen § 9.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder forudsætning for at varetage de funktioner,  

 uddannelsen sigter imod.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10-14, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag med  

 følgende vejledende uddannelsestid og niveau:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
§ 11.  Undervisningen i grundfag i 2. skoleperiode har  

 en vejledende uddannelsestid på til 10,8 uger, og omfatter de i § 10, stk. 1,  

 nr. 1-8 nævnte fag.
De i § 10, stk. 1, nr. 1-5 samt nr. 7-8 nævnte fag,  

 afsluttes i 2. skoleperiode.
Områdefag § 12.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal under vejledning kunne klargøre, fremstille og anrette enkle  

 retter til servering i henholdsvis restaurant, institution,  

 fast-foodforretning og cafeteria.
 Eleven skal endvidere under vejledning kunne tilberede ernæringsrigtig  

 varme/kold fuldkost, ernæringsrigtige lune retter og enkle brød- og  

 kagetyper.
 Vejledende uddannelsestid: 3,8 uger (Restaurantområdet 1,5 uger,  

 institutionsområdet 1,5 uger og cafeteria-/fastfoodområdet 0,8 uger.
 Eleven skal på grundlæggende niveau og under vejledning kunne foretage  

 anretning, servering, emballering og distribution i restaurant, institution,  

 cafeteria og cateringvirksomhed.
 Vejledende uddannelsestid: 1,6 uger/59 timer.
 Eleven skal under vejledning og på grundlæggende niveau kunne:
 - Foretage indkøb, varebestilling og varemodtagelse.
 - Foretage prisberegning med udregning af kostpriser.
 - Opstille budget og regnskab.
 - Foretage markedsføring under anvendelse af grundlæggende principper for  

 markedsføring.
 Vejledende uddannelsestid: 1,6 uger/59 timer.
 § 13.  Undervisningen i områdefag i 3., 4. og 5.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal ud fra kendskab til samarbejdets betydning for salgs- og  

 servicearbejdets kvalitet og for trivsel på arbejdspladsen kunne indgå i en  

 virksomheds kommunkations- og samarbejdsrelationer.
Eleven skal på basis af  

 kendskab til fagområder og -grænser, køn, miljø, kulturforskelle, stress,  

 menneskers udtryksmidler (kropssprog, mimik, sprog), etik, diskretion og  

 behandling af reklamationer kunne deltage i udviklingen af en virksomheds  

 interne kommunkation med henblik på at styrke salgs- og serviceindsatsen og  

 den gode gæstebetjening.
 Vejledende uddannelsestid: 0,6 uge.
 Eleven skal kunne servicere danske såvel som udenlandske gæster med hensyn  

 til danske turistprodukter, idet eleven skal kunne vejlede gæsten om:
 - Overnatnings-, bespisnings-, transport- og oplevelsesmuligheder.
 - Den danske geografi og danske turistprodukter på et grundlæggende niveau  

 og selvstændigt kunne fremskaffe yderligere oplysninger.
 Vejledende uddannelsestid: 1,2 uger.
økonomi Eleven skal kunne foretage brancherelaterede nøgletalsberegninger såsom  

 belægningsprocent, køkkenprocent, personaleomkostning og kalkulation, og på  

 grundlæggende niveau kunne bidrage til virksomhedens økonomiske trivsel og  

 udvikling.
 Vejledende uddannelsestid: 1,2 uge.
 Eleven skal kunne forstå engelsk og tysk og kunne udtrykke sig mundtligt  

 på disse sprog i relevante faglige sammenhænge, ligesom eleven skal kunne  

 betjene gæster under hensyntagen til deres traditioner og forskellige  

 kulturelle og religiøse bagggrunde.
 Vejledende uddannelsestid: 2,3 uger.
Eleven skal på basis af love, bekendtgørelser, regulativer m.v. kunne - deltage i forebyggelsen af krise- og katastrofesituationer herunder  

 aktivt medvirke til at øge sikkerhedsniveauet, - sætte sig ind i og efterleve planer og instrukser for sikkerhed,  

 katastrofe og evakuering, og derfor kunne handle relevant i sådanne  

 situationer til gode for gæster, personale og hotellets almene sikkerhed og - handle hensigtsmæssigt i tilfælde af, røveri, tyveri, vold, sygdom,  

 terrortrusler, terror, brand m.v.
 Vejledende uddannelsestid: 0,9 uge.
 Eleven skal kunne foretage forretningskorrespondance på dansk, tysk og  

 engelsk vedrørende:
 - Aftaler med kunder i ind- og udland.
 - Tilbud og bekræftelse vedrørende individuelle gæster, grupper samt  

 specialrrangementer.
 - Anden korrespondance, herunder behandling af reklamationer.
 Vejledende uddannelsestid: 2,6 uger.
 Eleven skal have kendskab til planlægning, gennemførelse og opfølgning af  

 møder, kurser, konferencer og selskaber.
Eleven skal kunne - kommunikere med kunden inden og under arrangementet, - indgå kontrakter med arrangørerne/kunderne, - betjene og anvendelse af almindelige av-midler, - forestå lokaleindretning og -opstilling til arrangementer, - sikre kommunikation imellem virksomhedens afdelinger for at kunne  

 gennemføre en effektiv organisation, - kende forskellen på arrangørens og deltagernes forventninger og behov, - foretage opfølgning efter arrangementet med hensyn til afregning og evt.  

 evaluering af arrangementet med kunden og - vejlede kunden med valg af menu og vine.
 Vejledende uddannelsestid: 0,9 uge.
Specialefag § 14.  Undervisningen i specialefag har følgende mål,  

 vejledende uddannelsestid og øvrige rammer for indholdet:
Eleven skal kunne udføre salgs- og servicearbejde under hensyntagen til  

 forskellige kundegrupper med forskellige adfærdsmønstre, idet eleven skal  

 kunne - anvende virksomhedens servicekoncept til kundernes tilfredsstillelse og  

 til fremme af virksomhedens omsætning, - foretage såvel personligt salg som telefonsalg, - optræde med professionalisme, pli og diskretion, - kommunikere såvel verbalt som non verbalt, - tage vare på egen personlig hygiejne.
 Vejledende uddannelsestid: 2,3 uger.
Eleven skal kunne betjene kunder og gæster i receptionen og kunne anvende  

 de tekniske hjælpemidler, der almindeligt forefindes i en hotelreception,  

 hvor der daglig forekommer gæste/-kundebetjening, fjernkommunikation,  

 modtagelse og afrejse.
Eleven skal kunne - betjene telefon (herunder vækning), telefax, edb m.v., - modtage alle former for betalingsmidler og foretage alle funktioner i  

 forbindelse med modtagelse, kontrol og afregning, - foretage booking såvel manuelt som elektronisk, - foretage ind- og udcheckning og - foretage reservationer via internationale systemer.
Eleven skal kunne arbejde ergonomisk og sikkerhedsmæssigt korrekt, og  

 eleven skal kunne udføre arbejdet under hensyntagen til fornødne miljømæssige  

 hensyn.
Eleven skal kunne medvirke til at begrænse virksomhedens samlede  

 energiforbrug.
Eleven skal kunne gennemføre indsamling af affald i henhold  

 til gældende regler og frivillige kildesorteringsordninger.
 Vejledende uddannelsestid: 3,0 uger.
 Eleven skal kunne anvende:
 - Aftaleloven.
 - Lov om produktansvar.
 - Branchekotyme.
 - Bestillings- og afbestillingsregler.
 - Forsikringsbestemmelser i forbindelse med ansvarsplacering ved tyveri,  

 røveri og ulykker m.m.
 - Restautionsloven.
 - Andre love og bestemmelser med relevans for hoteldrift til korrekt  

 vejledning og betjening af kunder/gæster.
 Vejledende uddannelsestid: 0,6 uger.
 Eleven skal kunne medvirke i hotellets interne og eksterne markedsføring  

 og markedstilpasning og skal selvstændigt kunne udføre mindre  

 markedsføringsopgaver.
 Eleven skal kunne:
 - Definere og udvælge kundegrundlag på basis af en markedsanalyse.
 - Medvirke til en helhedsvurdering af virksomhedens koncept i forhold til  

 konkurrencevilkårene.
 - Medvirke til udvælgelse af relevante reklamemetoder og til disses  

 anvendelse i konkrete markedsførings- og reklamefremstød.
 - Kunne anvende de værktøjer og afsætningskanaler, som anvendes i konkrete  

 markedsførings- og reklamefremstød - med vægt på det europæiske og  

 skandinaviske marked.
 Vejledende uddannelsestid: 1,8 uger.
 Eleven skal selvstændigt kunne gennemføre den afsluttende projektopgave  

 efter de retningslinier, der er fastlagt i »Vejledning i udarbejdelse af  

 afsluttende projektopgave i receptionistfaget«.
 Vejledende uddannelsestid: 0,5 uge.
Valgfag § 15.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 2,2 uger.
 Stk. 3.  Valgfagene i 3., 4. og 5. skoleperiode har et  

 omfang svarende til en vejledende uddannelsestid på 6,2 uger.
Undervisningsplan § 16.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 17.  Der kan samlæses med kokke- og  

 smørrebrødsjomfru-, tjener-, cafeteria- og kantineassistent- og  

 køkkenassistentuddannelsen.
Praktikuddannelsen § 18.  Virksomheden skal gennemføre  

 praktikuddannelsen, sådan at eleven med gennemført skoleundervisning kan nå  

 uddannelsens mål, jf. § 8.
 § 19.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for  

 uddannelsesområdet, herunder:
 Stk. 2.  Eleven skal i lige grad oplæres i indcheckning  

 og i udcheckning (morgen- og aftenvagter).
 § 20.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående  

 skoleperioder, og som vil blive omfattet af efterfølgende skoleperioder i  

 overensstemmelse med skolens undervisningsplan på en sådan måde, at  

 skoleundervisningen og praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde mindst en samtale med den enkelte elev om dennes  

 arbejdsindsats og udvikling i praktikperioden.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når den eksamen, som er beskrevet i §§ 29-31 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, samt oplysning om den opnåede karakter fastsat i henhold  

 til § 31, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 23.  Når skoleundervisningen er gennemført, og  

 betingelserne i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
Skolebeviset udfærdiges i øvrigt i overensstemmelse med  

 reglerne i hovedbekendtgørelsen.
 Stk. 2.  Følgende betingelser skal være opfyldt for at  

 udstede skolebevis:
 § 24.  Skolen udsteder eksamensbeviser i  

 overensstemmelse med reglerne i hovedbekendtgørelsen.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er desuden at bidrage til grundlaget for  

 udstedelse af skolebevis, jf. § 23.
Skolevejledning § 26.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal desuden angive skolens  

 vurdering af elevens eventuelle behov for supplerende oplæring i  

 praktikvirksomheden og for supplerende skoleundervisning for så vidt angår de  

 grundfag, områdefag og specialefag, hvor eleven ikke har opnået karakteren 6.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karaktergivning § 27.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Afsluttende bedømmelse § 28.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 29-30.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 12-14.
Stk. 5.  Skolen beregner en gennemsnitskarakter på  

 grundlag af karaktererne i alle grundfag, områdefag og specialefag.  

 Gennemsnitskarakteren angives med 1 decimal.
Ved beregningen vægtes  

 specialefag dobbelt.
 Stk. 6.  For valgfag foretages bedømmelsen efter  

 reglerne om disse fag.
§ 29.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en  

 projektopgave, en mundtlig opgave og en skriftlig opgave.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til sidste  

 skoleperiode sender skolen en liste over de pågældende elever med angivelse  

 af elevernes praktikvirksomheder til det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegningen.
Stk. 5.  Elevernes løsning af opgaverne bedømmes efter  

 reglerne i § 31 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 § 30.  Projektopgaven gennemføres individuelt inden  

 for områdefag eller specialefag og afleveres som en skriftlig rapport senest  

 10 dage før den mundtlige prøve, jf. stk. 2. Ved begyndelsen af sidste  

 skoleperiode foretager eleven lodtrækning blandt emnerne til projektopgaven.
 Stk. 2.  Den mundtlige prøve varer 30-45 minutter  

 og består af spørgsmål til projektopgaven samt spørgsmål inden for område- og  

 specialefag.
 Stk. 3.  Den skriftlige prøve varer 2 timer og 30  

 minutter og består af spørgsmål inden for område- og specialefag.
 § 31.  Læreren og de 2 censorer giver samlet en  

 karakter for henholdsvis den mundtlige prøve, den skriftlige prøve og  

 projektopgaven.
Stk. 2.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for de 3  

 opgaver.
Eksamenskarakteren beregnes efter almindelige afrundingsregler, dog  

 kan karakteren 6 ikke opnås ved oprunding.
For at bestå eksamen kræves, at  

 karakteren er mindst 6 i hver af de 3 opgaver.
Stk. 3.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1, til det  

 faglige udvalg.
Det faglige udvalg kan udarbejde et skema til dette formål.
Stk. 4.  Hvis eleven har opnået karakteren § 32.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Eleven kan kun deltage i eksamen  

 to gange, idet skolen efter samråd med det faglige udvalg dog kan tillade, at  

 eleven deltager i eksamen påny, hvis der foreligger ganske særlige  

 omstændigheder.
Ikrafttræden § 33.  Bekendtgørelsen træder i kraft den 15. juli  

 1996.
 Stk. 2.  Samtidig ophæves bekendtgørelse nr. 937 af 7.  

 december 1995 om uddannelsen til receptionist.
Stk. 3.  Elever med uddannelsesaftale, der er indgået  

 før bekendtgørelsens ikrafttræden, gennemfører uddannelsen efter de hidtidige  

 regler.
En eleven kan dog efter aftale med praktikvirksomheden og med skolens  

 godkendelse, jf. stk. 5, vælge at afslutte uddannelsen efter de nye regler.
 Stk. 4.  Elever, der inden 15. august 1996 er begyndt på  

 2. skoleperiode i umiddelbar forlængelse af 1. skoleperiode, kan efter eget  

 valg få medregnet 1. skoleperiode i uddannelsestiden.
 Stk. 5.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 27. juni  

 1996 P.M.V.
