 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til redder.
 Stk. 2.  Det faglige udvalg for uddannelsen, er Det  

 faglige udvalg for reddere, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som redder.
 Uddannelsens varighed og struktur m.v.
 § 4.  Uddannelsen varer i alt 31/2 år.
 Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Skoleundervisning der varer ialt ca. 63 uger og  

 praktikuddannelse veksler med hinanden: 1) 1. skoleperiode eller  

 praktikuddannelse. 2) 2. skoleperiode, 20 uger. 3) 2. praktikperiode, ca. 10  

 uger. 4) 3. skoleperiode, 10 uger. 5) 3. praktikperiode, ca. 32 uger. 6) 4.  

 skoleperiode, 10 uger 7) 4. praktikperiode, ca. 16 uger 8) 5. skoleperiode,  

 10 uger. 9) 5. praktikperiode, ca. 13 uger.
Fritagelse for dele af uddannelsen § 6.  Gennemførelse af 2. skoleperiode i nedennævnte  

 uddannelser giver fritagelse for 2. skoleperiode i redderuddannelsen:
 Chaufføruddannelsen.
 Transportarbejderuddannelsen.
 Stk. 2.  Fritagelse for dele af uddannelsen kan i øvrigt  

 ske efter til §§ 8 og 9 i hovedbekendtgørelsen.
Uddannelsens mål og indhold § 7.  Den færdiguddannede skal:
 1. Selvstændig kunne udføre de arbejdsopgaver, der  

 stilles i situationer, hvor hjælp er nødvendig/ønskelig bl.a. inden for  

 akutbehandling, patientbefordring, brandslukning, autohjælp og specielle  

 redningstjenester.
 2. Have en samfundsmæssig og menneskelig forståelse,  

 der gør ham/hende i stand til at yde hjælp/kundebetjening under hensyntagen  

 til de specielle situationer patienterne/kunderne ofte vil stå i.
Skoleundervisningen § 8.  Undervisningen har følgende mål: At eleven  

 gennem praktisk og teoretisk helhedsorienteret undervisning opnår de  

 kvalifikationer, certifikater og kørekort, som, sammen med den praktiske  

 uddannelse i virksomheden, sætter eleven i stand til at nå uddannelsens mål.
 § 9.  Undervisningen omfatter følgende grundfag: 1)  

 Branchekendskab og teknologiudvikling. 2) Sundhed (40). 3) Førstehjælp. 4)  

 Kommunikationsteknologi. 5) Dansk (60). 6) Naturfag. 7) Kundebetjening. 8)  

 Fremmedsprog (B). 9) Materialeforståelse.
Stk. 2.  De i stk. 1, nr. 8, 10, 12 og 13, nævnte  

 grundfag, placeres på skoleperioder efter skolens bestemmelse.
For nr. 8 jf.  

 dog § 13, stk. 2, nr. 1.
 Stk. 3.  Mål, indhold og vejledende undervisningstid  

 følger reglerne om grundfag.
 § 10.  Undervisningen i områdefag har følgende mål:
 Mål:
 - at give eleven kendskab til metoder og arbejdsrutiner for godschauffør,  

 redder, lager- og transportarbejder samt kranfører gennem arbejdet med  

 godskendskab, godsbehandling, redderteknik og autohjælp.
 - landtransportens typiske godsformer.
 - relevante læsse-, stuve- og surringsmetoder.
 - regler for bugsering af havarerede køretøjer.
 - materiel og metoder ved sygetransport og autohjælp.
 - betjening af kraner og anhugningsudstyr.
 - kørsel og betjening af gaffeltruck.
 - problemløsning og arbejdsmetoder, der relaterer til lager- og  

 terminalarbejde.
 Vejledende uddannelsestid: 1,8 uger.
 Mål:
 - at give eleven kendskab til køretøjers og hjælpeudstyrs opbygning,  

 virkemåde og vedligeholdelse ved arbejdet med motorkøretøjer, hjælpeudstyr og  

 gaffeltruck.
 - relevante motorers opbygning og virkemåde med henblik på at arbejde  

 selvstændigt med almindelige vedligeholdelsesopgaver.
 - faktorer der har indflydelse på disse motorers ydeevne, levetid og bedst  

 mulige driftsøkonomi.
 - køretøjers opbygning og virkemåde.
 - opbygningen af køretøjers el-anlæg.
 - køretøjers og hjælpeudstyrs opbygning og virkemåde, som grundlag for  

 vedligeholdelse.
 - brug af de værktøjer og hjælpemidler, der finder anvendelse i  

 forbindelse med vedligeholdelse.
 Vejledende uddannelsestid: 2,2 uger.
 Mål:
 Målet med faget er, at eleven opnår kendskab til den for transportområdet  

 relevante fysik og kemi, udover hvad grundfaget naturfag indeholder.
 Transportfysik:
 - Fysiske størrelser og enheder samt måling af disse.
 - Kraft og bevægelse - Newtons love.
 - Anhugning (SWL og spredningsvinkler).
 - Friktion.
 - Moment og stabilitet på køretøjer.
 - El-lære, herunder bilens elektriske system.
 - Akkumulatorens opbygning og virkemåde - effekt.
 - Induktion, transformation og halvlederteori.
 Kemi:
 - Stoffers opbygning og natur.
 - Syre/base reaktioner.
 - De vigtigste grundstoffer og nogle af deres forbindelser.
 - Gældende nationale og internationale regler for oplagring, håndtering og  

 transport af farligt gods.
 - Fremgangsmåder ved uheld med farligt gods, herunder korrekt alarmering  

 og afspærring.
 - Klassifikation og mærkning af farligt gods.
 Vejledende uddannelsestid: 0,5 uge.
 Mål:
 - at give eleven kendskab til forbrændingsteori, brandslukningsteknik og  

 brandbekæmpelsesmidler.
 - at eleven kan udvælge og anvende korrekt slukningsmiddel og  

 slukningsmateriel ved brand i faste stoffer, væsker og gasarter.
 - Brandteori.
 - Elementær brandslukning.
 Vejledende uddannelsestid: 0,3 uge.
 Mål:
 - at give eleven kendskab til arbejdsmiljømæssige forhold, herunder køre-  

 og hviletidsregler, arbejdsmiljølovgivning og sikkerhed.
 - Arbejdsmiljøloven.
 - Køre- og hviletidsregler.
 - Sikkerhed.
 Vejledende uddannelsestid: 0,5 uge.
 Mål:
 - at give eleven kendskab til emballeringsmaterialer og  

 emballeringsmetoder.
 - at give eleven kendskab til, hvorledes varer påvirkes under oplagring,  

 håndtering og transport.
 - Emballage.
 - Godsafmærkning.
 - Varepåvirkning og -egenskaber.
 Vejledende uddannelsestid: 0,5 uge.
 Mål:
 - at give eleven kendskab til de praktiske, teoretiske og lovmæssige  

 faktorer for transportens gennemførelse, herunder til transportpapirer,  

 forsikringer, geografi, love og bekendtgørelser.
 - faktorer der sælger transport.
 - national transportlovgivning, herunder regler om godstransport ad  

 landevej, detailforskrifter, køre- og hviletidsbestemmelser samt kendskab til  

 informationssøgning om regler for det øvrige Europa.
 - transportgeografi, herunder benyttelse af forskellige korttyper.
 - chaufførens personlige papirer samt transportpapirer generelt i  

 forbindelse med såvel national som international transport, herunder  

 orientering om fremgangsmåde ved passage af landegrænser.
 - relevante forsikringsforhold for medarbejderen, transportmidlet og  

 godset.
 - faktorer, der har betydning for korrekt ruteplanlægning ved såvel  

 national som international transport.
 Vejledende uddannelsestid: 1,1 uge.
 Mål:
 - at eleven kan erhverve kvalifikationsbevis til godstransport over 7,5  

 tons i henhold til gældende regler.
 Vejledende uddannelsestid: 1,5 uge.
 Mål:
 - at eleven opnår en sådan viden om motorer, motorkomponenter og  

 fejlfinding, at det sætter vedkommende i stand til at udføre bugsering og  

 autohjælp tilfredstillende.
 Vejledende uddannelsestid: 1,8 uger.
 Mål:
 - at eleven opnår ansvarsbevidsthed og selvstændighed, således at eleven  

 er i stand til at optræde hensynsfuldt i trafikken.
 - at eleven opnår en vis viden om og færdighed i grundlæggende fysiske  

 forhold vedrørende trafikale og kørselsmæssige aspekter.
 - at eleven kan bestå den teoretiske og praktiske prøve til kørekort,  

 kategori B, i henhold til gældende regler.
 - Færdselsregler.
 - Praktisk øvelseskørsel med bil.
 - Manøvre på køreteknisk anlæg.
 Vejledende uddannelsestid: 1,1 uger.
 Mål:
 - at erhverve kørekort, kategori C.
 Vejledende uddannelsestid: 1,4 uger.
 Mål:
 - at eleven kan udføre de almindelig brugte løfte-, indpakning- og  

 bæretekniker ved behandling af patienter korrekt og forstår de ergonomiske  

 principper.
 - ryg og muskler.
 - patientbefordring.
 Vejledende uddannelsestid: 0,4 uge.
 Mål:
 - at eleven opnår viden om smitsomme sygdomme og desinfektion.
 - smitsomme sygdomme.
 - rengøring og desinfektion.
 - personlig hygiejne.
 Vejledende uddannelsestid: 0,1 uge.
 Mål:
 - at eleven opnår en basal viden om pludselige sygdomme og deres  

 symptomer.
 - eleven opnår en basal viden om forgiftninger, disses årsager og  

 symptomer.
 - at eleven opnår kendskab til forbrændinger, forfrysninger og ætsninger.
 - at eleven opnår kendskab til synlige og ikke synlige skader.
 - at eleven opnår kendskab til en normal fødsels forløb, samt de  

 almindelige komplikationer.
 - at eleven opnår viden om menneskets anatomi.
 - at eleven kan udføre livreddende behandling til patienter med  

 hjertestop.
 Vejledende uddannelsestid: 1,2 uger.
 Mål:
 - at eleven opnår kendskab til generel skadestedspraktik i forbindelse  

 med ambulancekørsel, herunder udrykningsbekendtgørelsen, ulykkeområdets  

 faremomenter samt kender de sikre dødstegn.
 - ambulancekørsel.
 - skadestedspraktik.
 Vejledende uddannelsestid: 0,8 uge.
 Mål:
 - at erhverve kørekort, kategori E.
 Vejledende uddannelsestid: 0,7 uge.
 Mål:
 - at eleven opnår en sådan viden om større køretøjers komponentenheder,  

 opbygning og funktion, at det sætter vedkommende i stand til at udføre  

 autohjælp til disse.
 Vejledende uddannelsestid: 1,0 uge.
 Mål:
 - at eleven opnår viden om forbrændingsforløb, slukningsmetoder og  

 midler.
 - at eleven opnår et grundlæggende kendskab til materiel,  

 betjeningsforskrifter, arbejde på et brandsted samt sikkerhedsudstyr.
 - at eleven har en sådan viden og rutine, at vedkommende kan deltage i  

 arbejdet på et brandsted.
 Vejledende uddannelsestid: 1,1 uger.
 Mål:
 - at erhverve certifikat, kran D.
 Vejledende uddannelsestid: 0,9 uge.
 Mål:
 - at eleven opnår viden om landevejstransport af farligt gods i  

 overensstemmelse med nationale og internationale regler.
 - at orientere eleven om de tilsvarende bestemmelser for transport og  

 skib, jernbane og fly.
 - at eleven opnår viden om uheld og ulykker med farligt gods.
 - at eleven opnår viden om korrekt alarmering og afmærkning af  

 uheldsstedet.
 Vejledende uddannelsestid: 1,0 uge.
 Mål:
 - at eleven opnår viden om sporbevaring under arbejde på et gerningssted.
 - at eleven opnår viden om koordinering af indsatsen ved en større ulykke.
 - at eleven opnår viden om rekvirering af fremmed hjælp.
 - at sætte eleven i stand til at foretage en tilbagemelding, der  

 indeholder de oplysninger, der er nødvendig til opgavens løsning.
 - at sætte eleven i stand til at foretage en prioritering af patienter ved  

 et større uheld.
 - at eleven opnår viden om og begyndende rutine i redningsarbejde ved  

 ulykker af forskellig karakter og størrelse.
 - sporbevaring.
 - større ulykker.
 - ulykkedisponering.
 Vejledende uddannelsestid: 0,6 uge.
 Mål:
 - at belyse erhvervets situation og fremtidsperspektiverne gennem  

 studiebesøg i udlandet, herunder give et indblik i, hvor  

 udviklingspotentialerne ligger for erhvervet.
 - at belyse arbejdsmetoder, der afviger fra de danske.
 - Omkostninger ud over normal undervisningsforpligtigelse aftales med det  

 faglige udvalg, som anviser finansiering heraf.
- I overvejende grad tænkes studieturen at gå til et EF-land.  

 Forberedelser, studieturen og efterbearbejdning varer 2 uger og  

 tilrettelægges og afvikles på et højt fagligt niveau.
Det faglige indhold i  

 turen skal tilrettelægges med baggrund i det sidste speciale i  

 udannelsesforløbet.
Indholdet i turen kan bl.a. bestå i at besøge to eller  

 tre af de virksomheder/firmaer, der er længst fremme uddannelsesmæssigt,  

 arbejdsorganisatorisk og/eller teknologisk inden for branche området.
Der  

 skal stilles krav om rapportering, som kan formidle studieturens resultater  

 til andre.
 Vejledende uddannelsestid: 1,0 uge.
 § 11.  Undervisningen inden for specialefag har  

 følgende mål:
 Mål:
 - at sætte eleven i stand til at udføre en korrekt anhugning, læsning og  

 sikring af havarist på lad, i grill, samt i fast stang.
 - at eleven kender og kan bruge almindelig anvendt anhugningsmateriel.
 - at eleven kender og kan anvende og vedligeholde autohjælpskøretøjets og  

 dets hjælpeudstyr.
 Vejledende uddannelsestid: 1,3 uge.
 Mål:
 - at eleven kan anvende og vedligeholde ambulancen og dens behandlings og  

 sikkerhedsudstyr korrekt.
 Vejledende uddannelsestid: 0,4 uge.
 Mål:
 - at sætte eleven i stand til at betjene redningsvognen og dens tilbehør,  

 samt at udføre kontrol- og vedligeholdelseseftersyn.
 - at sætte eleven i stand til at betjene redningsbåd og dens tilbehør,  

 samt at udføre eftersyn og vedligeholdelse.
 - at sætte eleven i stand til at anvende hydrauliske og skærende  

 frigørelsesværktøjer.
 - at sætte eleven i stand til at udføre afstivnings- og  

 afdækningsarbejder.
 - at give eleven kendskab til redningsarbejde på elevatorer og  

 escalatorer.
 - at give eleven kendskab til redningsarbejde i brønde, kloakker og  

 siloer.
 - at give eleven kendskab til redningsarbejde på farlige industri og  

 landbrugsmaskiner, samt biler, tog, fly og skibe.
 - at give eleven kendskab til redningsarbejde i sammenstyrtede bygninger,  

 udgravninger og grusgrave.
 - at give eleven kendskab til redningsarbejde ved drukneulykker.
 - at give eleven kendskab til dyreredning og bestemmelser for transport af  

 syge og tilskadekomne dyr.
 - at give eleven et grundlæggende kendskab til skadestedsdisponering ved  

 større ulykker.
 - at give eleven kendskab til vandskadebekæmpelsesmateriales anvendelse.
 - at give eleven kendskab til fremgangsmåden ved afbrydelse af  

 husinstallationer og elektriske luftledninger.
 Vejledende uddannelsestid: 3,1 uge.
 Mål:
 - at eleven opnår en sådan viden om de praktiske og lovmæssige sider  

 vedrørende bugsering af store køretøjer, at vedkommende kan udføre dette  

 korrekt.
 Vejledende uddannelsestid: 1,0 uge.
 Mål:
 - at sætte eleven i stand til at betjene bjærgningsvognen og dens  

 tilbehør.
 - at give eleven en sådan viden om bjærgning, at han er i stand til  

 selvstændigt at beregne og gennemføre en bjærgning af lange køretøjer  

 korrekt.
 Vejledende uddannelsestid: 1,3 uger.
 Mål:
 - at bibringe eleven viden om brandslukning og brug af  

 brandslukningsudstyr, således at de af Statens Brandinspektion udarbejdede  

 prøver kan bestås.
 Kurset afholdes på godkendt brandskole.
 Vejledende uddannelsestid: 2,8 uger.
 Mål:
 - at eleven opnår et dybere kendskab til pludselige sygdomme,  

 forgiftninger, fødsel, menneskets anatomi samt kender symptomer, årsag,  

 forløb samt de almindeligste latinske betegnelser på disse områder.
 - at eleven opnår begyndende rutine i akutbehandling, eftersøgning af  

 skader, behandling og transport af patienter.
 Vejledende uddannelsestid: 0,6 uge.
§ 12.  Undervisningen i valgfag følger § 14 i  

 hovedbekendtgørelsen.
Vejledende uddannelsestid: 9,8 uge § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
 Stk. 2.  På 2. skoleperiode undervises i følgende fag:
 - Branchekendskab og teknologiudvikling.
 - Sundhed.
 - Førstehjælp.
 - Kommunikationsteknologi.
 - Dansk.
 - Naturfag.
 - Kundebetjening (halvdelen af faget).
 - Fremmedsprog (B) (halvdelen af faget).
 - Håndtering.
 - Køretøjskendskab.
 - Transportfysik/kemi.
 - Brand.
 - Arbejdsmiljø.
 - Emballagekendskab.
- Transportlære (Inkl. kvalifikationsbevis 1. del. elevtid 0,3 uge) Stk. 3.  På 3. skoleperiode undervises i følgende fag:
 - Materialeforståelse.
 - Kundebetjening (halvdelen af faget).
 - Motor.
 - Køreuddannelse (B).
 - Bugsering.
 Stk. 4.  På 4. skoleperiode undervises i følgende fag:
- Køreuddannelse (C/D) - Patienttransport - Hygiejne - Sygdomslære, skadebehandling og fødsel (grundlæggende) - Skadestedspraktik 1 - Ambulance.
 - Speciel redning.
 Stk. 5.  På 5. skoleperiode undervises i følgende fag:
 - Fysik.
 - Køreuddannelse (E).
 - Storvognsteknik.
 - Grundlæggende brand.
 - Transport.
 - Bjærgning.
 Stk. 6.  På 6. skoleperiode undervises i følgende fag:
 - Brandslukning.
 Stk. 7.  På 7. skoleperiode undervises i følgende fag:
 - Psykologi.
 - Internationale forhold.
 - Certifikat til lastbilmonteret kran (D).
 - Farligt gods.
 - Skadestedspraktik 2.
 - Udlandstur.
 - Sygdomslære, skadestedsbehandling og fødsel.
Samlæsning § 14.  På 2. skoleperiode kan der samlæses med  

 chauffør- og transportarbejderuddannelsen.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 3.
§ 16.  Praktikuddannelsens mål er at give eleven de  

 almene, og praktiske kvalifikationer, der er nødvendige for at kunne varetage  

 arbejdet som redder.
Endvidere er det målet at give eleven en sådan teoretisk  

 og praktisk indlæring i erhvervet som redder, at eleven selvstændigt kan  

 varetage de arbejdsopgaver, dette indebærer.
Herudover er det målet at give  

 eleven en sådan forståelse for de regler og forhold, der vedrører redderes  

 arbejdsvilkår, at eleven selvstændigt kan tilrettelægge sit arbejde inden for  

 de givne retningslinier.
Under virksomhedsuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj,  

 køretøjer og maskiner, efterleves.
 § 17.  Praktikregler.
 1. Praktikperiode 2 - ca. 10 uger.
Generelt for denne praktikperiode gælder, at arbejdsopgaverne skal  

 tilrettelægges således, at eleven opnår et grundlæggende kendskab til  

 arbejdspladsen og de forskellige arbejdsfunktioner.
Eleven skal beskæftiges  

 med følgende opgaver:
 - deltage som ekstramand på autohjælpsopgaver.
 - deltage som observatør på sygetransporter.
 - deltage som observatør ved specielle redningsopgaver med fx  

 afdækningsopgaver, vandskader og redningsarbejde i øvrigt.
Brandslukning/brandredning Eleven skal om muligt have lejlighed til at deltage som observatør ved  

 brandsluknings- og brandredningsopgaver for at få kendskab til og orientering  

 om disse arbejdsdiscipliner, under udrykningslederens opsyn.
Vagtcentral Eleven skal i 1 uge deltage som observatør i vagtcentralens funktioner  

 for at skabe forståelse for disse.
Endvidere skal eleven deltage i  

 almindelige øvelser, og orienteres om det på arbejdspladsen værende materiel.
 2. Praktikperiode 3 - ca. 32 uger.
Eleven skal deltage som 2. mand ved autohjælpsopgaver på dertil egnet  

 køretøj.
Eleven skal i størst mulig omfang udføre opgaverne selvstændigt,  

 under en erfaren redders opsyn og vejledning.
Eleven skal sættes ind i alle  

 instrukser i håndbogen »Autohjælp«.
Eleven skal deltage i  

 forefaldende arbejde, herunder specielt vedligeholdelse af  

 autohjælpskøretøjerne med tilhørende materiel.
 3. Praktikperiode 4 - ca. 10 uger.
Eleven skal deltage som 3. og overskydende mand ved sygetransporter, hvor  

 eleven i den udstrækning det er muligt, selvstændigt udfører den behandling  

 som sygetransporten kræver, herunder indpakning af patient, lejring på båre  

 m.v.
Eleven må ikke føre køretøjet når der er patient i vognen.
Eleven skal i  

 denne praktikperiode, så tidligt som muligt, gennemgå 3 dages  

 hospitalspraktik.
 - procedure ved hospitalsindlæggelse.
 - kontrol af puls og hjertefunktion.
 - førstehjælp i akut situation.
 Eleven skal sættes ind i alle instrukser i ambulancehåndbogen og  

 redningshåndbog 1 og 2. Eleven skal deltage i forefaldende arbejde herunder  

 specielt rengøring og vedligeholdelse af syge og sygetransportvogne samt  

 redningsvogne/katastrofevogne med tilhørende materiale.
 4. Praktikperiode 5 - ca. 10 uger.
Eleven skal deltage som 2. mand på dertil egnet køretøj f.eks. kran- og  

 bjergningskøretøj.
Endvidere skal eleven deltage i brandudrykning, under  

 hensyntagen til det på skolen indlærte, således at de sikkerhedsmæssige krav  

 opfyldes.
De typiske funktioner for eleven vil under brandslukning være  

 slangeudlægning og slukning med strålerør.
Eleven skal deltage som 3. og  

 overskydende mand ved sygetransporter, hvor eleven i den udstrækning det er  

 muligt, selvstændigt udfører den behandling som sygetransporten kræver,  

 herunder indpakning af patient, lejring på båre m.v.
Eleven må ikke føre  

 køretøjet, når der er patient i vognen.
Fra og med denne praktikperiode må  

 eleven begynde selvstændigt og alene at udføre kørsel og udførsel af  

 autohjælpsopgaver primært start- og bugserhjælp.
 5. Praktikperiode 6. - ca. 3 uger.
 Eleven skal deltage i brandudrykning fra en brandstation.
 6. Praktikperiode 7.
Eleven skal i størst mulig omfang udføre opgaverne selvstændigt og alene,  

 undtaget herfra er dog deltagelse i ambulance og sygetransport.
Her skal  

 eleven fortsat deltage som 3. mand på vognen, men udføre 2. mands  

 arbejdsopgaver.
 § 18.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 19.  Virksomheden meddeler i en erklæring ved  

 afslutningen af en praktikperiode, undtagen den sidste, til skolen og eleven,  

 hvilke arbejdsområder og funktioner, eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Praktikvirksomheden kan rekvirere blanketterne på skolen.
 Bedømmelse m.v.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er - at  

 hjælpe og vejlede eleverne. - at evaluere undervisningens indhold og metoder.
 Stk. 3.  Den løbende bedømmelse finder sted ved jævnlig  

 konsultation mellem lærer og elev.
 § 21.  Ved en skoleperiodes afslutning udsteder skolen  

 eksamensbevis for grundfag og valgfag, som er afsluttet med eksamen i den  

 pågældende skoleperiode.
 Stk. 2.  For de fag, der i en skoleperiode er afsluttet  

 uden eksamen, udsteder skolen bevis for den gennemførte undervisning med  

 angivelse af en karakter som udtryk for elevens standpunkt i faget i forhold  

 til undervisningens mål.
 Stk. 3.  For de fag, der ikke er afsluttet i den  

 pågældende skoleperiode giver skolen en karakter som udtryk for elevens  

 standpunkt i forhold til målene for den gennemførte undervisning.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. § 28  

 ikke er opfyldt.
Endvidere kan skolen udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 3.  Hvis eleven har gennemført 2. skoleperiode uden  

 forudgående praktikuddannelse udstedes skolevejledning alene til eleven.
Skolens afsluttende bedømmelse § 23.  Eksamen afholdes efter reglerne for grundfag i  

 følgende fag:
 Stk. 2.  I de fag, hvor der ikke afholdes eksamen, giver  

 skolen en standpunktskarakter i forhold til målene for undervisningen, jf. §§  

 9-11.
Karakterskala § 24.  Ved bedømmelsen anvendes 13-skalaen i  

 overensstemmelse med beskrivelsen i eksamensbekendtgørelsen.
 Stk. 2.  I områdefag og specialefag anvendes følgende  

 skala:
 Meget tilfredsstillende.
 Tilfredsstillende.
 Mindre tilfredsstillende.
 Ikke tilfredstillende.
Skolebevis § 25.  Når samtlige skoleperioder er gennemført,  

 udsteder skolen et skolebevis.
 Stk. 2.  Såfremt eleven har modtaget bedømmelsen  

 »Ikke tilfredsstillende« og/eller karakterer under 6 (efter  

 13-skalaen) i flere område-, speciale- eller grundfag - eller ikke opnår de  

 for uddannelsen gældende kørekort og certifikater - tager det faglige udvalg  

 i det enkelte tilfælde stilling til, om der - når mindre vidtgående  

 foranstaltninger er forsøgt - skal ske en forlængelse af uddannelsen.
Uddannelsesbevis § 26.  Uddannelsesbevis udstedes af det faglige udvalg  

 og affattes i overensstemmelse med § 29 i hovedbekendtgørelsen.
 Ikrafttrædelses- og overgangsbestemmelser  

 m.v.
 § 27.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 denne dato.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 § 28.  Elever, der har påbegyndt redderuddannelsen i  

 1990, følger fra 1. januar 1991 reglerne i denne bekendtgørelse.
 Stk. 2.  Der kan for disse elever ikke stilles krav om  

 eksamen i grundfag.
