Landsskatteretskendelse vedr.
Moms  udlejning af EDB-lokaler Klagen vedrører spørgsmålet om, hvorvidt der  

 skal beregnes moms i forbindelse med udlejning af Edb-lokaler på A  

 Handelsskole.
Landsskatterettens afgørelse Den påklagede afgørelse  

 stadfæstes.
Sagens oplysninger A Handelsskole er en  

 selvejende institution hjemmehørende i X.
Skolens hovedformål er at udbyde  

 undervisning inden for erhvervsuddannelserne og tilgrænsende uddannelses- og  

 kursusvirksomhed.
 Skolen modtager tilskud fra  

 Undervisningsministeriet i henhold til lov om erhvervsskoler.
Skolen udlejer lokaler til  

 private virksomheder til brug for eksempelvis afholdelse af kurser for  

 virksomhedernes medarbejdere.
Udlejningen sker alene udenfor normal skoletid.  

 Nogle af de udlejede lokaler er udstyret  

 med Edb-udstyr.
Skolens repræsentant har  

 oplyst, at skolen har investeret store beløb i anskaffelsen af Edb-udstyr, og  

 at lejerne af lokalerne vælger hvilket udstyr og softwarepakker de ønsker at  

 benytte.
Prisfastsættelsen sker på baggrund af disse valg, og der udstedes en  

 samlet faktura for leje af lokale incl. udstyr.
 Der er oplyst, at prisen for  

 at leje Edb-lokalerne er højere end for leje af lokaler uden Edb-udstyr.
 Der er fremlagt fakturaer  

 hvoraf fremgår følgende:
Leje af edb-lokale 16/8 98 kl. 9.00-12.00 2.600,00 kr.
13/9 98 kl. 9.00-16.00 4.000,00 kr. Der er ikke beregnet moms af  

 beløbet.
Der er endvidere fremlagt oplysninger om, at prisen for leje af  

 lokaler uden edb varierer mellem 121 og 225 kr. i timen.
 Der er ikke fremlagt prisberegningsmodeller  

 eller lignende.
Skolen kan sørge for  

 forplejning i skolens kantine i forbindelse med udlejningen.
Disse ydelser  

 faktureres  

 som udgangspunkt som en selvstændig post på fakturaen.
 Skolen har ikke været  

 frivilligt momsregistreret for udlejning af fast ejendom.
ToldSkats afgørelse ToldSkat har anset  

 udlejningen af Edb-lokalerne for omfattet af momslovens § 13, stk. 1, nr. 8.
Hovedydelsen er selve  

 udlejningen af lokalerne, og Edb-udstyret må anses som et gode som er  

 accessorisk  

 hertil.
Der sker ikke særskilt prisfastsættelse for udlejningen af  

 Edb-udstyret.
Der er helt normalt for en erhvervsskole, at nogle  

 undervisningslokaler er forsynet med udstyr, der gør lokalerne anvendelige  

 til  

 undervisning i IT-fag.
Der medfølger således ikke driftsmidler eller  

 løsøregenstande  

 ud over det normale.
Klagerens påstand og argumenter Skolens repræsentant har  

 nedlagt påstand om, at skolens udlejning af adgang til Edb-faciliteter er at  

 betragte som en momspligtig aktivitet, der sker i direkte konkurrence med  

 øvrige  

 erhvervsvirksomheder.
Momslovens § 13, stk. 1, nr.  

 8 er en undtagelsesbestemmelse der skal fortolkes indskrænkende.
Skolens salg  

 af adgang til Edb-faciliteter skal betragtes som momspligtige aktiviteter,  

 der  

 sker i direkte konkurrence med øvrige erhvervsvirksomheder.
Det er flere gange fastslået  

 i praksis, at udlejning af lokaler, hvor der indgår driftsmidler i et videre  

 omfang end normalt ved udlejning, er momspligtigt.
I sagen har både det  

 fysiske  

 omfang og det økonomiske element (værdi) af de omhandlede driftsmidler en  

 overordentlig betydelig karakter.
Dette er også baggrunden for den klare  

 prisdifferentiering mellem udlejning af Edb-lokalerne og øvrige lokaler uden  

 særligt udstyr.
En ydelse, der i økonomisk  

 henseende er en enkelt ydelse, må ikke kunstigt opdeles for derved at ændre  

 momssystemets sammenhæng.
I denne sag er hovedydelsen udlejning af Edb-udstyr  

 og som biydelse leveres så nogle lokaler.
Her skal den samlede ydelse følge  

 den  

 momsmæssige behandling af hovedydelsen.
Lejernes interesse i at købe adgang  

 til  

 Edb-lokalerne er netop, at lokalerne indeholder de pågældende  

 Edb-faciliteter.  

 Prisen er endvidere fastsat ud fra hvilket udstyr og softwarepakker der  

 ønskes  

 adgang til.
Det er uden betydning, at skolen ikke på fakturaerne har  

 foretaget  

 en særskilt prisfastsættelse af de enkelte ydelser.
 Regionens opfattelse af sagen  

 medfører, at skolen kan udleje Edb-faciliteter momsfrit i konkurrence med  

 øvrige erhvervsvirksomheder (edb-bureauer, internet-caféer m.v.), hvilket vil  

 medføre en uacceptabel konkurrenceforvridning for de øvrige aktører på  

 markedet.
Landsskatterettens bemærkninger og begrundelse Det følger af momslovens § 4,  

 at der skal betales moms af varer og ydelser der leveres her i landet.
 Det fremgår af momslovens §  

 13, stk. 1, nr. 8, at administration, udlejning og bortforpagtning af fast  

 ejendom, herunder levering af gas, vand, elektricitet og varme som led i  

 udlejningen eller bortforpagtningen, er fritaget for moms.
 Ved afgørelsen af, om der er  

 tale om en eller flere selvstændige ydelser skal der tages hensyn til  

 samtlige  

 omstændigheder ved de pågældende transaktioner, jf. også EF-domstolens  

 afgørelse C-349/96 (Card Protection Plan).
 Efter en samlet vurdering af  

 de leverede ydelser finder Landsskatteretten, at A Handelsskoles udlejning af  

 undervisningslokaler med Edb-faciliteter skal anses for omfattet af  

 momslovens  

 § 13, stk. 1, nr. 8.
 Der er ved afgørelsen lagt  

 vægt på, at kunderne lejer et fuldt udstyret undervisningslokale incl.  

 diverse  

 Edb-udstyr, og at der ikke foreligger et fyldestgørende grundlag for en  

 opdeling af ydelsen herunder en særskilt prisfastsættelse af Edb-udstyret.
 Den påklagede afgørelse  

 stadfæstes således, hvilket er tiltrådt af SKAT, Hovedcenteret.
