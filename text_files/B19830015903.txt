 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henholdt til § 6 i konkursloven (lov nr. 298 af 8. juni  

 1977, som ændret ved lov nr. 260 af 8.juni 1979) samt §§ 223 a og 479 i lov  

 om rettens pleje (lovbekendtgørelse nr. 1 af 2. januar 1980, som ændret  

 senest ved lov nr 277 af 9. juni 1982) fastsættes herved følgende:
 I anordning nr. 251 af 1. september 1934, som ændret ved anordning nr. 271  

 af 4. oktober 1935, om virkningen af konkurs, som er erklæret i Finland,  

 Island, Norge eller Sverige foretages følgende ændringer:
§ 1 1. § 3 affattes således:
»§ 3.  Spørgsmål om, hvorvidt tinglysning er en  

 betingelse for, at retshandler, som skyldneren før konkursen har indgået om  

 fast ejendom med tilbehør her i landet, skal have gyldighed overfor  

 konkursboet, og spørgsmål om afkræftelse af sådanne retshandler afgøres efter  

 dansk lovgivning.
Det samme gælder spørgsmål om, hvorvidt tinglysning af  

 konkursen er nødvendig for at hindre, at retshandler som skyldneren under  

 konkursen indgår vedrørende sådan ejendom, skal få virkning for boet.
De  

 tilsvarende spørgsmål vedrørende registreret skib, skib under bygning, eller  

 luftfartøj eller part i sådanne afgøres efter loven i den stat, hvor skibet,  

 skibsbygningen eller luftfartøjet er registreret.« 2. § 8 affattes således:
»§ 8.  Spørgsmål om, hvorvidt en fordring har  

 fortrinsret til dækning af bestemte genstande, der ved konkursens indtræden  

 findes her i landet, og spørgsmål om rækkefølgen mellem særlige  

 fortrinsrettigheder, panterettigheder og andre sikkerhedsrettigheder i  

 sådanne genstande afgøres efter dansk lovgivning.
De her nævnte særlige  

 rettigheder går forud for almindelige fortrinsrettigheder.
For så vidt angår spørgsmålet om fortrinsrettigheder i skibe eller skibe  

 under bygning gælder uanset de i første stykke indeholdte bestemmelser  

 lovvalgsreglerne i søloven.
Det samme gælder om anden virkning i forhold til  

 tredjemand.
Spørgsmål, om fortrinsret tilkommer skatter og andre offentlige afgifter,  

 som er pålagt her i landet, afgøres efter dansk lovgivning.
Er fortrinsretten  

 særlig, bestemmes rækkefølgen efter første stykke; er den almindelig,  

 fyldestgøres fordringen af formuen her i landet, med fradrag af en del af  

 summen af konkursboets samlede massefordringer og konkursfordringer med  

 almindelig fortrinsret bortset fra skatter og afgifter.
Den del, som skal  

 fratrækkes, bestemmes af forholdet mellem formuen i den stat, hvor skatten og  

 afgiften er pålagt, og konkursboets samlede formue.
Om rækkefølgen mellem  

 almindelig fortrinsret for skat og de særlige rettigheder, som omhandles i  

 første stykke, gælder, uanset den der indeholdte bestemmelse, dansk  

 lovgivning, for så vidt skatten er pålagt her i landet.« 3. § 9, stk. 3, affattes således:
»Registreret skib, skib under bygning eller luftfartøj anses for at  

 befinde sig i den stat, hvor det er registreret, dog ikke ved anvendelsen af  

 § 7.« 4. Efter § 12 indsættes som ny § 12 a:
 »§ 12 a.  Bestemmelserne i denne anordning om  

 skib eller skib under bygning gælder også for andre genstande, som uden at  

 være skib eller skib under bygning er registreret i skibsregistret eller  

 skibsbygningsregistret i en aftalestat.
Bestemmelserne i denne anordning om luftfartøj gælder også for  

 reservedele, som er behæftet med luftfartøjet.« 5. § 13 affattes således:
»§ 13.  Er det i konkursbeslutningen oplyst, at  

 skyldneren ikke har eller ved sin død havde bopæl i staten eller for så vidt  

 angår en juridisk person ikke har sit sæde der, finder denne anordning ikke  

 anvendelse på konkursen.
Denne vil kunne fortsættes, uanset om konkurs senere  

 erklæres i en anden af staterne.« 6. § 15 affattes således:
 »§ 15.  En tvangsakkordforhandling uden for  

 konkurs, som er begyndt i en af de andre stater udelukker åbning af konkurs  

 og tvangsakkordforhandling her i landet og medfører her de samme  

 indskrænkninger i adgangen til tvangsfuldbyrdelse som en indenlandsk  

 akkordforhandling.
Leder akkordforhandlingen til stadfæstelse af akkord, er denne bindende  

 også her i landet.
De regler om omstødelse (afkræftelse) ved offentlig  

 akkordforhandling, som gælder i den anden stat, hvor akkorden blev  

 stadfæstet, finder anvendelse for så vidt angår formue her i landet.
For så  

 vidt angår fast ejendom og løsøre som nævnt i § 3, finder de i denne paragraf  

 indeholdte bestemmelser dog tilsvarende anvendelse.
Bestemmelserne i §§ 13 og 17 finder tilsvarende anvendelse.« 7. § 17 affattes således:
 »§ 17.  Domme og forlig angående afkræftelse og  

 andet bortfald af rettigheder i tilfælde af konkurs, som er erklæret i en af  

 de andre stater, skal anerkendes og fuldbyrdes her i landet efter de danske  

 regler herom.
Denne bestemmelse kommer til anvendelse, selvom konkursen ikke omfatter  

 formue her i landet.« § 2 Denne anordning træder i kraft den 1. maj 1983, og finder anvendelse på  

 konkurs og offentlig akkordforhandling, som er indtrådt efter  

 ikrafttrædelsen.
 Stk. 2.  Denne anordning finder indtil videre kun  

 anvendelse i forhold til Finland og Sverige.
Givet på Fredensborg slot, den 28. april  

 1983 Under Vor Kongelige Hånd og Segl MARGRETHE R.
