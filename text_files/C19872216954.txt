 På given foranledning skal Direktoratet for Erhvervsuddannelserne  

 præcisere regler om høring i forbindelse med ansættelse af faglærere på de  

 tekniske skoler.
 Ansættelse af heltidsbeskæftigede faglærere samt kvotalønnede faglærere  

 ved såvel lærlinge- som efg-undervisningen kan først finde sted, efter at den  

 enkelte skole har indhentet udtalelse fra det faglige udvalg, og dette har  

 godkendt de faglige kvalifikationer for den, der af skolen ønskes ansat.
Skolen udvælger blandt ansøgerne den, der ønskes ansat, og ansøgningen  

 sendes til det faglige udvalg, jfr. ovenfor.
Såfremt det faglige udvalg  

 godkender de faglige kvalifikationer, foretager skolen ansættelsen.
 Der er dog intet til hinder for, at skolen, såfremt den måtte ønske det,  

 lader det faglige udvalg udtale sig om flere ansøgere til samme stilling,  

 ligesom skolen har mulighed for at lad sig rådgive af vedkommende fagkomite i  

 forbindelse med udvælgelsen af ansøgere.
 I henhold til retningslinier for fagkomiteer ved de tekniske skoler V-439  

 af 7. september 1979, § 5, stk. 2, nr. 3, kan det faglige udvalg lade sig  

 rådgive af skolens fagkomite, inden der afgives udtalelse vedr. faglige  

 kvalifikationer, eller det faglige udvalg kan lade fagkomiteen overtage denne  

 opgave, således at fagkomiteen godkender faglige kvalifikationer på det  

 faglige udvalgs vegne.
 Denne skrivelse ophæver direktoratets skrivelse af 22. april 1975 V-306.
 P.d.v.
 e.b.
