Bibeskæftigelse med dagpengeret, fysioterapeut hos FHC, udenfor normal arbejdstid NN Ankenævnet har behandlet Deres klage på møde den 3. maj 2007.
Nævnet traf denne A F G Ø R E L S E NN kunne i sit samarbejde med FHC i perioden fra den 1. august 2005 til den 20. december 2005 indrette sig, så den selvstændige bibeskæftigelse med fysioterapi til enhver tid kunne udføres uden for normal arbejdstid.
 Ankenævnet ændrer således Arbejdsdirektoratets afgørelse af den 9. maj 2006.
B E G R U N D E L S E Ankenævnet har lagt til grund, at  NN har drevet selvstændig virksomhed med fysioterapi som bibeskæftigelse,  NN meldte sig ledig den 21. september 2005,  NN indgik en samarbejdsaftale med FHC (FHC) med virkning fra den 1. august 2005, og  denne samarbejdsaftale var gældende indtil samarbejdet med NN og FHC ophørte den 20. december 2005.
 Det fremgår af reglerne, at dagpenge kun kan udbetales til et medlem, som er ledigt.
 Der kan dog udbetales dagpenge til et medlem, som under ledighed har bibeskæftigelse ved selvstændig virksomhed, såfremt medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Ankenævnet har lagt vægt på, at NN ifølge punkt 2 i samarbejdsaftalen med FHC skulle levere fysioterapi i det omfang dette rekvireredes af FHC, FHC kunne anmode om yderligere behandlinger med en uges varsel, FHC kunne bestille NN til enkeltstående behandlinger, NN skulle meddele FHC, hvis hun eller en af NNs ansatte ikke var i stand til at levere de bestilte behandlinger.
Det var således FHC, der ifølge samarbejdsaftalen fastsatte tidspunkterne for de ydelser, NN skulle levere.
 Ankenævnet har også lagt vægt på, at der ikke i samarbejdsaftalen er nogen begrænsning for, hvilket tidsrum FHC kunne bestille NN til at levere fysioterapi, at NNs selvstændige virksomhed ikke havde en fast åbningstid, der lå uden for normal arbejdstid, at NN i perioden fra den 1. august 2005 til den 20. december 2005 havde aftale med FHC om, at hun kunne bestilles til at levere fysioterapi om tirsdagen i tidsrummet fra kl. 14 til kl. 17.20, og at NN udførte sin beskæftigelse inden for disse tidsrammer men ikke i hele tidsrammen.
 Det er ankenævnets opfattelse, at samarbejdet mellem FHC og NN som udgangspunkt var uforeneligt med betingelserne for dagpengeret samtidig med selvstændig virksomhed som bibeskæftigelse.
 Ankenævnet finder imidlertid, at den selvstændige bibeskæftigelse med fysioterapi til enhver tid kunne udføres uden for normal arbejdstid.
Ankenævnet har lagt vægt på, at  NN i sin e-mail af 17. oktober 2005 til FHC oplyste, at hun havde problemer med sin ret til dagpenge på grund af kontrakten med FHC,  FHC straks i sin e-mail af 18. oktober 2005 til NN oplyste, at FHC kunne udfylde en frigørelsesattest, så skulle der ikke være nogle problemer med vores kontrakt og du vil kunne stå til rådighed overfor A-kassen hvornår det skal være, og  FHC udfyldte frigørelsesattest den 21. oktober 2005.
 Efter ankenævnets opfattelse er denne e-mail fra FHC og frigørelsesattesten dokumentation for, at det hele tiden har været hensigten med samarbejdsaftalen, at NN kunne indrette sig, så den selvstændige bibeskæftigelse med fysioterapi til enhver tid kunne udføres uden for normal arbejdstid.
R E G L E R Ankenævnet henviser til  § 57, stk. 1, og § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og  § 2, stk. 1 i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, telefonsamtale med FHC den 19. januar 2007, FHC e-mail af 9. marts 2007, og FHC e-mail af 18. oktober 2005.
På ankenævnets vegne Nn fuldmægtig De kan læse om afgørelsens retlige grundlag på de følgende sider.
 Kopi til:
NN, Arbejdsdirektoratet, Stormgade 10, Postboks 1103, 1009 København K Danske Sundhedsorganisationers Arbejdsløshedskasse, Sct.
Annæ Plads 30, Postboks 2080, 1013 København K Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 57. Dagpenge kan kun udbetales til et medlem, som er ledigt, ...
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse § 2. Retten til dagpenge er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
 1) Arten og omfanget af virksomheden.
 2) Ansat arbejdskraft.
3) Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
 4) Virksomhedens omsætning og indtjening.
