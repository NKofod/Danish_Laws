1. Det italienske sundhedsministerium har meddelt, at  

 man har lempet reglerne vedrørende kontrol for nematoder i forsendelser af  

 makrel, torsk, sild og laks.
I stedet for den hidtidige systematiske  

 nematodekontrol af alle forsendelser af disse fiskearter gennemføres nu kun  

 en stikprøvekontrol i følgende omfang:
 2.  Frosne makrel, torsk og sild: Stikprøvekontrol er  

 betinget af, at forsendelserne er ledsaget af et certifikat (formular Fm  

 00-105 for surgelati-varer, formular Fm 00-60 for congelati-varer), hvori er  

 anført, at varen har været nedfrosset ved -20 grader C i mindst 24 timer.  

 Følgende ordlyd skal anvendes:
 »Si attesta che la presente partita e stata mantenuta per almeno 24  

 ore a temperatura inferiore o uguale a 20 gradi sotto zero«.
 Tilføjelsen anføres af eksportøren eller dennes repræsentant, hvorefter  

 fiskerikontrollen ved attestudstedelsen sætter kontrollens stempel delvis  

 over tilføjelsen og anfører den udstedendes initialer.
 Det bemærkes, at der stadig vil blive gennemført systematisk kontrol af  

 ferske og røgede makrel, torsk og sild.
 3. Laks:
For alle lakseprodukter (ferske, frosne og røgede) foretages fremtidig kun  

 stikprøvekontrol.
Der kræves ingen tilføjelse på certifikatet.
 4. Afvisning:
 Det italienske sundhedsministerium understreger, at forsendelser, hvori  

 findes døde nematoder i stor mængde (det er ikke oplyst, hvad der menes  

 hermed) eller levende nematoder vil blive afvist.
