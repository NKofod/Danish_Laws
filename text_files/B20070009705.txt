Bekendtgørelse om planteskadegøreren  

  

 Ralstonia solanacearum  


1)  

  (Kartoffelbrunbakteriose  

 og tomatvisnesyge) I medfør af §§ 1, 2, 6 og 13, stk. 3, i lov om  

 planteskadegørere, jf. lovbekendtgørelse nr. 760 af 29. juni 2006 og efter  

 bemyndigelse fastsættes:
 § 1.  

  

 Det  

 er forbudt at besidde eller at håndtere bakteriekulturer af  

 planteskadegøreren  

  

 Ralstonia solanacearum  

  

 (Smith) Yabuuchi  

 et al. (herefter skadegøreren), der forårsager kartoffelbrunbakteriose og  

 tomatvisnesyge.
 § 2.  

  

 Den, der er bekendt med eller har formodning om forekomst af skadegøreren,  

 skal  

 straks anmelde dette til Plantedirektoratet med angivelse af findestedet.
 § 3.  

  

 Er  

 der formodning om forekomst af skadegøreren, udtager Plantedirektoratet  

 prøver  

 med henblik på at gennemføre de nødvendige undersøgelser for at afkræfte  

 eller  

 bekræfte formodningen.
 Stk. 2.  

  

 Det er  

 forbudt at flytte planter og kartoffelknolde fra alle afgrøder, partier eller  

 sendinger, hvorfra prøverne er taget, og hvor formodningen om forekomst af  

 skadegøreren hviler på konstaterede synlige symptomer eller på resultatet af  

 en  

 undersøgelse efter den metode, der er fastsat af Det Europæiske Fællesskab.  

 Flytning af andre planter og kartoffelknolde fra samme produktionssted eller  

 virksomhed må kun ske, hvis flytning efter direktoratets skøn kan ske uden  

 risiko for spredning af skadegøreren.
 Stk. 3.  

  

 De i  

 stk. 2 nævnte foranstaltninger opretholdes, indtil formodningen om  

 forekomst af skadegøreren er afkræftet.
 § 4.  

  

 Bekræftes forekomsten af skadegøreren efter en metode, der er fastsat af Det  

 Europæiske Fællesskab, anses planter og kartoffelknolde i partiet eller  

 sendingen som smittet, samt avlsareal, produktionssted og evt. overfladevand,  

 flydende affald, spildevand eller slam, som befængte.
 Stk. 2.  

  

 Direktoratet afgrænser omfanget af den sandsynlige smitte gennem kontakt før,  

 under og efter høst, ved klonslægtskab, vanding eller sprøjtning eller ved  

 produktionsmæssig tilknytning til den konstaterede smitte. Øvrige arealer på  

 avlsejendommen, der ikke er erklæret befængt, jf. stk.1, anses som  

 sandsynligvis befængt.
 Stk. 3.  

  

 Maskiner,  

 redskaber, lagerrum, transportmidler, emballage og andet, der har været i  

 kontakt med smittet eller sandsynligvis smittet materiale, anses som  

 befængte.
 Stk. 4.  

  

 På grundlag af  

 udbredelsen af den i stk. 1-3 nævnte smitte afgrænser direktoratet et  

 område, inden for hvilket skadegøreren kan have spredt sig.
§ 5.  

  

 Planter og kartoffelknolde, der er konstateret smittet med skadegøreren, jf.  

 § 4, stk. 1, må ikke anvendes som lægge- eller  

 udplantningsmateriale,  

 men skal tilintetgøres efter Plantedirektoratets anvisning.
Direktoratet kan  

 dog tillade, at planter og kartoffelknolde anvendes til andet formål  

 forudsat,  

 at anvendelsen ikke udgør nogen risiko for udbredelse af skadegøreren.
 Stk. 2.  

  

 Planter og  

 kartoffelknolde omfattet af afgrænsningen af den sandsynlige smitte, jf.  

 § 4, stk. 2, må ikke anvendes som lægge- eller  

 udplantningsmateriale,  

 men skal anvendes eller bortskaffes efter direktoratets anvisning.
 § 6.  

  

 Produktion  

 af planter og kartofler på befængte avlsarealer samt anvendelse af befængt  

 overfladevand, flydende affald, spildevand eller slam, jf. § 4, stk.1,  

 skal ske efter bestemmelserne i bilag 1.
 Stk. 2.  

  

 Produktion af planter og kartofler på  

 sandsynligvis befængte avlsarealer, jf. § 4, stk. 2, skal ske efter  

 bestemmelserne i bilag 2.
 Stk. 3.  

  

 Maskiner,  

 redskaber, lagerrum, transportmidler, emballage og andet, der har været i  

 kontakt med smittet eller sandsynligvis smittet materiale, jf. § 4,  

 stk. 3, må ikke anvendes, før de er rengjort og desinficeret efter  

 bestemmelserne i bilag 3. Emballage kan dog tilintetgøres i stedet.
Stk. 4.  

  

 I det  

 afgrænsede område, jf. § 4, stk. 4, må der kun anvendes godkendte  

 læggekartofler til evt. kartoffelproduktion.
Direktoratet kontrollerer og  

 udtager prøver af afgrøder, der er værtsplanter for skadegøreren og  

 kontrollerer redskaber, der skal anvendes af flere avlere af værtsplanter.
 Stk. 5.  

  

 Plantedirektoratet kan påbyde andre nødvendige foranstaltninger til  

 begrænsning  

 af udbredelsen af skadegøreren i området.
 § 7.  

  

 Plantedirektoratet udtager prøver af alle afgrøder, der er klonalt beslægtede  

 med den smittede, for forekomst af skadegøreren.
 § 8.  

  

 Plantedirektoratet kan efter ansøgning og på nærmere fastsatte vilkår tillade  

 fravigelse af bestemmelserne i §§ 1, 5 og 6, hvis formålet er forskning,  

 forsøg eller planteforædling, og fravigelsen ikke skader bekæmpelsen eller  

 udgør nogen risiko for udbredelse af skadegøreren.
 § 9.  

  

 Plantedirektoratet kontrollerer, at bestemmelserne i bekendtgørelsen  

 overholdes.
 Stk. 2.  

  

 Efter  

 § 4 i lov om planteskadegørere kan Plantedirektoratet uden retskendelse  

 og  

 mod forevisning af legitimation foretage eftersyn m.m. af offentlig og privat  

 ejendom og transportmidler, hvor det er nødvendigt for at kontrollere  

 overholdelsen af bekendtgørelsen.
 § 10.  

  

 Overtrædelse af § 1, § 2, § 3, stk. 2 , § 5 og  

 § 6 samt påbud og vilkår fastsat i medfør af § 6, stk. 5, og  

 § 8 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 11.  

  

 Bekendtgørelsen træder i kraft den 10. februar 2007.
 Stk. 2.  

  

 Bekendtgørelse  

 nr. 650 af 12. august 1999 om planteskadegøreren  

  

 Ralstonia solanacearum  

  

 ophæves.
Plantedirektoratet, den 31. januar  

 2007 Ole P.
Kristensen /Sigrid F.
Toft Bilag 1 Befængte avlsarealer, overfladevand, flydende  

 affald eller spildevand A.
For befængte avlsarealer gælder følgende  

 betingelser:
1.1  

  

 De første  

 fire vækstår efter den bekræftede forekomst af skadegøreren er det forbudt at  

 avle kartofler, tomater eller andre plantearter, der kan vedligeholde eller  

 opformere skadegøreren og 1.2  

  

 Det  

 efterfølgende vækstår er det tilladt at lægge godkendte læggekartofler, men  

 avlen kan ikke godkendes som læggemateriale.
Det er en betingelse for  

 kartoffelavl, at arealet forinden er fundet fri for værtsplanter (d.v.s alle  

 planter af natskyggefamilien (Solanaceae), herunder især kartoffel og tomat)  

 i  

 to på hinanden følgende vækstår eller 2.1  

  

 I de  

 første tre vækstår efter den bekræftede forekomst af skadegøreren er det  

 tilladt at etablere helbrak, kornavl eller græsavl til hyppige slæt, til  

 intensiv græsning eller til græsfrøavl og 2.2  

  

 I de  

 efterfølgende to vækstår er det forbudt at avle plantearter, der kan  

 vedligeholde eller opformere skadegøreren.
3.  

  

 I det  

 første vækstår efter udløbet af de i nr. 1.2 eller nr. 2.2 nævnte vækstår er  

 det tilladt at lægge godkendte læggekartofler.
Avlen kan godkendes som  

 læggekartofler, hvis den opfylder betingelserne herfor i bekendtgørelse om  

 kartofler.
 4.  

  

 I alle  

 vækstårene omfattet af nr. 1 eller nr. 2 skal der tages skridt til at holde  

 avlsarealet fri for værtsplanter nævnt i nr. 1.2.
 5.  

  

 Plantedirektoratet udtager prøver af evt. avl af værtsplanter i de første  

 seks  

 vækstår efter den bekræftede forekomst til undersøgelse for skadegøreren.
 6.  

  

 Hvis der  

 kan ske en fuldstændig udskiftning af vækstmediet på det befængte avlsareal,  

 skal udskiftning og genoptagelse af produktionen ske efter  

 Plantedirektoratets  

 anvisning.
B.
For befængt overfladevand gælder følgende  

 betingelser:
 Anvendelse af befængt overfladevand til vanding af  

 værtsplanter må kun ske med Plantedirektoratets tilladelse.
C.
For befængt flydende affald eller spildevand  

 gælder følgende betingelser:
 Flydende affald, spildevand og slam fra virksomheder, der  

 håndterer værtsplanter, og som er erklæret befængt, skal bortskaffes eller  

 anvendes efter Plantedirektoratets anvisning.
Bilag 2 Sandsynligvis befængte avlsarealer For sandsynligvis befængte avlsarealer gælder  

 følgende betingelser:
1.1  

  

 I det  

 første vækstår efter den bekræftede forekomst af skadegøreren er det forbudt  

 at  

 avle kartofler, tomater eller andre afgrøder, der er værtsplanter for  

 skadegøreren eller 1.2  

  

 I det  

 første vækstår er det tilladt at lægge godkendte læggekartofler efter  

 Plantedirektoratets anvisning.
Avlen kan ikke godkendes som læggekartofler.
2.  

  

 I de  

 første to vækstår efter udløbet af de i nr. 1.1 eller nr. 1.2 nævnte vækstår  

 er  

 det tilladt at lægge godkendte læggekartofler.
Avlen kan godkendes som  

 læggekartofler, hvis den opfylder betingelserne herfor i bekendtgørelse om  

 kartofler.
 3.  

  

 I alle  

 vækstårene omfattet af nr. 1 eller nr. 2 skal der tages skridt til at holde  

 avlsarealet fri for værtsplanter (d.v.s. alle planter af natskyggefamilien  

 (Solanaceae), herunder især kartoffel og tomat).
 4.  

  

 Plantedirektoratet udtager prøver af evt. avl af værtsplanter i de første tre  

 vækstår efter den bekræftede forekomst til undersøgelse for skadegøreren.
Bilag 3 Befængte maskiner, redskaber og lignende A.
På den befængte avlsejendom:
 Til og med det første vækstår efter den bekræftede forekomst  

 af skadegøreren skal maskiner, redskaber, lagerrum, transportmidler o.lign.  

 rengøres efter følgende retningslinier:
 1.  

  

 Alle  

 redskaber, maskiner o.lign., der anvendes på befængte avlsarealer, skal  

 rengøres og desinficeres med et middel, med dokumenteret effekt overfor  

 plantepatogene mikroorganismer, herunder plantepatogene bakterier, efter  

 retningslinier fastsat af Plantedirektoratet, umiddelbart efter anvendelsen  

 på  

 arealet, dvs. inden anvendelse andre steder.
 2.  

  

 Alle  

 redskaber, maskiner o.lign., der anvendes til håndtering af knolde og  

 planter,  

 skal rengøres og desinficeres inden anvendelse på de befængte avlsarealer.
 3.  

  

 Eventuelle  

 lagerrum, kulepladser med fast bund o.lign. til opbevaring af knolde eller  

 planter på den befængte avlsejendom skal årligt rengøres og desinficeres  

 inden  

 ibrugtagning.
B.
På andre ejendomme:
 Alle redskaber, maskiner o.lign., der er erklæret  

 befængte, skal rengøres og desinficeres med et middel, med dokumenteret  

 effekt  

 overfor plantepatogene mikroorganismer, herunder plantepatogene bakterier,  

 efter retningslinier fastsat af Plantedirektoratet, inden anvendelse til  

 andet  

 formål.
 1)  

 Bekendtgørelsen indeholder bestemmelser, der gennemfører Rådets direktiv  

 98/57/EF af 20. juli 1998 om bekæmpelse af  

  

 Ralstonia  

 solanecearum  

  

 (Smith) Yabuuchi et al. (EFT 1998, L 233, s. 1) og  

 Kommissionens direktiv 2006/63/EF af 14. juli 2006 om ændring af bilag II-VII  

 til Rådets direktiv 98/57/EF om bekæmpelse af  

  

 Ralstonia solanacearum  

  

 (Smith) Yabuuchi  

  

 et al.  

  

 (EUT 2006 L 206, s. 36).
