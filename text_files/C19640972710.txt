(Til samtlige  

 civilforsvarskommissioner) Efter den hidtil fulgte praksis har elever og de respektive  

 civilforsvarskommissioner fra Civilforsvarets tekniske Skole modtaget  

 underretning om, hvorvidt de pågældende elever har bestået eller ikke bestået  

 den afsluttende prøve på de af skolen afholdte instruktørkurser.
 Fra flere civilforsvarskommissioners side har der i den senere tid været  

 rettet henvendelse til Civilforsvarsstyrelsen med anmodning om, at denne  

 praksis må blive ændret, således at der tillige tilgår de lokale  

 civilforsvarsmyndigheder meddelelse om de af instruktørerne opnåede  

 eksamensresultater.
I denne anledning skal man meddele, at der fremtidig fra Civilforsvarets  

 tekniske Skole vil blive tilsendt civilforsvarslederen i vedkommende område  

 en genpart af eksamensresultaterne for de elever, der har bestået kursus.  

 Eksamensresultaterne vil være klassificeret som »Fortroligt P« og  

 må opbevares under lås, hvortil kun civilforsvarslederen eller en af ham  

 bemyndiget person har nøgle.
Instruktørerne vil samtidig direkte fra skolen  

 modtage en genpart af de opnåede eksamensresultater med anbefalet brev.
 For så vidt civilforsvarskommissionen måtte være interesseret i at modtage  

 eksamensresultater for instruktører, der tidligere har bestået kursus, bedes  

 henvendelse herom rettet til Civilforsvarets tekniske Skole, hvorefter  

 civilforsvarslederen vil få disse tilsendt i to eksemplarer, hvoraf det ene  

 eksemplar ved lokal foranstaltning vil være at udlevere til instruktøren.
