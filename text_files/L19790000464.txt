 I tilslutning til udenrigsministeriets bekendtgørelse nr. 8 af 16. januar  

 1975, Lovtidende C, meddeles det, at den i København den 5. april 1974  

 undertegnede overenskomst mellem Danmark og Sverige om beskyttelse af Øresund  

 mod forurening ved en noteveksling i Stockholm den 7. november 1978 er ændret  

 således, at overenskomstens artikel 3, andet afsnit, får følgende ordlyd:
»Den stadig stigende udledning af forurenende stoffer i Øresund  

 nødvendiggør en snarlig stillingtagen til spørgsmålet om yderligere  

 rensningsforanstaltninger.
Dette spørgsmål skal tages op af den i artikel 6  

 nævnte kommission.
Kommissionen skal herved særligt overveje behovet for  

 reduktion af næringssalte ved udledning også i andre vandområder i Øresund  

 end de i artikel 2, punkt 1, 2. afsnit, nævnte og senest inden udgangen af  

 1979 foreslå nødvendige forholdsregler i så henseende«.
