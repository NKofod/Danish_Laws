 Statens Metrologiråds bekendtgørelse nr. 516 af 29. juli 1986 om det  

 internationale enhedssystem (SI) bestemmer, at dette stystem bl.a. anvendes  

 inden for den offentlige sektor.
 SI-systemets betegnelse for dosisækvivalent - eller strålings skadelige  

 virkning - er Sievert (Sv).
 Under hensyn til at andre danske myndigheder anvender enheden Sievert ved  

 måling og rapportering, har Civilforsvarsstyrelsen bestemt, at denne  

 måleenhed fremtidig også anvendes inden for civilforsvaret.
 Den biologiske virkning af stråling, der passerer gennem levende væv  

 (muskler, knoglevæv, kirtler), er ikke kun afhængig af den ABSORBEREDE DOSIS  

 målt i Gray (Gy), tidligere i Røntgen (R). Den er også afhængig af, hvor  

 kraftig joniseringen er, og hvor strålefølsomt det pågældende væv er.
For at kunne vurdere den samlede skade ved en bestråling med flere  

 forskellige strålingstyper har man indført begrebet DOSISÆKVIVALENT.
Hertil  

 er knyttet måleenheden Sievert, forkortet Sv.
Til daglig brug anvendes ofte  

 begrebet »dosis«, når der i virkeligheden er tale om  

 dosisækvivalent.
Ved hjælp af den såkaldte QUALITY FACTOR (QF) kan de forskellige  

 strålingstypers energiafsætning (absorberet dosis) - målt i Gy - regnes om  

 til dosisækvivalent - målt i Sv.
For røntgen- og gammastråling samt  

 betastråling er QF = 1. For alfastråling er QF = 10 til 20. For neutroner  

 regnes med en QF på mellem 2 og 20.
 Forskellen mellem målinger af absorberet dosis i enheden Gray og af  

 dosisækvivalent i enheden Sievert vil til civilforsvarets brug være uden  

 praktisk betydning.
 § 18,  stk. 2-kommunerne og politimestrene har  

 tidligere modtaget intensitetsmålere af mærket Total, model 1963 og 1965.  

 Disse apparater måler i enheden Røntgen/time (R/h). Da Gray som nævnt i  

 praksis kan modsvare Sievert, vil disse apparater fortsat kunne anvendes ved  

 måling og rapportering i Sievert/time, idet 1 R/h er lig med 0,01 Gy/h, der  

 til civilforsvarets brug sættes lig med 0,01 Sv/h.
 De udleverede intensitetsmålere bør derfor - for at undgå misforståelser -  

 lokalt forsynes med en label, der viser omsætningsfaktoren mellem den enhed,  

 måleinstrumentet viser, og den enhed, hvori der skal rapporteres, fx. »5  

 r/t = 0,05 Sv/h«.
 Fremtidigt leverede måleapparater vil måle i enheden Sievert/ time (Sv/h).
 Civilforsvarsstyrelsens Cirkulærskrivelse af 21. februar 1983 om »Ny  

 enhed for strålingsintensitet og dosis« ophæves.
 Til orientering vedlægges en artikel om emnet, bragt i bladet  

 »Civilforsvar«, nr. 1/88.
