Klager over manglende behandling af gener i  

 knæ Patientklagenævnet fandt, at overlægen ikke havde  

 overtrådt lægeloven, idet overlægen ved sin  

 undersøgelse ikke fandt forhold, der kunne danne grundlag for en  

 kikkertundersøgelse.
Nævnet oplyste blandt andet, at  

 knæsmerter efter direkte slag mod knæskallen kan vare  

 længe, selv om der ikke foreligger noget påviseligt knoglebrud.  

 Smerterne kan skyldes bruskforandringer på knæskallen og/eller en  

 irritationstilstand i vævet fortil i knæet.
Der er en klar  

 tendens til at smerterne svinder af sig selv.
Nævnet oplyste endvidere,  

 at fjernelse af bruskforandringer eller slimfolder i knæet kan have  

 effekt på forreste knæsmerter.
Det er således almindeligt  

 at fjerne slimfolder, hvis de udviser tegn på irritation ved en  

 kikkertundersøgelse.
Effekten på smerterne er dog ikke altid  

 overbevisende, og der er også en risiko for at skabe yderligere  

 irritation ved en kikkertundersøgelse.
