(Til amtsråd og kommunalbestyrelser) Efter regler i:
 - § 63 i Bekendtgørelse nr. 236 af 24. april 1987 af lov om  

 fritidsundervisning m.v.
- § 6 i bekendtgørelse nr. 256 af 4. maj 1987 af lov om  

 specialundervisning for voksne - § 7 i lov nr. 355 af 4. juni 1986 om undervisning af voksne indvandrere - Afsnit IV i cirkulære af 4. januar 1988 om aflønningsregler for ledere  

 og lærere efter kapitel I og III i lov om fritidsundervisning m.v. samt efter  

 lov om specialundervisning for voksne og efter lov om undervisning af voksne  

 indvandrere.
 samt efter forhandling med Lærernes Centralorganisation og godkendelse af  

 Finansministeriet fastsætter Kulturministeriet hermed følgende:
 § 1.  Amtskommunen (i København og på Frederiksberg  

 kommunen), hvor en skole/initiativtager udøver sin virksomhed efter de  

 ovenfor anførte bestemmelser, træffer afgørelse om oprettelse af stillingen  

 som heltidsbeskæftiget leder og eventuel pædagogisk medhjælp for denne og om  

 honoreringen af disse efter reglerne nedenfor.
 Stk. 2.  Hvor virksomheden udøves i flere  

 kommuner/amtskommuner må det på forhånd af de pågældende  

 kommuner/amtskommuner bestemmes, hvilken kommune/amtskommune, der skal være  

 godkendelseskommune/-amtskommune.
 § 2.  Afgørelsen om oprettelse af stillingen og om  

 aflønning af leder og pædagogisk medhjælp foretages på grundlag af skolens  

medarbejdertimetal i det seneste afsluttede skoleår (1. august - 31.  

 juli) samt oplysninger om virksomhedens forventede omfang og udvikling i  

 godkendelsesperioden, jf. §§ 3 og 4.
Stk. 2.  Medarbejdertimetallet beregnes som det samlede  

 antal undervisningstimer ved skolen inden for fritidsundervisning,  

 specialunderundervisning for voksne og undervisning af voksne indvandrere.
Et  

 foredrag i en foredragsrække tæller i denne forbindelse som 6  

 undervisningstimer.
Stk. 3.  Der kan i særlige tilfælde udover  

 medarbejdertimetallet tages hensyn til skolens størrelse og arten af dens  

 virksomhed, herunder kombination af forskellige former for  

 aktiviteter/undervisning.
Der kan endvidere tages hensyn til omfanget og  

 arten af lederens eventuelle bierhverv og forenligheden heraf med  

 lederstillingen.
 § 3.  Hvor en skole/initiativtager beskæftiger flere  

 lærere og har mere end 100 medarbejdertimertimer pr. skoleår, kan der  

 ansættes en deltidsbeskæftiget leder, jf. § 5, stk. 3.
Stk. 2.  Overstiger det samlede medarbejdertimetal 7.500  

 timer men ikke 8.500 timer og må timetallet forventes at ville holde sig  

 nogenlunde konstant i godkendelsesperioden, kan der ansættes en  

 heltidsbeskæftiget leder for en periode af mindst 1 år og højst 3 år ad  

 gangen.
Overstiger timetallet 8.500 skal en heltidsbeskæftiget leder  

 ansættes.
§ 4.  Stillingen som heltidsbeskæftiget leder aflønnes  

 med et honorar således:
 Stk. 2.  Klassificeringen påvirkes ikke af ændringer i  

 medarbejdertimetallet inden for godkendelsesperioden.
 Stk. 3.  Indplaceringen inden for en lønramme sker efter  

 regler svarende til dem, der gælder for folkeskolens tjenestemænd, jf.  

 Undervisningsministeriets cirkulære af 1. februar 1989.
 § 5.  Hvor en skoles medarbejdertimetal overstiger  

 8.500 timer, kan der efter en konkret vurdering med godkendelse af  

 amtskommunen (i Københavns og på Frederiksberg kommune) ansættes pædagogisk  

 medhjælp til bistand for den heltidsbeskæftigede leder.
 Stk. 2.  Honoraret til pædagogisk medhjælp fastsættes  

 som anført i stk. 3, på grundlag af det antal medarbejdertimer, der ligger  

 udover 7.500.
 Stk. 3.  Honoraret til deltidsbeskæftigede ledere samt  

 til pædagogisk medhjælp for den heltidsbeskæftigede leder beregnes, som  

 anført i afsnit IVB, 2. og 3. i cirkulære af 4. januar 1988.
§ 6.  Ledere og pædagogisk medhjælp med virksomhed  

 efter lov om specialundervisning for voksne og lov om undervisning af voksne  

 indvandrere er omfattet af ferielovens regler.
Den særlige feriegodtgørelse  

 til heltidsbeskæftigede ledere, jfr. stk. 3, træder i stedet for det i  

 ferielovens § 14, stk. 1 nævnte ferietillæg.
 Stk. 2.  Hvor virksomhed efter lov om  

 specialundervisning for voksne og efter lov om undervisning af voksne  

 indvandrere kombineres med virksomhed efter lov om fritidsundervisning m.v.,  

 skal der ske en forholdsmæssig opdeling, således at beregning i relation til  

 ferielovens regler kan foretages for den del af honoraret, der vedrører  

 virksomheden efter de to særlige love.
 Stk. 3.  Ledere og pædagogisk medhjælp med virksomhed  

 efter lov om fritidsundervisning m.v. er ikke omfattet af ferielovens regler.  

 Heltidsbeskæftigede ledere modtager særlig feriegodtgørelse efter regler  

 svarende til dem, der gælder for tjenestemænd i folkeskolen.
 § 7.  Cirkulæret har virkning fra 1. august 1989.
Stk. 2.  Fra samme dato ophæves - Undervisningsministeriets vejledende retningslinier af 15. juli 1970 om  

 fastsættelsen af honorar til heltidsbeskæftigede ledere og pædagogisk  

 medhjælp for disse inden for fritidsundervisning for voksne.
 - Undervisningsministeriets cirkulæreskrivelse af 15. juni 1973 om særlig  

 feriegodtgørelse til heltidsbeskæftigede ledere.
- Undervisningsministeriets cirkulæreskrivelse af 21. juni 1977 om tillæg  

 til heltidsbeskæftigede ledere med honorar svarende til lønramme 31 og 34 Stk. 3.  De ved cirkulærets ikrafttræden eksisterende  

 stillinger omklassificeres med virkning fra 1. august 1988 i overensstemmelse  

 med reglerne i § 4 og på grundlag af det medarbejdertimetal, der lå til grund  

 for den pr. 1. august 1988 foreliggende godkendelse.
KULTURMINISTERIET Direktoratet for Folkeoplysning, Frie Grundskoler m.v., den 12. juli 1989 P.d.v.
