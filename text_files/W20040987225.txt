A-kasse-medlem  

 M berettiget til VEU-godtgørelse under deltagelse i et AMU-kursus, idet han  

 som  

 ansat butikchef ikke havde været beskæftiget inden for sit uddannelsesområde  

 (cand.mag. i geografi og internationale udviklingsstudier) i det sidste 5 år.  

 Arbejdsgiveren også berettiget til refusion for lønudgifter Ankenævnet har behandlet Deres klage på møde den 9. juni  

 2004.
Nævnet traf denne A F G Ø R E L S E Arbejdsmarkedets Ankenævn finder, at De er berettiget  

 til Voksen- og EfterUddannelses-godtgørelse (VEU-godtgørelse) i forbindelse  

 med  

 Deres deltagelse i AMU-kurset Butikkens budget og regnskab  

 afholdt over 3  

 dage i perioden fra den 8. til den 10. september 2003.
B E G R U N D  

 E L S E Ankenævnet har ved afgørelsen lagt vægt på, at De ifølge  

 sagens oplysninger i 1986 afsluttede en (cand.mag) uddannelse i geografi og  

 internationale udviklingsstudier på Roskilde Universitets Center (RUC), der i  

 både niveau og længde overstiger erhvervsuddannelserne.
De er derfor som  

 udgangspunkt  

 ikke omfattet af personkredsen i § 3, stk. 1, nr. 1-6 i  

 bekendtgørelse  

 nr. 1377 af den 20. december 2000.
 Deres ret til VEU-godtgørelse er derfor betinget af, at De ikke  

 har haft beskæftigelse inden for Deres uddannelsesområde i de sidste 5 år,  

 jf.  

 § 3, stk. 1, nr. 7 i bekendtgørelsen.
Ankenævnet har i denne forbindelse lagt vægt på, at De i Deres  

 nuværende stilling som butikschef hos arbejdsgiver A siden 1993 er og har  

 været  

 ansvarlig for den daglige ledelse af en forretning, der handler med  

 skiudstyr,  

 herunder at De er budget-, indkøbs- og regnskabs-ansvarlig med reference til  

 As bestyrelse og ejere.
Nævnet har endvidere lagt vægt på, at Deres  

 uddannelse  

 ikke er rettet mod beskæftigelse i en forretning.
Nævnet har endelig lagt  

 vægt  

 på, at De i Deres stilling ikke anvender nogen del af Deres uddannelse, men  

 derimod primært gør brug af kompetencer, som De har tilegnet Dem ad anden  

 vej.
Nævnet finder ikke, at De i Deres stilling som butikschef er  

 beskæftiget inden for Deres uddannelsesområde, idet ansættelse i denne  

 stilling  

 typisk ikke varetages af personer med en uddannelsesmæssig baggrund som Deres  

 og ikke kan betegnes som en naturlig karrierevej for en person med Deres  

 uddannelse.
Da De ifølge sagens oplysninger har fungeret som butikschef siden  

 1993,  

 finder Nævnet, at De er omfattet af målgruppen i bekendtgørelsens § 3,  

 stk. 1, nr. 7.
De er derfor berettiget til VEU-godtgørelse under  

 kursusdeltagelsen.
Da A har oplyst at have betalt Dem fuld løn under  

 kursusdeltagelsen, er A derfor berettiget til refusion.
 Afgørelsen er truffet med hjemmel i §§ 1, 2, 4 og 9 i lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 600 af den 26. juni 2002 med de ændringer, der følger  

 af  

 lov nr. 418 af den 10. juni 2003 samt § 3, stk. 1, nr. 1-7 i  

 bekendtgørelse  

 nr. 1377 af 20. december 2000 om godtgørelse ved deltagelse i erhvervsrettet  

 voksen- og efteruddannelse.
 Arbejdsmarkedets Ankenævn ændrer således X Arbejdsløshedskasses afgørelse  

 af den 16. december 2003.
Ankenævnet skal i denne forbindelse bemærke, at X  

 Arbejdsløshedskasse ved sin vurdering af, om De har været beskæftiget inden  

 for  

 Deres uddannelsesområde i de sidste 5 år, ikke har udøvet et korrekt skøn.  

 Nævnet finder ikke, at udøvelsen af hvervet som butikschef hos A som  

 udgangspunkt kræver generelle akademiske kvalifikationer.
Nævnet er således  

 ikke enig med a-kassen i skønnet over, om De anvender Deres tidligere  

 uddannelse i Deres nuværende beskæftigelse.
Ankenævnet bemærker, at De har søgt om VEU-godtgørelse og  

 AMU-befordringstilskud til kurset, og at a-kassen den 16. december 2003 gav  

 afslag  

 på VEU-godtgørelse og ikke tog stilling til retten til befordringstilskud.
De  

 har i Deres klage af den 13. januar 2004 klaget over afslaget på  

 VEU-godtgørelse, hvorfor Nævnet kun har taget stilling hertil.
 Ankenævnet har samtidig hermed anmodet a-kassen om at træffe  

 afgørelse om, hvorvidt De har ret til AMU-befordringstilskud.
På ankenævnets vegne X X  

  

 Fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
X Arbejdsløshedskasse  

  

 Arbejdsgiveren A 1. Sagsforløb På ansøgningsskema modtaget i a-kassen den 23. september  

 2003 søgte De om VEU-godtgørelse samt AMU-befordringstilskud til AMU-kurset  

 Butikkens  

 budget og regnskab afholdt over 3 dage i perioden fra den 8. til den  

 10. september  

 2003.
Af det udfyldte skema fremgår, at De er uddannet cand. mag., og at  

 De på ansøgningstidspunktet var ansat på fuld tid som butikschef.
Det fremgår  

 endvidere, at Deres arbejdsgiver, A, har ansøgt om refusion for lønudgifter i  

 kursusperioden.
 Inden a-kassen traf afgørelse i sagen, indsendte De en kortfattet  

 stillingsbeskrivelse for Deres arbejde som butikschef i A:
   

 	  

 Budgetansvarlig over  

 for ejerne af A og bestyrelse.
   

 	  

 Indkøbsansvarlig.
   

 	  

 Regnskabsansvarlig,  

 herunder følgeseddelmodtagelse og fakturaopdatering.
   

 	  

 Vareindskrivning og  

 vedligeholdelse af varedatabase i Concorde Xal.
  

 	  

 Daglig ledelse af  

 butikken på X-gade, herunder ansættelse af personale, afholdelse af  

 personalemøder osv   

 	  

 Ansættelse siden 1993  

 og har fungeret som butikschef siden.
2. Arbejdsløshedskassens  

 afgørelse Ved afgørelse af den 16. december 2003 afslog a-kassen  

 at udbetale VEU-godtgørelse.
 Kassen henviste til bekendtgørelse nr. 1377 af 20. december 2000,  

 hvor det af § 3, stk. 1, nr. 7 fremgår, at da Deres uddannelse er  

 højere end de uddannelser, der er nævnt i § 3, stk. 1, nr. 1-6, er  

 De  

 kun berettiget til VEU-godtgørelse, hvis De ikke har haft beskæftigelse inden  

 for Deres uddannelsesområde i de seneste 5 år.
Afslaget skete under henvisning til, at De er uddannet cand. mag.  

 og arbejder som butikschef, hvor a-kassen fandt, at De bruger Deres generelle  

 akademiske kvalifikationer.
De opfyldte derfor ikke betingelserne i  

 bekendtgørelsens  

 § 3 for at opnå VEU-godtgørelse.
3. Klagen til ankenævnet Ved brev af den 13. januar 2004 klagede De over  

 a-kassens afgørelse:
I henhold til afslaget d. 16/12 vil jeg mene, at jeg til fulde  

 opfylder § 3, stk. 1, nr.7. idet jeg som Cand. mag. i geografi og  

 internationale udviklingsstudier overhovedet ikke har været beskæftiget inden  

 for disse fag eller område de sidste 10 år.
Fag som henvender sig til  

 gymnasiet  

 og internationale ulandsorganisationer.
Som butikschef i en skiforretning  

 mener  

 jeg ikke at relatere mig specielt til dette uddannelsesområde.
 Hvad angår mine generelle akademiske kvalifikationer, bruger jeg  

 måske nogle af disse i min hverdag, de mere almene menneskelige, som følger  

 enhver  

 uddannelse, men det er ikke ligefrem akademiske problemstillinger/analyser  

 eller projektarbejde, projektorienteret arbejde ud fra pædagogiske tilgange  

 og  

 indlevelsesevner, som præger min hverdag, ej heller kritiske, metodiske  

 analyser af data eller store informationsmængder til formidling i passende  

 form.
 Desværre er der flere af de generelle akademiske kvalifikationer,  

 som jeg ikke evner i forhold til mit job som butikschef, som f.eks. at  

 videre-  

 og efteruddanne mig selv eller hurtigt tilegne mig nyt stof, inden for  

 budgetlægning,  

 økonomistyring, bogføringssystemer, markedsføringsplaner osv. det var derfor  

 jeg meldte mig til det pågældende kursus Resultatorienteret  

 butiksledelse, så  

 jeg kunne erhvervsrette mig noget mere i forhold til mit job og derigennem  

 også  

 sikre mig fremover i min jobsituation.
Som medlem af denne arbejdsløshedskasse i mere end 15 år og i øvrigt  

 aldrig har ansøgt om noget som helst eller for den sags skyld fået tilskud  

 til  

 noget, så synes jeg måske nok, at man kunne forvente en mere positiv  

 indstilling  

 til et sådant kursus, som trods alt forbedrer min jobsituation og i høj grad  

 er  

 en form for efteruddannelse, som jeg kan bruge til noget. 4. Arbejdsløshedskassens  

 bemærkninger til klagen I oversendelsesbrevet af den 28. januar 2004 fastholdt  

 a-kassen sin afgørelse og bemærkede:
Kassen skal med hensyn til de kvalifikationer, som medlemmet findes  

 at benytte fra sin seminarieuddannelse [AMA-kommentar/rettelse: cand.  

 mag.  

 uddannelse], pege på de generelle akademiske kvalifikationer, som  

 medlemmet  

 har erhvervet i løbet af sin studietid.
Der henvises til vedlagte liste.
 Indholdet af den vedlagte liste er gengivet nedenfor:
Generelle  

 akademiske kvalifikationer   

 	  

 Evnen til at arbejde  

 og tænke selvstændigt og systematisk   

 	  

 Overskue og afgrænse  

 en problemstilling  f.eks. via analyse/opsplitning i mindre dele   

 	  

 Bevare overblikket  

 over flere parallelle problemstillinger/projekter   

 	  

 Foretage en kritisk,  

 metodisk og realistisk analyse af et materiale, en problemstilling, et  

 projektforslag   

 	  

 Drage  

 velargumenterede, fornuftige og nuancerede konklusioner af den foretagne  

 analyse.
  

 	  

 Formidle analyse og  

 konklusion i en relevant form til en relevant målgruppe   

 	  

 Videre- og  

 efteruddanne sig selv  holde egne kvalifikationer up to date   

 	  

 Tænke i helheder   

 	  

 Arbejde tværfagligt   

 	  

 Erfaring med/flair for  

 projektarbejde/-styring  projektorienteret arbejde   

 	  

 Kommunikere klart,  

 målrettet og med gennemslagskraft   

 	  

 Arbejde med mennesker,  

 sætte processer i gang   

 	  

 Hurtigt skabe  

 overblik, analysere og se en problemstilling fra flere synsvinkler   

 	  

 Pædagogisk tilgang og  

 indlevelsesevne   

 	  

 Hurtigt kunne tilegne  

 sig nyt stof og nye sprog- og begrebsapparater   

 	  

 Analysere data,  

 overskue store informationsmængder og formidle dem i kort stram form   

 	  

 Tænke i helheder på  

 tværs af eksisterende hierarkier   

 	  

 Arbejde strategisk og  

 målrettet   

 	  

 Evne til at overskue  

 store, komplekse og langvarige opgaver   

 	  

 Evaluere og samle  

 pointer samt perspektivere disse og præsentere i passende form 5. Nyt efter  

 klagen På sekretariatets forespørgsel har De den 25. maj 2004  

 oplyst, at De færdiggjorde Deres uddannelse i 1986.
6. Regler Lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 600 af 26. juni 2002 med de ændringer, der følger af  

 lov  

 nr. 418 af den 10. juni 2003:
Kapitel 1 Formål og område § 1.  

  

 Loven har til formål at skabe økonomisk grundlag for, at voksne fortrinsvis  

 kortuddannede kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå:
1)  

 	  

 godtgørelse for tab  

 af indtægt eller arbejdsmulighed, 2)  

 	  

 tilskud til dækning  

 af befordringsudgifter, 3)  

 	  

 tilskud til kost og  

 logi og 4)  

 	  

 ophold på  

 kostafdelinger.
 § 2.  

  

 Den  

 personkreds, der kan opnå ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige erhvervsdrivende, 3)  

 	  

 ledige, [ ] 4)  

 	  

[ ] Stk. 2.  

  

 Det er en  

 betingelse for at opnå ydelser efter § 1, at de pågældende personer er  

 fyldt 20 år og ikke har en uddannelse ud over erhvervsuddannelsesniveau, jf.  

 lov om erhvervsuddannelser samt tillige stk. 3 og 4.
 Stk. 3.  

  

 Personer,  

 der har en uddannelse, der kan sidestilles med en erhvervsuddannelse, og  

 personer, der har en anden uddannelse, som ikke har været anvendt i længere  

 tid, er omfattet af stk. 2.
 Stk. 4.  

  

 Videregående  

 teknikere, datanomer, merkonomer, teknonomer og, i det omfang  

 undervisningsministeren træffer afgørelse herom, personer med en  

 erhvervsakademiuddannelse der sidestilles hermed, har adgang til at opnå  

 ydelser efter § 1.
 § 3.  

  

 Ved  

 deltagelse i følgende uddannelser til og med erhvervsuddannelsesniveau, jf.  

 også lov om bestyrelse for Arbejdsmarkedets UddannelsesFinansiering, kan der  

 opnås ydelser efter § 1:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser, dog undtaget Træningsskolens  

 arbejdsmarkedsuddannelser (TAMU).
2)  

 	  

[ ] Kapitel 2 Godtgørelse § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf. dog  

 stk. 2.
 Stk. 2.  

  

 Der kan  

 ikke opnås godtgørelse efter stk. 1 i følgende tilfælde:
 1)  

 	  

 Hvis der er ret til  

 løn fra en arbejdsgiver under uddannelsen som følge af en uddannelsesaftale,  

 indgået i henhold til lov.
 2)  

 	  

 Hvis der er adgang  

 til at opnå godtgørelse fra andre godtgørelsesordninger.
Stk. 3.  

  

[ ] Stk. 6.  

  

 Undervisningsministeren  

 kan fastsætte nærmere regler om godtgørelse.
§ 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter §§ 4 og  

 5.  

 Beløbet kan dog højst udgøre et beløb, der svarer til arbejdsgiverens  

 lønudgifter til en deltager under dennes uddannelse.
Kapitel 4 Befordring, kost og logi, kostafdelinger § 11.  

  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, samt personer, der hverken er  

 berettigede til dagpenge eller ydelser efter lov om arbejdsløshedsforsikring  

 m.v. eller modtager kontanthjælp eller starthjælp efter lov om aktiv  

 socialpolitik, kan, hvis de er omfattet af lov om arbejdsmarkedsuddannelser,  

 opnå tilskud til dækning af udgifter til befordring og tilskud til kost og  

 logi  

 ved indkvartering efter de herom gældende regler.
 Arbejdsmarkedsstyrelsens  

 bekendtgørelse nr. 1377 af 20. december 2000 om godtgørelse ved deltagelse i  

 erhvervsrettet  

 voksen- og efteruddannelse som ændret ved bekendtgørelse nr. 475 af 18. juni  

 2002:
Afsnit I  

  

 Generelle betingelser Kapitel 1 Uddannelser, hvortil der kan opnås godtgørelse § 1.  

  

 Ved  

 deltagelse i erhvervsrettet uddannelse til og med erhvervsuddannelsesniveau  

 efter lovens § 3, nr. 1-9, kan der opnås godtgørelse efter reglerne i  

 denne bekendtgørelse.
 Stk. 2.  

  

 Erhvervsrettet voksen- og efteruddannelse efter stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser, dog undtaget Træningsskolens  

 arbejdsmarkedsuddannelser (TAMU).
2)  

 	  

[ ] Kapitel 2 Personkredsen § 2.  

  

 Deltagere, der kan opnå godtgørelse efter denne bekendtgørelse er  

 beskæftigede  

 lønmodtagere, såvel privat som offentligt ansatte, selvstændige  

 erhvervsdrivende, ledige, [ ] Stk. 2.  

  

[ ] § 3.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau,  

 eller 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, eller 3)  

 	  

 har en kommunal-  

 eller etatsuddannelse eller lignende, hvis uddannelsesniveau eller længde  

 ikke  

 overstiger erhvervsuddannelserne eller et niveau eller en længde, der kan  

 sidestilles hermed, eller 4)  

 	  

 har en uddannelse som  

 merkonom, teknonom eller datanom, eller 5)  

 	  

 har en uddannelse som  

 laborant efter bekendtgørelse om erhvervsakademiuddannelse inden for  

 laboratorieområdet (laborant AK), jf. lov om korte videregående uddannelser  

 (erhvervsakademiuddannelser), eller som videregående tekniker, eller 6)  

 	  

 har en  

 erhvervsakademiuddannelse, hvor arbejdsministeren har bestemt, at uddannelsen  

 kan sidestilles med videregående teknikeres uddannelsesniveau eller 7)  

 	  

 har en anden og  

 højere uddannelse end nævnt i nr. 1-6, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne, jf. stk. 1,  

 er  

 uddannelser, der i niveau og længde maksimalt svarer til niveauet og længden  

 af  

 erhvervsuddannelserne.
Det er en betingelse, at der ikke er et adgangskrav  

 til  

 uddannelsen, der forudsætter bestået uddannelse på gymnasialt niveau.
 Stk. 3.  

  

 Personer  

 med en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse.
