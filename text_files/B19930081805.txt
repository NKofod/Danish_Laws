 I henhold til § 68 i lov nr. 434 af 30. juni 1993 om en aktiv  

 arbejdsmarkedspolitik og § 4, stk. 6, i lov nr. 436 af 30. juni 1993 om  

 ændring af lov om arbejdsformidling og arbejdsløshedsforsikring m.v.,  

 fastsættes:
Formål § 1.  Bekendtgørelsen indeholder nærmere regler for  

 medlemmer af anerkendte arbejdsløshedskasser ved overgang fra lov om  

 arbejdstilbud til ledige til lov om en aktiv arbejdsmarkedspolitik og fra lov  

 om arbejdsformidling og arbejdsløshedsforsikring m.v. til lov om  

 arbejdsløshedsforsikring m.v.
 Stk. 2.  Ved »lovene« forstås i denne  

 bekendtgørelse lov om en aktiv arbejdsmarkedspolitik og lov om  

 arbejdsløshedsforsikring m.v.
Personkredsen § 2.  Bekendtgørelsen omfatter medlemmer, som ved  

 lovenes ikrafttræden opfylder arbejdskravet i § 55, stk. 1-3, eller § 72,  

 stk. 1-3, i lov om arbejdsformidling og arbejdsløshedsforsikring m.v. og som  

 er tilmeldt Arbejdsformidlingen som ledige.
Stk. 2.  Bekendtgørelsen omfatter desuden medlemmer, som  

 efter lovenes ikrafttræden tilmelder sig Arbejdsformidlingen som ledige, og  

 som ved ledigmeldelsen helt eller delvist opfylder arbejdskravet i § 53 i lov  

 om arbejdsløshedsforsikring m.v. på grundlag af beskæftigelse, der ligger  

 forud for lovenes ikrafttræden, herunder arbejdstilbud i henhold til lov om  

 arbejdstilbud til ledige.
Dette gælder dog ikke for medlemmer, der tidligere  

 er indplaceret efter denne bekendtgørelse.
Stk. 3.  Bekendtgørelsen omfatter endvidere medlemmer,  

 som ved lovenes ikrafttræden 1. deltager i et tilbud eller en aktivitet i henhold  

 til lov om arbejdstilbud til ledige, 2. opfylder arbejdskravet i § 55, stk. 1-3, eller §  

 72, stk. 1-3, i lov om arbejdsformidling og arbejdsløshedsforsikring m.v., og  

 som midlertidigt ikke er arbejdssøgende på grund af forhold, som kunne danne  

 grundlag for forlængelse af dagpengeperioden i henhold til § 56, stk. 2, i  

 lov om arbejdsformidling og arbejdsløshedsforsikring m.v. (»døde  

 perioder«), 3. har orlov i henhold til lov om orlovsydelse til  

 uddannelse eller lov om forældreorlovsydelse, 4. deltager i frivilligt ulønnet arbejde i udlandet  

 for humanitære og kirkelige organisationer efter § 97 g i lov om  

 arbejdsformidling og arbejdsløshedsforsikring m.v., eller 5. modtager amtskommunal godtgørelse efter § 3, stk. 5  

 i lov om arbejdstilbud til ledige.
 Stk. 4.  Ledige medlemmer, som før lovenes ikrafttræden  

 har aftalt udskydelse af et arbejdstilbud med Arbejdsformidlingen efter de  

 hidtidige regler (§ 17, stk. 9, i bekendtgørelse om arbejdstilbud m.v.), er  

 omfattet af denne bekendtgørelse, selv om de ikke opfylder arbejdskravet i §  

 55 eller § 72 i lov om arbejdsformidling og arbejdsløshedsforsikring m.v.
Opgørelse af ledighed § 3.  Opgørelse af ledighed, der ligger før lovenes  

 ikrafttræden, sker på grundlag af medlemmets beskæftigelse og ledighed de  

 seneste 3 år forud for lovenes ikrafttræden.
Der medregnes dog alene ledighed  

 og beskæftigelse i en periode, hvorunder et fuldtidsforsikret medlem har haft  

 beskæftigelse i en tid, som sammenlagt svarer til beskæftigelse i fagets  

 fulde, sædvanlige arbejdstid i op til og med 51 uger, eller i en tilsvarende  

 periode har udøvet selvstændig virksomhed i væsentligt omfang uden  

 iværk-sætterydelse eller igangsætningsydelse.
For et deltidsforsikret medlem  

 medregnes lønarbejde efter 2. punktum i op til og med 33 uger.
 Stk. 2.  Til opgørelse af beskæftigelsen efter stk. 1  

 medregnes perioder, der anses for beskæftigelse efter § 55 og § 72 i lov om  

 arbejdsformidling og arbejdsløshedsforsikring m.v.
 Stk. 3.  For medlemmer, der har opfyldt  

 beskæftigelseskravet på grundlag af aktiviteter, der i henhold til § 56, stk.  

 1, i lov om arbejdsformidling og arbejdsløshedsforsikring m.v. sidestilles  

 med beskæftigelse, medregnes alene den ledighed, der ligger efter  

 aktivitetens afslutning.
Stk. 4.  Opgørelse af ledighedsancienniteten sker ved  

 omregning af ledighedstimer til uger.
For deltidsforsikrede opgøres  

 ledigheden således, at uger med fuld ledighed medregnes med 30 timer, og  

 uger, hvor medlemmet har modtaget supplerende dagpenge, medregnes med det  

 antal timer, der er udbetalt dagpenge for.
Stk. 5.  Ved opgørelsen, jf. stk. 4, medregnes timer,  

 for hvilke der er udbetalt ydelser af kassen - bortset fra kursusgodtgørelse  

 - samt timer med aktivering efter lov om service til ældre og dagpasning af  

 børn.
Der medregnes herunder perioder, hvor ledige har haft orlov i henhold  

 til lov om orlovsydelse til uddannelse eller lov om forældreorlovsydelse.
 Stk. 6.  For fuldtidsforsikrede sker omregning af  

 ledighedstimer til uger, jf. stk. 4, ved at dividere det opgjorte timetal med  

 37. For deltidsforsikrede sker omregning af ledighedstimer til uger, jf. stk.  

 4, ved at dividere det opgjorte antal timer med 30.
Stk. 7.  Ved indplacering i delperioder efter  

 ovenstående bestemmelser vedrører opgørelsen i stk. 5 indplaceringen i  

 ydelsesperioder, jf. § 7 i Direktoratet for Arbejdsløshedsforsikringens  

 bekendtgørelse om beskæftigelseskravet og delperioderne.
Indplaceringen i  

 referenceperioden, jf. § 7 i Direktoratet for Arbejdsløshedsforsikringens  

 bekendtgørelse om beskæftigelseskravet og delperioderne, sker med  

 indplaceringen i ydelsesperioden tillagt den beskæftigelse, der ligger ud  

 over 26 ugers beskæftigelse for fuldtidsforsikrede eller 17 ugers  

 beskæftigelse for deltidsforsikrede efter stk. 1.
 Stk. 8.  For medlemmer, der indplaceres efter reglerne  

 for medlemmer, der ikke har gennemført et 1. arbejdstilbud, kan beskæftigelse  

 udover 26 uger for fuldtidsforsikrede eller 17 uger for deltidsforsikrede,  

 jf. stk. 1, medregnes i en eventuel senere beregning af, om medlemmet skal  

 indplaceres ved starten af delperiode 1, jf. § 55, stk. 1, 2. pkt., eller §  

 53, stk. 5.
 Stk. 9.  For medlemmer, der indplaceres efter reglerne  

 for medlemmer, der har afsluttet et arbejdstilbud, jf. §§ 7-12, vil  

 beskæftigelsen efter seneste arbejdstilbud kunne indgå i en eventuel senere  

 beregning af, om medlemmet skal indplaceres ved starten af delperiode 1, jf.  

 § 55, stk. 1, 2. pkt., eller § 53, stk. 5.
 Stk. 10.  3 års perioden i stk. 1 forlænges med  

 perioder, der efter de hidtil gældende regler har kunnet dannet grundlag for  

 forlængelse af en periode med ret til dagpenge (»døde perioder«),  

 jf. § 56, stk. 2, i lov om arbejdsformidling og arbejdsløshedsforsikring m.v.
 § 4.  Opgørelse af ledighed, der ligger efter lovenes  

 ikrafttræden, sker efter reglerne i lov om arbejdsløshedsforsikring m.v., jf.  

 dog stk. 2, § 11, stk. 2, § 20, stk. 4, og § 21, stk. 2.
 Stk. 2.  Ved opgørelsen, jf. stk. 1, ses der bort fra  

 perioder, som i henhold til hidtil gældende regler har kunnet danne grundlag  

 for forlængelse af en periode med ret til dagpenge (»døde  

 perioder«), jf. § 56, stk. 2, i lov om arbejdsformidling og  

 arbejdsløshedsforsikring m.v.
Støttet arbejde, bortset fra arbejdstilbud § 5.  Opgørelse af beskæftigelse, hvortil der er ydet  

 offentligt tilskud efter lov om kommunal beskæftigelsesindsats eller § 43,  

 stk. 8, i lov om social bistand, sker efter de hidtil gældende regler, hvis  

 beskæftigelsen er påbegyndt før lovenes vedtagelse den 25. juni 1993.
 Stk. 2.  Er beskæftigelsen, jf. stk. 1, påbegyndt den  

 25. juni 1993 eller senere, opgøres beskæftigelse, der ligger før lovenes  

 ikrafttræden, efter de hidtil gældende regler, mens senere beskæftigelse i  

 støttet arbejde anses for ledighed.
Indplacering Før 1. arbejdstilbud § 6.  Medlemmer, som er omfattet af § 2, og som ikke  

 er påbegyndt 1. arbejdstilbud, indplaceres med deres hidtidige  

 ledighedsanciennitet i delperiode 1, jf. § 55, stk. 1, i lov om  

 arbejdsløshedsforsikring m.v.
Ledighedsperioder før lovenes ikrafttræden kan  

 højst medregnes med 24 måneder for ledige over 25 år.
Efter 1. arbejdstilbud § 7.  Medlemmer, som er omfattet af § 2, og som har  

 gennemført 1. arbejdstilbud, men ikke er påbegyndt 2. arbejdstilbud,  

 indplaceres med overførsel af deres hidtidige ledighedsanciennitet.
 Stk. 2.  Ledighedsanciennitet før 1. arbejdstilbud  

 medregnes med 24 måneder, uanset periodens faktiske længde.  

 Ledighedsanciennitet efter 1. arbejdstilbud medregnes med periodens faktiske  

 længde, dog højst 24 måneder.
 Stk. 3.  Medlemmer med en samlet ledighedsanciennitet på  

 mindre end 48 måneder indplaceres med deres ledighedsanciennitet, jf. stk. 2,  

 i delperiode 1, jf. § 55, stk. 1, i lov om arbejdsløshedsforsikring m.v.
Stk. 4.  Medlemmer med en samlet ledighedsanciennitet på  

 48 måneder, jf. stk. 2, indplaceres ved starten af delperiode 2, jf. § 55,  

 stk. 2, i lov om arbejdsløshedsforsikring m.v.
For disse medlemmer forlænges  

 delperiode 2 med 12 måneder.
Efter 2. arbejdstilbud § 8.  Medlemmer, som er omfattet af § 2, og som har  

 gennemført 2. arbejdstilbud, indplaceres med deres hidtidige  

 ledighedsanciennitet efter 2. arbejdstilbud i delperiode 2, jf. § 55, stk. 2,  

 i lov om arbejdsløshedsforsikring m.v.
For disse medlemmer forlænges  

 delperiode 2 med 12 måneder, dog mindst til og med den 30. juni 1995.
Medlemmer under 25 år § 9.  Medlemmer, som er under 25 år ved lovenes  

 ikrafttræden, og som ikke er påbegyndt 1. arbejdstilbud indplaceres med deres  

 hidtidige ledighedsanciennitet i delperiode 1, jf. § 55, stk. 1, i lov om  

 arbejdsløshedsforsikring m.v.
Ved opgørelse af ledighedsancienniteten finder  

 § 3 tilsvarende anvendelse, idet ledighedsperioder før lovenes ikrafttræden  

 højst medregnes med 12 måneder.
 Stk. 2.  Medlemmer, som er under 25 år ved lovenes  

 ikrafttræden, og som på indplaceringstidspunktet helt eller delvist opfylder  

 arbejdskravet i § 55, stk. 1-3, eller § 72, stk. 1-3, i lov om  

 arbejdsformidling og arbejdsløshedsforsikring m.v., på grundlag af  

 beskæftigelse i et arbejdstilbud, indplaceres i delperiode 1, jf. § 55, stk.  

 1, i lov om arbejdsløshedsforsikring m.v., med deres hidtidige  

 ledighedsanciennitet efter arbejdstilbuddet, dog højst 12 måneder.
 Stk. 3.  Medlemmer, som er under 25 år ved lovenes  

 ikrafttræden, og som har deltaget i uddannelse med uddannelsesydelse for  

 ledige under 25 år - uden efterfølgende at have haft 26 ugers beskæftigelse -  

 indplaceres i delperiode 1, jf. § 55, stk. 1, i lov om  

 arbejdsløshedsforsikring m.v. med deres hidtidige ledighedsanciennitet efter  

 afslutningen af uddannelsen, dog højst 12 måneder.
Medlemmer over 50 år § 10.  Medlemmer, som er omfattet af § 2 og fyldt 50  

 år ved lovenes ikrafttræden, og som ved det fyldte 60. år vil kunne opfylde  

 anciennitetskravet for at overgå til efterløn, jf. § 55, stk. 4, i lov om  

 arbejdsløshedsforsikring m.v., indplaceres i overensstemmelse med reglerne i  

 §§ 6-8. For medlemmer der har haft mere end to arbejdstilbud som følge af  

 reglerne om gentagne arbejdstilbud, regnes det seneste arbejdstilbud for 2.  

 arbejdstilbud.
Stk. 2.  Medlemmer, som - uden at være omfattet af stk.  

 1 - er omfattet af § 2 og fyldt 50 år ved lovenes ikrafttræden, og som ville  

 have haft ret til gentagne arbejdstilbud efter § 1, stk. 3, i lov om  

 arbejdstilbud til ledige, indplaceres med overførsel af ledighedsanciennitet  

 efter seneste arbejdstilbud i delperiode 1, jf. § 55, stk. 1, i lov om  

 arbejdsløshedsforsikring m.v.
Ledighedsperioder før lovenes ikrafttræden kan  

 dog højst medregnes med 24 måneder.
 Stk. 3.  Medlemmer, hvis dagpengeret ved det fyldte 60.  

 år ville være helt eller delvist optjent i et arbejdstilbud, indplaceres i  

 delperiode 1 med overførsel af ledighedsancienniteten efter arbejdstilbuddet,  

 jf. § 55, stk. 1, i lov om arbejdsløshedsforsikring m.v.
Afbrydelse af arbejdstilbud § 11.  Medlemmer, som er ophørt i et arbejdstilbud  

 efter lov om arbejdstilbud til ledige, uden at arbejdstilbudet er gennemført,  

 indplaceres i delperiode 1 eller 2 i overensstemmelse med reglerne i §§ 7-10,  

 idet de stilles, som om arbejdstilbudet er gennemført med den periode, hvor  

 de har deltaget i arbejdstilbudet.
 Stk. 2.  For medlemmer, som har påbegyndt  

 arbejdstilbudet før lovenes ikrafttræden, og som i forbindelse med en  

 afbrydelse af tilbudet har ret til et supplerende arbejdstilbud, jf. § 23,  

 medregnes det supplerende arbejdstilbud ikke som ledighed ved beregningen af  

 længden af delperioderne i § 55, stk. 1 og 2, i lov om  

 arbejdsløshedsforsikring m.v.
Medlemmer, der er omfattet af forsøgsordningen i AF-region Ribe § 12.  Medlemmer, som er omfattet af  

 Arbejdsministeriets bekendtgørelse om forsøg med behovsorienteret aktivering  

 i AF-region Ribe, indplaceres i overensstemmelse med reglerne i §§ 6-8 og §  

 10. Medlemmer, som har ret til at få en ny dagpengeperiode, jf. § 20 i  

 bekendtgørelse om forsøg med behovsorienteret aktivering i AF-region Ribe,  

 stilles efter udløbet af de 8 ugers forlængelse, som om de har gennemført et  

 arbejdstilbud.
Indplaceringstidspunkt § 13.  Medlemmer, som er tilmeldt Arbejdsformidlingen  

 som ledige ved lovenes ikrafttræden, indplaceres efter §§ 6-10 med virkning  

 fra lovenes ikrafttrædelsesdato.
Andre medlemmer, som er omfattet af  

 bekendtgørelsen, indplaceres med virkning fra det tidspunkt, hvor de bliver  

 tilmeldt Arbejdsformidlingen som ledige.
 Stk. 2.  Arbejdsløshedskassen foretager indplaceringen  

 efter stk. 1. Arbejdsløshedskassen skal skriftligt meddele medlemmerne  

 resultatet af indplaceringen samt informere medlemmerne om klagemulighederne,  

 jf. § 30, stk. 1.
 Stk. 3.  Arbejdsløshedskassen skal - samtidig med  

 meddelelsen til medlemmet - til Arbejdsformidlingen indberette de medlemmer,  

 der indplaceres i delperiode 1 med mere end 18 måneders ledighed eller  

 indplaceres i delperiode 2.
§ 14.  Arbejdsløshedskassens indplacering af  

 medlemmer, som er tilmeldt Arbejdsformidlingen som ledige ved lovenes  

 ikrafttræden, skal være afsluttet senest 5 måneder efter lovenes  

 ikrafttræden.
Indplaceringen skal i øvrigt foretages således:
 Stk. 2.  Medlemmer, som tilmelder sig  

 Arbejdsformidlingen som ledige efter lovenes ikrafttræden, skal indplaceres  

 ved ledigmeldelsen.
 § 15.  Medlemmer, der ved lovenes ikrafttræden ikke er  

 dagpengeberettigede på grund af f.eks. manglende rådighed eller udøvelse af  

 selvstændig virksomhed som bibeskæftigelse, indplaceres på det tidspunkt,  

 hvor medlemmerne igen anses for at være berettiget til dagpenge, forudsat  

 arbejdskravet i lov om arbejdsformidling og arbejdsløshedsforsikring m.v. §  

 55, stk. 1-3 og § 72, stk. 1-3, er opfyldt på dette tidspunkt.
 Tilbud m.v.
 § 16.  Ledige, der er omfattet af § 2, kan af  

 Arbejdsformidlingen få tilbud efter de regler, der er fastsat i henhold til  

 lov om en aktiv arbejdsmarkedspolitik.
 § 17.  For ledige, som er omfattet af § 2, og som har  

 eller får ret til en handlingsplan efter § 11 i lov om en aktiv  

 arbejdsmarkedspolitik, indtræder retten til en handlingsplan 6 måneder efter,  

 at den ledige er blevet indplaceret i delperiode 1 efter reglerne i i denne  

 bekendtgørelse.
 § 18.  Arbejdsformidlingen skal afgive tilbud efter §  

 28 i lov om en aktiv arbejdsmarkedspolitik, når rettigheden indtræder.
 Stk. 2.  Hvis minimumsretten efter § 28 i lov om en  

 aktiv arbejdsmarkedspolitik indtræder inden for det første halvår af 1994,  

 skal Arbejdsformidlingen dog have afgivet tilbuddet senest 6 måneder efter,  

 at retten er indtrådt.
 Stk. 3.  Hvis minimumsretten efter § 28 i lov om en  

 aktiv arbejdsmarkedspolitik indtræder inden for andet halvår af 1994, skal  

 Arbejdsformidlingen have afgivet tilbuddet senest 3 måneder efter, at retten  

 er indtrådt.
§ 19.  Ledige, der før lovenes ikrafttræden har fået  

 afgivet et konkret arbejdstilbud eller fået bevilget uddannelsesydelse eller  

 iværksætterydelse efter lov om arbejdstilbud til ledige uden at være  

 påbegyndt, kan gennemføre aktiviteten efter de hidtidige regler.
Aflønningen  

 ved ansættelse i arbejdstilbud hos offentlige arbejdsgivere kan maksimalt  

 udgøre 81 kr. pr. arbejdstime ekskl. feriegodtgørelse, ferietillæg og  

 eventuel søgnehelligdagsbetaling, jf. § 13, stk. 2, i lov om en aktiv  

 arbejdsmarkedspolitik.
 Stk. 2.  Aktiviteter, der påbegyndes efter stk. 1, vil  

 indgå i beregningen af den samlede ledighedsanciennitet.
 § 20.  Ledige, der før lovenes ikrafttræden er  

 påbegyndt en uddannelse med uddannelsesydelse eller en selvstændig virksomhed  

 med iværksætterydelse efter reglerne i lov om arbejdstilbud til ledige,  

 bevarer retten til den bevilgede ydelsesperiode, hvis betingelserne herfor i  

 øvrigt er opfyldt.
Stk. 2.  Ledige, der før lovenes ikrafttræden er  

 påbegyndt en uddannelse med uddannelsesydelse for unge under 25 år, kan af  

 Arbejdsformidlingen få tilbud om at gå over på uddannelsesgodtgørelse, når  

 den ledige fylder 24 år og 3 måneder, jf. § 17 i lov om en aktiv  

 arbejdsmarkedspolitik.
I perioden indtil den ledige fylder 25 år kan  

 uddannelsesgodtgørelsen dog maksimalt udgøre halvdelen af den dagpengeydelse,  

 som den ledige ellers ville være berettiget til.
 Stk. 3.  Uddannelse med uddannelsesydelse for ledige  

 over 25 år og selvstændig virksomhed med iværksætterydelse, der er påbegyndt  

 efter stk. 1, indgår i beregningen af den samlede ledighedsanciennitet.
 Stk. 4.  Uddannelse med uddannelsesydelse for ledige  

 under 25 år, der er påbegyndt efter stk. 1, indgår ikke i beregningen af den  

 samlede ledighedsanciennitet.
§ 21.  Ledige, der før lovenes ikrafttræden er  

 påbegyndt et arbejdstilbud efter reglerne i lov om arbejdstilbud til ledige,  

 har ret til at gennemføre tilbudet.
Aflønningen ved ansættelse i  

 arbejdstilbud hos offentlige arbejdsgivere kan maksimalt udgøre 81 kr. pr.  

 arbejdstime ekskl. feriegodtgørelse, ferietillæg og eventuel  

 søgnehelligdagsbetaling, jf. § 13, stk. 2, i lov om en aktiv  

 arbejdsmarkedspolitik.
 Stk. 2.  Arbejdstilbud, der er påbegyndt efter stk. 1,  

 indgår ikke i beregningen af den samlede ledighedsanciennitet.
 § 22.  Ledige, der ikke har påbegyndt 1.  

 arbejdstilbud, og som indplaceres i delperiode 1, har ret til at få suppleret  

 perioder med uddannelsesydelse eller iværksætterydelse med supplerende  

 beskæftigelses- og uddannelsestilbud op til sammenlagt 12 måneder, svarende  

 til minimumsretten i § 28 i lov om en aktiv arbejdsmarkedspolitik.
 Stk. 2.  Ledige, der har gennemført 1. arbejdstilbud,  

 men ikke påbegyndt 2. arbejdstilbud, og som indplaceres i delperiode 1, har  

 ret til at få suppleret arbejdstilbudet og perioder med uddannelsesydelse  

 eller iværksætterydelse med supplerende beskæftigelses- og uddannelsestilbud  

 op til sammenlagt 12 måneder, svarende til minimumsretten i § 28 i lov om en  

 aktiv arbejdsmarkedspolitik.
 Stk. 3.  Såfremt afsluttede tilbud eller ydelsesperioder  

 efter stk. 1 eller stk. 2 samlet udgør 10 måneder eller derover, har den  

 ledige dog ikke ret til supplerende beskæftigelses- og uddannelsestilbud.
 § 23.  Ledige, der er ophørt i et arbejdstilbud, uden  

 at dette er gennemført, har ret til et supplerende arbejdstilbud efter de  

 hidtidige regler.
Selvforskyldt ledighed § 24.  Medlemmer, der efter lovenes ikrafttræden uden  

 en fyldestgørende grund har afslået et konkret, rimeligt arbejdstilbud i  

 henhold til lov om arbejdstilbud til ledige, anses for selvforskyldt ledige  

 og kan ikke få dagpenge i 1 uge.
 Stk. 2.  Medlemmer, der efter lovenes ikrafttræden uden  

 en fyldestgørende grund er ophørt i et rimeligt arbejdstilbud eller er blevet  

 afskediget i arbejdstilbuddet af en grund, der væsentligst kan tilregnes  

 medlemmet, anses for selvforskyldt ledige og kan ikke få dagpenge i 5 uger.
Stk. 3.  Medlemmer, der 2 gange inden for 6 måneder har  

 mistet retten til dagpenge på grund af selvforskyldt ledighed, anses for ikke  

 at stå til rådighed for arbejdsmarkedet.
Disse medlemmer kan igen få  

 dagpenge, når de opfylder betingelserne herfor i Direktoratet for  

 Arbejdsløshedsforsikringens bekendtgørelse om et arbejdsløshedskassemedlems  

 rådighedsforpligtelse og konsekvenserne af selvforskyldt ledighed.
 Udbetaling m.v.
§ 25.  Der udbetales genoptræningsstøtte efter de  

 hidtil gældende regler til private arbejdsgivere, der har ledige ansat i  

 arbejdstilbud.
Genoptræningsstøtten udbetales månedsvis bagud.
Stk. 2.  For ledige ansat i arbejdstilbud efter  

 arbejdstilbudsloven i statsinstitutionerne, amtskommunerne og kommunerne  

 udbetaler Arbejdsformidlingen genoptræningsstøtte månedsvis bagud til  

 ansættelsesstedet.
Ansættelsesstedet betaler den fulde lønudgift for ledige  

 ansat i arbejdstilbud efter denne bekendtgørelse.
 Stk. 3.  Genoptræningsstøttens størrelse, jf. stk. 1 og  

 2, svarer til løntilskuddet efter lov om en aktiv arbejdsmarkedspolitik.
 § 26.  Der udbetales uddannelsesydelse eller  

 iværksætterydelse efter de hidtil gældende regler for ledige, der er omfattet  

 af § 19 og § 20.
 § 27.  For iværksætterydelse og uddannelsesydelse, som  

 er bevilget i henhold til lov om arbejdstilbud til ledige, og som udbetales  

 efter lovenes ikrafttræden, finder § 79 i lov om arbejdsløshedsforsikring  

 m.v. tilsvarende anvendelse.
Klageadgang § 28.  Klage over Arbejdsformidlingens afgørelser  

 efter denne bekendtgørelse kan inden 4 uger indbringes for Chefen for  

 Arbejdsmarkedsstyrelsen af den, som afgørelsen vedrører.
Klagen indgives til  

 vedkommende regionschef, der videresender klagen til Chefen for  

 Arbejdsmarkedsstyrelsen, hvis afgørelsen fastholdes.
 Stk. 2.  Afgørelser efter stk. 1 kan ikke indbringes for  

 anden administrativ myndighed.
 § 29.  Arbejdsmarkedsrådet træffer afgørelse om  

 rimelighed af et arbejdstilbud.
 Stk. 2.  Rådets afgørelser efter stk. 1 kan ikke  

 indbringes for anden administrativ myndighed.
§ 30.  Klage over en arbejdsløshedskasses afgørelse  

 efter denne bekendtgørelse kan inden 4 uger indbringes for direktøren for  

 arbejdsløshedsforsikringen af den, som afgørelsen vedrører.
De af direktøren  

 for arbejdsløshedsforsikringen fastsatte regler for indgivelse af klager over  

 arbejdsløshedskassernes afgørelser finder tilsvarende anvendelse.
 Stk. 2.  Afgørelser, som er truffet af direktøren for  

 arbejdsløshedsforsikringen efter stk. 1, kan inden 4 uger indbringes for  

 Arbejdsmarkedets Ankenævn af den, som afgørelsen vedrører.
Ikrafttrædelse § 31.  Arbejdsministeren fastsætter tidspunktet for  

 bekendtgørelsens ikrafttræden.
