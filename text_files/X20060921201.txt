Befordringsgodtgørelse   

 ansættelsesforhold - timeløn Spørgsmål Kan SKAT bekræfte, at en timeløn på 100 kr. er  

 tilstrækkelig til, at X kan udbetale skattefri befordringsgodtgørelse til Y i  

 forbindelse med forboldklubbens udekampe? Svar Ja.
Beskrivelse af de faktiske forhold X er af Divisionsforeningen blevet pålagt at  

 stille med et vist antal kontrollører i forbindelse med fodboldklubbens  

 udekampe  

 i Superligaen.
 Tidligere har kontrollørerne - herunder Y -  

 kunnet køre med fanbussen til udekampe, men Divisionsforeningens nye regelsæt  

 indebærer, at kontrollørerne nu skal være på stadion inden hjemmeholdets  

 tilhængere ankommer, og dermed også inden fanbussen ankommer til stadion.  

 Kontrollørerne har hidtil været ulønnede.
 Divisionsforeningens nye regelsæt indebærer, at  

 kontrollørerne nu selv skal sørge for transport til udekampene, og X ønsker  

 at  

 friholde kontrollørerne for omkostninger i forbindelse med indsatsen for  

 klubben.
Det er derfor planen, at X fremover vil udbetale  

 skattefri befordringsgodtgørelse til Y, når han som kontrollør kører i egen  

 bil  

 til udekampe.
For at kunne udbetale skattefri befordringsgodtgørelse ønsker X  

 at aflønne Y med en timeløn på 100 kr.
Timelønnen beregnes fra det tidspunkt,  

 hvor Y kører hjemmefra og indtil det tidspunkt, hvor han igen er i hjemme.  

 Det  

 forventes, at Y vil deltage som kontrollør ved udekampe ca. hver 14 dag i  

 løbet  

 af fodboldsæsonen.
Y vil indgå i et egentligt ansættelsesforhold  

 med X.
Y er underlagt X instruktionsbeføjelse i forbindelse med udførelse af  

 opgaven, og han vil modtage feriepenge mv. i overensstemmelse med ferielovens  

 regler.
Spørgers eventuelle opfattelse ifølge  

 anmodning og bemærkninger til sagsfremstilling Der kan ikke udbetales skattefri  

 befordringsgodtgørelser til ulønnede personer - med mindre udbetalingerne  

 sker  

 efter bestemmelserne i ligningslovens §  

 7 M  

 (frivillige ulønnede medhjælpers bistand til foreningers  

 skattefri virksomhed) eller ligningslovens § 9 B, stk. 4 (medlemmer af  

 bestyrelser mv.) - hvilket ikke er tilfældet.
Der findes ingen bestemmelser om, hvilken  

 timeløn en lønmodtager skal modtage, for at der kan udbetales skattefri  

 godtgørelser.
Efter vores vurdering vil en timeløn på 100 kr. være  

 tilstrækkelig for at kunne udbetale skattefri befordringsgodtgørelse.
Timelønnen på 100 kr. er ikke er fastsat på  

 grundlag af nærmere studier af branchekutymer, overenskomster eller lignende.  

 Det skal derudover oplyses, at vi ikke har konkret kendskab til, hvordan  

 andre  

 superligaklubber honorerer for tilsvarende opgaver, eller hvad vagtselskaber  

 betaler deres ansatte.
Lønfastsættelsen er alene baseret på et skøn  

 over, hvad X og Y anser som et passende vederlag.
SKATs indstilling og begrundelse Det følger af ligningsloven § 9, stk. 5, at  

 godtgørelser der udbetales af arbejdsgiveren for udgifter, som lønmodtageren  

 påføres som følge af arbejdet, medregnes ved indkomstopgørelsen.
Dette gælder  

 dog ikke godtgørelser for befordringsudgifter omfattet af ligningsloven § 9  

 B.
Befordringsgodtgørelse kan kun udbetales  

 skattefrit efter Skatterådets satser.
Såfremt der udbetales  

 befordringsgodtgørelse med et højere beløb end satserne, er hele beløbet  

 skattepligtig A-indkomst for modtageren.
Hvis der udbetales godtgørelse med  

 et  

 lavere beløb end satserne, er godtgørelsen skattefri jf.
Ligningsvejledningen  

 Alm.
Del - 2006-1 afsnit A.B.1.7.2.2.
Skattefri befordringsgodtgørelse kan udbetales  

 til lønmodtagere eller medlemmer af bestyrelser mv.
En lønmodtager er en  

 person, som er ansat i tjenesteforhold af en arbejdsgiver (person eller  

 selskab) til selv at udføre et arbejde for arbejdsgiveren.
Lønmodtageren får  

 et  

 vederlag af arbejdsgiveren for at udføre arbejdet, som normalt er  

 skattepligtig  

 A-indkomst.
 Godtgørelser der udbetales af en forening til  

 ulønnede bestyrelsesmedlemmer eller til frivillige, ulønnede medhjælpere, der  

 yder bistand som led i foreningens skattefri virksomhed, er skattefri for  

 modtageren jf. ligningsloven §  

 7 M.  

 Da X ikke er en skattefri forening, er det ikke muligt for Y at anvende  

 ligningsloven §  

 7 M.
Befordringsgodtgørelse kan kun udbetales  

 skattefrit, hvis ligningslovens betingelser herfor er opfyldt jf. bla.  

 Bekendtgørelse  

 nr. 173 af 13. marts 2000, om rejse og befordringsgodtgørelse.
Herudover  

 forudsættes det, at der består et reelt ansættelsesforhold mellem  

 arbejdergiver  

 og den ansatte.
Ud fra det oplyste må det lægges til grund, at  

 der består et reelt ansættelsesforhold mellem X og Y.
Y er underlagt X's  

 instruktionsbeføjelse, han arbejder som udgangspunkt fast hver 14 dag til  

 alle  

 udekampene, og han modtager et vederlag, hvoraf der beregnes feriepenge i  

 overensstemmelse  

 med ferieloven.
Der ses ikke at være retspraksis på, hvilken  

 timeløn en lønmodtager skal modtage, førend der kan udbetales skattefri  

 befordringsgodtgørelse, men det må forudsættes, at der ikke er tale om et  

 ubetydeligt  

 og symbolsk beløb.
Vederlaget på 100 kr. pr. time, som udbetales fra det  

 tidspunkt  

 Y kører hjemmefra og indtil det tidspunkt, hvor Y igen er i hjemme, er efter  

 SKAT's opfattelse en reel lønudbetaling, som ikke kan siges at være  

 ubetydelig.
Det bemærkes, at der ikke findes ikke nogen  

 generel lovbestemt mindsteløn, der dækker hele arbejdsmarkedet.
I en lang  

 række  

 forskellige overenskomster er mindstelønnen for personer over 18 år på mellem  

 90 kr. og 100 kr.
 Det er herefter SKAT's opfattelse, at der består  

 et reelt ansættelsesforhold mellem X og Y, og at en timeløn på 100 kr. er  

 tilstrækkelig til, at X kan udbetale skattefri befordringsgodtgørelse til Y i  

 forbindelse med fodboldklubbens udekampe.
 Skatterådet  

  

 tiltræder SKAT's indstilling med den af SKAT anførte  

 begrundelse.
