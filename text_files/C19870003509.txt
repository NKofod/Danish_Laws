(Til samtlige ministerier m.v.) Finansministeriet har fra Danmarks Statistik fået oplysning om, at der i  

 perioden fra oktober 1985 til oktober 1986 i forbindelse med boligpostens  

 indregning i reguleringspristallet er konstateret en stigning i boliglejen på  

 5,6 pct.
Som følge heraf forhøjes de i finansministeriets cirkulære af 29. januar  

 1986 vedrørende lejeboligbidrag anførte satser med virkning fra 1. juni 1987  

 med 5,6 pct.
Satserne pr. 1. juni 1987 fremgår af omstående skema.
 Boligbidrag, der er fastsat ved vurdering, forhøjes tilsvarende med 5,6  

 pct. fra 1. juni 1987, jfr. dog § 4 a, stk. 2, i finansministeriets cirkulære  

 af 18. februar 1983.
 Styrelserne anmodes om snarest belejligt og inden 1. marts 1987 at  give  

 de enkelte lejeboligindehavere meddelelse om  bidragsforhøjelsen, således at  

 de nye boligbidrag - både skemasats- og vurderingslejer - kan træde i kraft  

 den 1. juni 1987. Tilsvarende reguleringer bør fra samme dato gennemføres af  

 boligbidragene for de statsunderstøttede institutioners lejeboliger.
 I tilfælde, hvor et boligbidrag i henhold til tidligere  

 tjenestemandslovgivning ekstraordinært er nedsat med een eller flere satser i  

 den gældende lejesatsskala på grund af mangler ved boligen, bør  

 boligbidraget, hvis boligen stadig er behæftet med de pågældende mangler,  

 reguleres således, at det også i den nye lejesatsskala nedsættes med et  

 tilsvarende antal satser.
 Bidraget for garager til lejeboliger opretholdes uændret, jfr. § 3 i  

 finansministeriets cirkulære af 18. februar 1983 om boligbidrag for og  

 vedligeholdelse af statens lejeboliger.
 Dette cirkulære har virkning fra 1. juni 1987. Samtidig ophæves det i  

 finansministeriets cirkulære af 29. januar 1986 vedrørende lejeboligbidrag  

 optagne lejesatsskema.
Finansministeriet, lønnings- og pensionsdepartementet, den 9. februar 1987 P.M.V.
 E.B.
Carsten Holm For boliger uden elektricitet fastsættes boligbidraget 2 satser lavere end  

 for tilsvarende boliger med denne installation.
