En enkelt oplysning havde været for vidtgående og burde have  

 været undgået.
Men da mediet i øvrigt loyalt havde givet  

 oplysninger om den verserende retssag, samt da der ikke var grundlag for at  

 antage, at mediet ikke havde udfoldet tilstrækkelige bestræbelser  

 på at efterprøve indslagets oplysninger, var god presseskik ikke  

 overtrådt.
Kendelse fra Pressenævnet i sag nr.  

 86/1992 Advokat Jesper Berning har på vegne af [K] klaget  

 til Pressenævnet over Danmarks Radios afgørelse af 26. oktober  

 1992, hvorved en anmodning om genmæle og en klage over, at DR havde  

 overtrådt god presseskik, ikke blev taget til følge.
 Sagen vedrører et indslag i TV-Avisen den 18.  

 oktober 1992 - og nogle tidligere bragte orienteringsindslag - om nogle  

 skibsanpartsprojekter udbudt af DMK-Leasing A/S i 1984.
 I hovedindslaget hed det bl.a.:
"Flere tusind danskere blev ført bag lyset, da de  

 for nogle år siden købte skibsanparter for millioner.  

 Hovedmanden er den kendte erhvervsadvokat [K], som er stævnet af  

 anpartshaverne." .....
 "Advokaten ejer selskabet DMK Leasing, og gennem dette  

 selskab udbyder han nu 4 store olieforsyningsskibe på anparter.  

 Tusindvis af danskere springer til, og advokaten kan regne med millioner og  

 atter millioner i indtægt, for det er DMK Leasing, der skal  

 administrere Danmarks hidtil største anpartsprojekt.
Men projektet bliver et økonomisk mareridt for dem,  

 der køber anparter, og idag fører over 200 anpartshavere, de  

 såkaldte kommanditister, retssag mod manden bag det hele, advokaten og  

 mangemillionæren [K]." .....
 "4 skibe skal altså bygges fra starten af 1984.  

 Hvert skib puttes ned i et såkaldt kommanditselskab, og  

 kommanditisterne er dem, der køber anparter.
Her skal vi så se det skib, der kommer til at hedde  

 DMK ANNE.
Foruden DMK ANNE har vi altså nu DMK Leasing, og vi har  

 placeret advokat [K], der er bestyrelsesformand for både skibet og DMK  

 Leasing, og det er også ham, der i en appel til befolkningen skriver:  

 Tænk sikkerhed, tænk DMK - sikkerhed frem for alt, når De  

 investerer i dansk industri. [K] tilføjer, at DMK ANNE allerede er  

 lejet ud til en solid gruppe af norske skibsredere, den såkaldte  

 Stavanger-gruppe.
Ifølge [K] råder Stavanger-gruppens selskaber  

 over en samlet egenkapital på 200 mio.kr., og [K] annoncerer samtidig  

 med, at Stavanger-gruppen oven i købet stiller med et depositum  

 på 37 1/2 mio.kr., så hvis noget går galt med DMK ANNE, har  

 kommanditisterne altså 37 1/2 mio.kr. at gøre godt med." Det bemærkes, at der med oplysningen om, at [K] "i  

 en appel til befolkningen skriver: Tænk sikkerhed, tænk DMK -  

 Sikkerhed frem for alt ..." menes det salgsmateriale, som blev udarbejdet i  

 forbindelse med udbuddet af anparterne.
I dette materiale var der de  

 oplysninger, som nævnes i indslaget, og endvidere under overskriften  

 "DMK er sikkerheden selv" en række generelle oplysninger om DMK,  

 herunder følgende: "Hvorfor kan DMK tiltrække så mange  

 midler til investering? Årsagen er ligetil: Sikkerhed frem for alt." I  

 umiddelbar tilknytning til de generelle oplysninger var indsat et billede af  

 med teksten: "Advokat [K].
Formand for bestyrelsen i DMK." Det hed endvidere i indslaget:
"236 kommanditister har nu sluttet sig sammen og har  

 stævnet [K] og en række af hans tidligere medarbejdere og  

 selskaber.
Kommanditisterne bag stævningen har 719 anparter.
De skulle  

 have kostet 12.500 kr. stykket.
Det blev 3 gange dyrere, ca. 44.500 kr.  

 stykket.
Kommanditisterne kræver aftalen annulleret og det samlede  

 beløb på 31 mio.kr. betalt tilbage.
 [K] vil ikke interviewes om denne sag, men har forklaret,  

 at projektet forliste på grund af udviklingen i skibsfartens  

 verdensmarked.
Sandheden om, hvad der virkelig skete, finder vi i disse  

 papirer, der er fra skifteretten i Stavanger.
Her behandlede man  

 konkursboerne efter de 4 norske selskaber, og regnskaberne viser  

 såmænd, at de 4 norske selskaber - i hvert fald 3 af dem -  

 styrede direkte mod en konkurs netop på det tidspunkt, hvor [K]  

 fortalte, at de var gode for 200 mio.kr. 3 ud af de 4 selskaber her havde  

 faktisk en negativ egenkapital.
Kommanditisterne blev faktisk ført bag  

 lyset, og det på mere end én måde.
Her er DMK Leasing, og her er DMK ANNE, og her er  

 Stavanger-gruppen, der ifølge [K] havde lejet DMK ANNE, men det er  

 rent faktisk helt forkert.
Stavanger-gruppen har nemlig lavet deres eget  

 lille fælles selskab, Kongsgaard A/S.
Det er dette selskab, der er den  

 reelle ejer af DMK ANNE.
Det ved kommanditisterne ikke, og hvad de slet ikke  

 ved er, at Kongsgaard A/S har fået tilført en egenkapital  

 på 1 mio.kr.
Derfor, sikkerheden er ikke 200 mio.kr., som [K] fortalte,  

 men 1 mio.kr." .....
 "Hverken Ørskov Skibsværft eller B&W  

 Alpha-Diesel ønsker at medvirke i dette indslag, og det har ikke  

 været muligt at spore hovedpersonerne i de norske konkursboer, men  

 måske er det også langt mere interessant at se på, hvad  

 udbyderen af projektet, [K], vidste.
I november 1984 modtager [K]s firma, DMK Leasing, det her  

 brev fra et selskab i Stavanger-gruppen.
Afsenderen er firmaet Sigvald  

 Bergesen, der har læst [K]s salgsprospekt.
I brevet fortæller  

 egen samarbejdspartner, at prospektet indeholder flere fejl, og at det i  

 det hele taget giver et misvisende indtryk af projektet.
Det er altså  

 egne samarbejdspartnere i Norge, der gør ham opmærksom  

 på, at investorerne, kommanditisterne, faktisk ikke har en chance for  

 at vurdere indholdet og risikoen ved det her projekt.
Brevskriveren  

 gør også opmærksom på, at [K] bør gøre  

 kommanditisterne bekendt med indholdet af det her brev, men det sker  

 aldrig." .....
 "Resten foregår i Sø- og Handelsretten, men  

 sagen ventes først afsluttet sidst i 1993. 9 personer og selskaber er  

 stævnet, men kommanditisterne anser [K] for at være hovedmanden.  

 Han førte ordet på samtlige generalforsamlinger, han var  

 bestyrelsesformand i DMK Leasing og i samtlige kommanditselskaber, og  

 så var det [K] der skrev:
 Tænk sikkerhed, tænk DMK, sikkerhed frem for  

 alt.
DMK ANNE er i mellemtiden blev solgt til A.P.  

 Møller.
Kommanditisterne gav i sin tid 180 mio.kr. for skibet.
Men  

 A.P.
Møller fik ifølge vores oplysninger skibet ca. 40 mio.kr.  

 billigere, altså et prisfald, der svarer ganske godt til det depositum  

 på 37 1/2 mio.kr., som kommanditisterne mener, de blev narret til at  

 betale. [K] har gennem sin advokat svaret kommanditisterne, at denne sag  

 efter hans opfattelse er forældet." Ved skrivelse af 22. oktober 1992 til DR klagede advokat  

 Jesper Berning på vegne [K] over, at indslaget på en række  

 punkter var i strid med god presseskik.
Endvidere anmodede klageren DR om at  

 bringe følgende genmæle:
 "I TV-Avisen søndag den 18.ds. bragte vi et indslag  

 om 4 skibsprojekter, som DMK-Leasing udbød i 1984.
 I indslaget blev advokat [K] omtalt som ejer af DMK, og  

 som den aktive hovedmand i tilblivelsen og udbuddet af projekterne.
Advokat, dr.jur.
Jesper Berning har i et brev af 22.ds.  

 til TV-Avisen gjort gældende, at indslaget var en klar  

 overtrædelse af § 34 i Medieansvarsloven om god presseetik og har bedt  

 om genmæle.
 Jesper Berning har oplyst, at [K] ejede 1/3 af aktierne i  

 DMK og kun har deltaget i driften af DMK som formand for bestyrelsen.
 [K] har derfor ikke deltaget i forhandlingerne med de  

 norske redere, Ørskov Staalskibsværft eller B&W Alpha  

 Diesel.
 [K] har heller ikke deltaget i udformningen af  

 udbudsmaterialet.
 Vi beklager, at der i indslaget i TV-Avisen søndag  

 den 18.ds. uden belæg i de foreliggende oplysninger blev givet indtryk  

 af, at [K] var den aktive hovedmand og var involveret i eller havde kendskab  

 til de forhold, som fremgik af TV-udsendelsen.
I samme indslag faldt der udtalelser om, - at [K] bevidst har ført kommanditisterne bag  

 lyset og, - at kommanditisterne er blevet narret til at betale et  

 depositum på 37,5 mio.kr. pr. skib.
Advokat, dr.jur.
Jesper Berning har gjort os  

 opmærksom på, at disse udtalelser er udtryk for, at vi mener, at  

 har gjort sig skyldig i en overtrædelse af straffeloven.
 Vi beklager, at vi er fremkommet med disse påstande.  

 Det har ikke været vores hensigt at efterlade det indtryk, at [K] har  

 gjort sig skyldig i en straffelovsovertrædelse.
Advokat dr.jur.
Jesper Berning gør i øvrigt  

 opmærksom på, at der verserer en civil retssag uden  

 strafferetlige aspekter mellem nogle kommanditister og DMK samt DMK's  

 nuværende ledelse, hvor de sagsøgte har påstået  

 frifindelse.
Da der verserer en retssag, kan han ikke kommentere sagen  

 yderligere.
En retssag skal ikke procederes i pressen." Den 25. oktober 1992 bragte TV-Avisen herefter et indslag  

 med følgende tekst:
 "I søndags bragte vi et indslag om et skibsprojekt,  

 som DMK-Leasing udbød i 1984. Vi havde opfordret den daværende  

 formand og medejer af DMK-Leasing, advokat [K], til at medvirke i indslaget,  

 men det ønskede han ikke.
Nu har [K] imidlertid reageret og siger gennem sin  

 advokat, at han ikke - som vi sagde - var eneejer af DMK-Leasing.
Han ejede  

 kun en trediedel af aktierne.
[K] anfører samtidig, at han ikke havde kendskab  

 til en række aftaler, der blev omtalt i indslaget - aftaler, en  

 række anpartshavere siger, at de ikke blev orienteret om.
De har nu  

 anlagt sag mod DMK-Leasing og bl.a. [K], fordi de føler sig  

 ført bag lyset, og kræver at få 41 millioner kroner  

 tilbage, som de har tabt.
 Endelig anfører advokat [K], at han ikke kan  

 betegnes som hovedmand bag udbuddet af skibsprojekterne, og at han ikke  

 deltog i udformningen af udbudsmaterialet.
Personen på billedet i udbudsmaterialet er [K]." Ved skrivelse af 26. oktober 1992 til klageren meddelte  

 DR, at det af klageren udformede genmæle ikke ville blive bragt.
DR  

 afviste endvidere de synspunkter, klageren havde anført om, at  

 indslaget stred mod god presseskik.
I klagen til Pressenævnet har advokat Berning  

 på vegne af [K] om genmælet anført, at TV-Avisens  

 forsøg på at foretage en berigtigelse den 25. oktober 1992 er  

 helt utilstrækkeligt.
Klageren fastholder derfor, at DR bør  

 pålægges at bringe et genmæle svarende til det, som blev  

 sendt til DR den 22. oktober 1992.
 I en udtalelse om klagen har DR anført, at man ikke  

 finder anledning til at føje yderligere til indslaget den 25. oktober  

 1992.
 Til støtte for klagen over, at indslaget den 18.  

 oktober og de tidligere bragte orienteringsindslag strider mod god  

 presseskik har klageren gjort følgende forhold (1- 4)  

 gældende :
1. Der verserer for tiden en civil retssag, hvor et  

 antal kommanditister i K/S DMK-ANNE har udtaget stævning mod  

 DMK-Leasing og selskabets daværende ledere, herunder [K].
Uanset at  

 denne sag endnu ikke er afgjort, anvendes der i indslaget udtryk som "Flere  

 tusind danskere blev ført bag lyset" og "Kommanditisterne blev faktisk  

 ført bag lyset, og det på mere end en måde.", hvorved [K]  

 dømmes på forhånd.
Det grundlag - regnskabsoplysninger om  

 den norske redergruppes egenkapitalforhold samt korrespondancen mellem DMK og  

 en repræsentant for rederne -, som DR anfører til støtte  

 for disse udsagn er i øvrigt taget ud af en større  

 sammenhæng, og strider for så vidt angår oplysningerne om  

 egenkapitalerne mod vurderinger, der oprindeligt blev givet af  

 uafhængige kreditgivere.
Endvidere blev klageren gentagne gange betegnet som den  

 aktive hovedmand i sagen.
Den omstændighed, at klageren var afbildet i  

 udbudsmaterialet, og at han var bestyrelsesformand i DMK-Leasing A/S og i de  

 fire K/S'er, berettiger ikke denne omtale, og under den verserende retssag er  

 han da også kun en ud af 9 sagsøgte.
 Denne fremhævelse af klagerens rolle og focusering  

 på hans person bevirker tillige, at seerne efterlades med det indtryk,  

 at klageren havde kendskab til yderligere en række dadelværdige  

 forhold, uanset dette ikke direkte blev sagt i indslaget.
 Endelig vistes der under hele indslaget billeder af 4  

 skibe, hvorimod den verserende retssag kun angår 2 skibe, mens de 2  

 andre skibsprojekter forløber planmæssigt.
Klageren finder, at DR på disse punkter har  

 overtrådt god presseskik vedrørende retsreportage, og at  

 indslaget kunne have været indledt med en udtalelse om, "at et antal  

 anpartshavere har udtaget stævning mod DMK-Leasing og selskabets  

 daværende ledere, herunder [K] m.fl., idet man mener at have krav  

 på erstatning som følge af mangelfulde oplysninger i et  

 tegningsprojekt." I en udtalelse om klagen har DR gjort gældende, at  

 man med udsagnene om, at anpartshaverne "blev ført bag lyset" har  

 villet påpege den åbenlyse divergens mellem på den ene side  

 udbudsmaterialets oplysning om redergruppens egenkapital og på den  

 anden side det forhold, at 3 af de 4 redere havde negativ egenkapital, og at  

 2 af dem gik konkurs.
Til støtte for at fremhæve klageren som  

 hovedmand er det anført, at klageren var medejer af og  

 bestyrelsesformand i DMK-Leasing, at han var bestyrelsesformand i de 4  

 K/S'er, at han var direktør i DMK-Shipping, der administrerede  

 projektet, at han tegnede DMK på alle generalforsamlinger og personligt  

 besvarede alle spørgsmål samt personligt imødegik al  

 kritik, og at han som den eneste repræsentant for DMK fremstår i  

 udbudsmaterialet med navn og billede i forbindelse med en tekst, der skal  

 overbevise potentielle anpartshavere om projektets soliditet.
Endvidere blev  

 klageren konkret gennem kopi af et brev af 8. november 1984 gjort bekendt  

 med, at de norske redere fandt, at der var et misforhold mellem  

 udbudsmaterialet og de faktiske forhold.
 DR finder ikke belæg for påstanden om, at  

 seerne får det indtryk, at [K] - selvom det ikke siges direkte i  

 indslaget - har været involveret i en række af de øvrige  

 dadelværdige forhold.
DR har til dette punkt endelig anført, at indslaget  

 specifikt handlede om DMK-ANNE.
Oplysningerne om, at projektet omfattede 4  

 skibe, er blot med for at give seerne et helhedsbillede af sagen.
2. Oplysningerne i TV-indslaget, som forbandt  

 klageren med overtrædelse af straffeloven og en række andre  

 dadelværdige forhold, burde have været efterprøvet  

 yderligere ved forelæggelse for klageren.
Det er herved uden betydning,  

 at klageren på et tidspunkt, hvor han ikke kendte indholdet af  

 udsendelsen, meddelte, at han ikke ønskede at kommentere sagen.
Med  

 det indhold, indslaget fik, skulle dette på forhånd have  

 været forelagt for ham, så han havde haft en chance for at  

 imødegå hele indholdet og ikke kun de konkrete forhold, der kom  

 frem under en telefonsamtale med en medarbejder på TV.
Af udtalelsen om klagen fremgår, at TV-Avisens  

 medarbejder ihærdigt forsøgte, at få klageren til at  

 medvirke i indslaget.
Under en telefonsamtale med klageren oplyste  

 medarbejderen, at han i interviewet ønskede nogle kommentarer til de  

 oplysninger, som indgik i indslaget.
Medarbejderen forsøgte at  

 redegøre for det materiale, man havde, men blev afbrudt og henvist til  

 klagerens advokat.
Denne advarede blot medarbejderen mod at inddrage  

 klagerens navn i indslaget.
3. Klageren finder, at det i indslaget burde have  

 været gjort mere klart, hvad der var faktiske oplysninger og hvad der  

 var kommentarer.
Således blev kommentarer som f.eks. "tusindvis af  

 anpartshavere ført bag lyset" og "hovedmanden er den kendte  

 erhvervsadvokat" fremstillet som den objektive sandhed baseret på  

 foreliggende oplysninger i sagen.
 DR finder i udtalelsen om klagen ikke, at der er  

 belæg for, at kommentarer og faktiske oplysninger er blandet  

 sammen.
 4. Klageren har endeligt anført, at  

 indslagets konsekvente fremhævelse af [K]s rolle i sagen udgør  

 en krænkelse af privatlivets fred.
 DR har heroverfor gjort gældende, at en  

 fremtrædende erhvervsadvokat, der med navn og billede over for  

 offentligheden tegner et selskab som DMK-Leasing, som med navn og billede  

 står inde for selskabets soliditet, som er medejer og  

 bestyrelsesformand, og som i kraft af denne stilling også står  

 til ansvar for sine og selskabets dispositioner over for hundredvis af  

 anpartshavere i en retssag, ikke kan forvente anonymitet med henvisning til  

 privatlivets fred.
Følgende nævnsmedlemmer har deltaget i sagens  

 behandling: Else Mols, Tøger Seidenfaden, Kaare R.
Skou og Ole  

 Malmqvist.
 Pressenævnet udtaler:
I indslaget den 25. oktober 1992, der blev  

 præsenteret som en rettelse, har DR i det væsentlige bragt de  

 faktiske oplysninger, der er indeholdt i det af klageren ønskede  

 genmæle.
Klageren har derfor ikke krav på yderligere  

 genmæle.
Det bemærkes endvidere, at klagerens genmæle  

 indeholder vurderinger, kommentarer og bemærkninger om, at DR beklager  

 indslaget.
Da et genmæle efter medieansvarsloven skal være  

 begrænset til faktiske oplysninger, kan Pressenævnet også  

 af denne grund tiltræde, at DR har afslået at bringe klagerens  

 genmæle.
For så vidt angår klagen over, at DR har  

 overtrådt god presseskik, finder nævnet, at de konkluderende  

 udsagn "Flere tusind danskere blev ført bag lyset, ...." og  

 "Kommanditisterne blev faktisk ført bag lyset, og det på mere  

 end én måde" er vidtgående og burde have været  

 undgået.
Sammenholdt med, at der i øvrigt loyalt gives  

 oplysninger om, at der verserer en retssag, at [K] i denne sag er en ud af 9  

 sagsøgte, og at han under retssagen påstår frifindelse,  

 finder Pressenævnet imidlertid ikke tilstrækkeligt grundlag for  

 at udtale kritik på dette punkt.
 I kraft af den fremtrædende og helt centrale  

 position, [K] indtog i anpartsprojektet, finder Pressenævnet ikke  

 grundlag for at kritisere, at han er gjort til indslagets hovedperson.
 Som sagen foreligger oplyst, har Pressenævnet  

 endelig ikke grundlag for at antage, at DR ikke har udfoldet  

 tilstrækkelige bestræbelser på at efterprøve  

 indslagets oplysninger ved forelæggelse for klageren.
 Afsagt den 12. januar 1993.
