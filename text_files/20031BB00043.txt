Fremsat den 11. november 2003 af  

 Bodil Kornbek (KD), Betina Hoffmann (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til folketingsbeslutning om bedre beskyttelse af lønmodtagere mod opsigelse i  

  

 forbindelse med barselorlov Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter med henblik på at sikre, at en lønmodtager, der opsiges, fordi  

 vedkommende har fremsat krav om at gå på barselorlov, eller i øvrigt på grund  

 af graviditet, barsel eller adoption, skal have ret til fuld løn i  

 opsigelsesperioden.
Bemærkninger til forslaget I for mange tilfælde kan det betale sig for arbejdsgiveren  

 at fyre en lønmodtager, typisk en kvinde, der har fremsat krav om at gå på  

 barselorlov eller er på barselorlov.
Det skyldes, at den godtgørelse,  

 arbejdsgiveren skal betale ved uberettiget fyring, er for lav.
Samtidig har  

 arbejdsgiveren ingen merudgifter til løn under opsigelsen, idet  

 opsigelsesperioden løber, mens personen er på barselorlov.
Hvis  

 arbejdsgiveren  

 alligevel skal afskedige en medarbejder i virksomheden, kan det ofte betale  

 sig  

 at afskedige en gravid kvinde.
I det omfang lønmodtageren har ret til fuld  

 løn  

 under barsel, sparer den arbejdsgiver, som ikke er med i en barselfond,  

 yderligere udgifter ved fyring af en gravid kvinde eller en person på  

 barselorlov.
Kristendemokraterne finder det urimeligt, at lønmodtagere   

 typisk kvinder  bliver fyret, fordi de vælger at gå på barselorlov.  

 Arbejdsgiverne skal ikke have mulighed for at spekulere i at opsige  

 medarbejdere på barsel frem for andre.
Formålet med dette beslutningsforslag  

 er  

 at eliminere arbejdsgivernes mulighed for at spekulere i fyring af  

 medarbejdere  

 på barsel.
Det er et problem, at domstolene langtfra benytter de  

 muligheder for at betale godtgørelse, der findes i lov om ligebehandling af  

 mænd og kvinder med hensyn til beskæftigelse og barselorlov.  

 Kristendemokraterne finder det urimeligt, at den utilstrækkelige beskyttelse  

 af  

 lønmodtagerne mod fyringer under barselorlov i langt overvejende grad rammer  

 kvinderne.
Dermed vil kvinders vilkår yderligere blive forringet i forhold  

 til  

 mænds som følge af deres større brug af barselorloven.
Forslaget skal udvide de regler i funktionærloven, der  

 gælder for ret til fuld løn i opsigelsesperioden ved afskedigelse af en  

 funktionær i de første 14 uger af barselorloven, til at gælde alle  

 lønmodtagere  

 i hele barselperioden.
Med beslutningsforslaget skal arbejdsgiveren fortsat  

 betale godtgørelse for uberettiget fyring i forbindelse med barselorlov.
I juni 2002 vedtog Folketinget et beslutningsforslag fra  

 Det Radikale Venstre, der pålagde regeringen at komme med en redegørelse med  

 forslag til, hvordan det kan modvirkes, at den forlængede barselorlov fører  

 til  

 en stigning i antallet af uberettigede fyringer af gravide og fædre på  

 barselorlov, jf.
B 94 fra folketingsåret 2001-02, 2. samling.
For at  

 udarbejde  

 denne redegørelse har beskæftigelsesministeren rettet henvendelse til bl.a.  

 organisationerne på arbejdsmarkedet vedrørende antallet af uberettigede  

 afskedigelser i forbindelse med graviditet og barselorlov.
Redegørelsen blev sendt til Folketinget den 3. oktober  

 2003. I redegørelsen nævner ministeren, at det er for tidligt i forhold til  

 barselreformens ikrafttræden at vurdere, om den forlængede barselorlov har  

 ført  

 til en stigning i antallet af uberettigede fyringer i forbindelse med  

 graviditet og barsel, jf.
Arbejdsmarkedsudvalget alm. del  bilag 13.  

 Ministeren vil i stedet vente ca. 1½ år for på dette tidspunkt at undersøge,  

 hvordan retspraksis har udviklet sig.
Kristendemokraterne mener ikke, at man skal vente 1½ år med  

 at gøre noget for personer, der afskediges i forbindelse med barselorlov.
Der  

 skal allerede nu gives fuld løn i opsigelsesperioden ved uberettiget  

 afskedigelse  

 i forbindelse med barsel.
Eksempel En kontorassistent med 3 års anciennitet og 4 måneders  

 opsigelse bliver afskediget kort efter 14 ugers barselorlov.  

 Opsigelsesvarslet  

 på 4 måneder løber i perioden, hvor kvinden er på barselorlov, hvorfor  

 arbejdsgiveren ikke skal betale løn til kontorassistenten i  

 opsigelsesperioden.  

 Hvis kvindens fagforening rejser sagen, vil hun i henhold til domstolenes  

 praksis typisk kunne få en godtgørelse på 6 måneders løn.
Arbejdsgiveren  

 sparer  

 dog 4 måneders løn i opsigelsesperioden.
I alt koster det kun arbejdsgiveren  

 2  

 måneders løn at fyre kvinden under barselorlov.
 Hvis arbejdsgiveren i forvejen står over for at skulle fyre  

 en medarbejder, kan det betale sig at fyre en kvinde på barselorlov, fordi  

 det  

 under alle omstændigheder vil koste 4 måneders løn at fyre en medarbejder med  

 samme anciennitet og med samme løn som den gravide kvinde.
Gældende regler Ifølge § 16 i lov om ligebehandling af mænd og kvinder med  

 hensyn til beskæftigelse og barselorlov skal en lønmodtager, der bliver  

 fyret,  

 fordi vedkommende har fremsat krav om at gå på barselorlov eller er på  

 barselorlov, have underkendt fyringen, jf. lovbekendtgørelse nr. 711 af 20.  

 august 2002. Hvis det i særlige tilfælde efter en afvejning af parternes  

 interesse er urimeligt at kræve ansættelsesforholdet opretholdt, skal den  

 fyrede lønmodtager have en godtgørelse, der ikke kan overstige 78 ugers løn.  

 Godtgørelsen skal fastsættes under hensyn til lønmodtagerens ansættelsestid  

 og  

 sagens omstændigheder i øvrigt.
 Ved fyring af en lønmodtager, fordi vedkommende er gravid  

 eller på barselorlov, skal arbejdsgiveren godtgøre, at afskedigelsen ikke  

 skyldes disse forhold.
Det fremgår af kapitel 11 i Arbejdsdirektoratets vejledning  

 om barselorlov og barseldagpenge af 8. maj 2003, at »I sådanne  

 afskedigelsessager har domstolene og Ligestillingsnævnet givet klagerne  

 godtgørelse på op til 1 års løn.
Den hyppigste godtgørelse for tiden er 6  

 eller  

 9 måneders løn, afhængigt af lønmodtagerens ansættelsestid og sagens  

 omstændigheder i øvrigt.« Det fremgår af § 7 i funktionærloven, at hvis  

 arbejdsgiveren opsiger funktionæren inden barselorlovens begyndelse eller fra  

 barselorlovens begyndelse og til 14 uger efter fødslen, har hun ret til fuld  

 løn i opsigelsesperioden, jf. lovbekendtgørelse. nr. 691 af 20. august 2002.  

 Hvis funktionæren bliver afskediget i samme periode, har hun ret til fuld løn  

 fra barselorlovens begyndelse.
Skriftlig fremsættelse Bodil Kornbek  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om bedre beskyttelse af lønmodtagere mod opsigelse i forbindelse med  

 barselorlov.
(Beslutningsforslag nr.
B 43).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
