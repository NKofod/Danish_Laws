Cirkulære om kriminalforsorgens tilsyn med prøveløsladte,  

 betinget dømte m.v. (tilsynscirkulæret) (Til kriminalforsorgens institutioner og afdelinger) Kapitel 1 Cirkulærets område § 1.  

  

 Cirkulæret finder anvendelse ved gennemførelse af 1)  

 	  

    

 tilsyn og særvilkår,  

 der er fastsat ved betinget dom, prøveløsladelse, prøveudskrivning fra  

 forvaring, benådning i de tilfælde, der er omfattet af straffelovens § 43,  

 strafafbrydelse eller i øvrigt i medfør af bestemmelser i  

 straffuldbyrdelsesloven, og 2)  

 	  

    

 vilkår om  

 samfundstjeneste, der er fastsat efter straffelovens § 40 a eller § 63.
Kapitel 2 Tilsyn og særvilkår Administration af vilkår § 2.  

  

 Vilkår om tilsyn indebærer, at tilsynsmyndigheden skal holde sig underrettet  

 om  

 klientens bopæl og beskæftigelse.
Tilsynsmyndigheden skal herudover så vidt  

 muligt orientere sig om klientens forhold.
 Stk. 2.  

  

 Er der fastsat  

 ubetinget særvilkår, skal tilsynsmyndigheden påse, at særvilkåret iværksættes  

 og overholdes.
 Stk. 3.  

  

 Er der fastsat  

 betinget særvilkår, skal tilsynsmyndigheden holde sig underrettet om sådanne  

 særlige forhold hos klienten, der kan medføre iværksættelse af vilkåret.
 Stk. 4.  

  

 Tilsynsmyndigheden skal fastsætte de forskrifter, der er nødvendige til  

 gennemførelsen af tilsynet og eventuelle særvilkår.
§ 3.  

  

 Hvis formålet med tilsyn eller særvilkår ikke længere er til stede, skal  

 tilsynsmyndigheden indstille, at vilkåret ændres eller ophæves.
Navnlig i de  

 tilfælde, hvor tilsynsperioden er længere end 12 måneder, skal  

 tilsynsmyndigheden være særlig opmærksom herpå.
 Stk. 2.  

  

 Ved betinget dom  

 kan tilsynsmyndigheden afgive indstilling om ændring af vilkår, hvis de må  

 anses for utilstrækkelige til at opfylde formålet, jf. straffelovens § 59,  

 stk.  

 1.
Stk. 3.  

  

 Hvis et vilkår  

 om behandling viser sig at være unødvendigt i tilsynsperiodens forløb, kan  

 tilsynsmyndigheden indstille behandlingen.
Bliver behandlingen på ny  

 nødvendig,  

 kan tilsynsmyndigheden give klienten pålæg om at genoptage behandlingen.
Stk. 4.  

  

 Ved vilkår, der  

 er fastsat administrativt, afgives indstilling til den myndighed, der har  

 fastsat vilkåret.
Ved vilkår fastsat af retten afgives indstilling til  

 anklagemyndigheden.
 § 4.  

  

 Flytter klienten til en ny tilsynsmyndigheds område, skal den hidtidige  

 tilsynsmyndighed hurtigst muligt sende tilsynssagen til den nye  

 tilsynsmyndighed.
Særlig regel om tilsyn ved prøveløsladelse og delvis  

 eftergivelse af straf ved betinget benådning § 5.  

  

 Fængslet eller arresthuset meddeler tilsynsmyndigheden de oplysninger, der er  

 nødvendige til varetagelse af tilsynet.
Særlige regler om vilkår om struktureret, kontrolleret  

 alkoholistbehandling ved betinget dom for spirituskørsel § 6.  

  

 Tilsynsmyndigheden og behandlingsstedet skal træffe aftale om, hvordan  

 tilsynsmyndigheden holdes orienteret om behandlingsforløbet.  

 Tilsynsmyndigheden  

 skal dog have kontakt med behandlingsstedet mindst en gang om måneden.
Mentorordningen § 7.  

  

 Tilhører klienten gruppen af unge fra 15 år til og med 24 år med anden etnisk  

 baggrund, skal tilsynsmyndigheden overveje, om den unge skal tilknyttes en  

 mentor, hvis dette ikke allerede er sket.
Kapitel 3 Vilkårsovertrædelser § 8.  

  

 Overtræder klienten vilkår, skal tilsynsmyndigheden umiddelbart herefter  

 træffe  

 foranstaltninger med henblik på at sikre overholdelsen af vilkåret.
Er der  

 risiko for, at klienten begår alvorlig kriminalitet, skal tilsynsmyndigheden  

 overveje straks at afgive indberetning, jf. § 10, eller anmode om anholdelse  

 eller varetægtsfængsling, jf. § 11, uden at foretage de i § 9, stk. 1, nævnte  

 handlinger.
Stk. 2.  

  

 Bliver  

 tilsynsmyndigheden bekendt med, at en klient, der er i et afsoningsforløb,  

 overtræder vilkår, skal tilsynsmyndigheden straks underrette fængslet eller  

 arresthuset uden at foretage de i §§ 9-11 nævnte handlinger.
Fængslet eller  

 arresthuset træffer herefter afgørelse om det videre forløb.
 § 9.  

  

 Består vilkårsovertrædelsen i, at klienten unddrager sig tilsynet, skal  

 tilsynsmyndigheden på udeblivelsesdagen eller umiddelbart derefter ved brev  

 pålægge klienten at tage personlig kontakt med tilsynsmyndigheden snarest.  

 Reagerer klienten ikke på dette brev, skal tilsynsmyndigheden aflægge besøg  

 på  

 klientens bopæl eller opholdssted.
 Stk. 2.  

  

 Fører de i stk.  

 1 nævnte handlinger ikke til, at tilsynet genetableres, eller overtræder  

 klienten i øvrigt vilkåret om tilsyn eller særvilkår, og må  

 vilkårsovertrædelsen antages at medføre en nærliggende risiko for  

 kriminalitet,  

 skal tilsynsmyndigheden omgående afgive indberetning, jf. § 10, eller anmode  

 om  

 anholdelse eller varetægtsfængsling, jf. § 11.
Stk. 3.  

  

 Overtræder  

 klienten alene vilkåret om ikke at begå strafbart forhold, kan afgivelse af  

 indberetning undlades, hvis pågældende allerede er sigtet for det strafbare  

 forhold, og vilkårsovertrædelsen vil blive inddraget i straffesagen.
Bliver  

 klienten ikke varetægtsfængslet, skal tilsynsmyndigheden så vidt muligt sørge  

 for, at tilsyn og særvilkår fortsat gennemføres.
Stk. 4.  

  

 Overtræder  

 klienten forskrifter eller vilkår, jf. straffuldbyrdelseslovens § 86, stk. 3,  

 og § 99, stk. 3, uden at vilkårsovertrædelsen antages at medføre en  

 nærliggende  

 risiko for kriminalitet, kan tilsynsmyndigheden give et pålæg om at overholde  

 forskrifterne og vilkårene.
Er der tidligere givet pålæg i anledning af  

 tilsvarende overtrædelse, skal der senest en måned efter, at  

 vilkårsovertrædelsen på ny er konstateret, afgives indberetning.
§ 10.  

  

 Ved vilkår, der er fastsat administrativt, afgives indberetning til  

 Justitsministeriet, Direktoratet for Kriminalforsorgen.
Ved vilkår fastsat af  

 retten afgives indberetning til anklagemyndigheden med kopi til  

 Justitsministeriet, Direktoratet for Kriminalforsorgen.
Indberetningen skal  

 indeholde oplysning om 1)  

 	  

    

 hvornår og på hvilken  

 måde klienten har overtrådt forskrifter eller vilkår, 2)  

 	  

    

 de foranstaltninger  

 tilsynsmyndigheden har truffet, 3)  

 	  

    

 klienten har  

 tilsidesat pålæg, 4)  

 	  

    

 klientens aktuelle  

 sociale situation, og 5)  

 	  

    

 tilsynsmyndighedens  

 forslag til reaktion.
 Stk. 2.  

  

 Klienten skal  

 gøres bekendt med indberetningen, før den afgives, og have lejlighed til at  

 udtale sig, jf. dog § 11, stk. 3. Klientens eventuelle bemærkninger skal  

 anføres i indberetningen.
 Stk. 3.  

  

 Indberetning til  

 Justitsministeriet, Direktoratet for Kriminalforsorgen, skal være bilagt  

 fornøden dokumentation, herunder kopi af journalen, grundskema og ved  

 prøveløsladelser kopi af prøveløsladelsesresolutionen, medmindre  

 prøveløsladelsen er bestemt af Justitsministeriet, Direktoratet for  

 Kriminalforsorgen.
 Stk. 4.  

  

 Ved tilsyn med  

 en prøveløsladt eller en klient, der har fået delvis eftergivelse af straffen  

 ved betinget benådning, sender tilsynsmyndigheden kopi af indberetningen til  

 det fængsel eller arresthus, hvor klienten er løsladt fra.
 § 11.  

  

 Overtræder klienten vilkår, og kan tilsynsmyndigheden ikke komme i kontakt  

 med  

 klienten, kan tilsynsmyndigheden anmode politiet om anholdelse efter  

 retsplejelovens § 756 med henblik på fremstilling for tilsynsmyndigheden.
 Stk. 2.  

  

 Er en  

 vilkårsovertrædelse af en sådan beskaffenhed, at fuldbyrdelse af  

 fængselsstraf  

 eller genindsættelse kan blive aktuelt, kan tilsynsmyndigheden anmode  

 politiet  

 om varetægtsfængsling efter retsplejelovens § 763. Ved vilkår, der er fastsat  

 administrativt, sender tilsynsmyndigheden en kopi af denne anmodning og  

 efterfølgende af en retsbogsudskrift vedrørende en eventuel retsfremstilling  

 til Justitsministeriet, Direktoratet for Kriminalforsorgen.
Stk. 3.  

  

 Ved tilsyn, der  

 er fastsat administrativt, skal en klient, som tilsynsmyndigheden ikke kan  

 komme i kontakt med, anholdes og afgive en udtalelse, før tilsynsmyndigheden  

 afgiver indberetning.
Foreligger der helt særlige grunde, kan indberetning  

 indsendes, uden at klienten har afgivet en udtalelse.
 § 12.  

  

 Bliver tilsynsmyndigheden bekendt med, at en klient, der er i et  

 afsoningsforløb, påtænker at foretage en udlandsrejse, uden at  

 kriminalforsorgen har givet tilladelse hertil, jf. § 7, stk. 2, i  

 bekendtgørelse om kriminalforsorgens tilsyn med prøveløsladte, betinget dømte  

 m.v., skal tilsynsmyndigheden øjeblikkeligt foretage indberetning til  

 fængslet  

 eller arresthuset.
Kapitel 4 Særlige regler om samfundstjeneste § 13.  

  

 Vilkår om samfundstjeneste kan være fastsat enten som vilkår for  

 prøveløsladelse efter straffelovens § 40 a eller som vilkår ved en betinget  

 dom  

 efter straffelovens § 62.
 Stk. 2.  

  

 Tilsynsmyndigheden skal sørge for, at der er et tilstrækkeligt antal  

 arbejdssteder, hvor vilkår om samfundstjeneste kan afvikles.
Stk.3.  

  

 Som arbejdssteder  

 kan anvendes institutioner og organisationer, som er offentlige, offentligt  

 støttede eller har almennyttige formål.
Der må ikke udføres arbejde, som  

 ellers  

 ville være til rådighed for det almindelige arbejdsmarked.
Der må heller ikke  

 udføres arbejde, som er profitskabende for private personer eller  

 virksomheder.
 Stk. 4.  

  

 Tilsynsmyndigheden skal sikre, at arbejdsstederne bliver godkendt af de  

 lokale  

 arbejdsmarkedsråd.
§ 14.  

  

 Tilsynsmyndigheden skal mindst en gang om måneden aflægge besøg på  

 arbejdsstedet for at føre kontrol med, at klienten opfylder den fastsatte  

 arbejdspligt.
Tilsynsmyndigheden skal i øvrigt hyppigt kontakte arbejdsstedet  

 telefonisk på tidspunkter, hvor klienten udfører samfundstjeneste.
Sikrer  

 arbejdsstedet ikke i tilstrækkelig grad den fornødne kontrol med  

 samfundstjenestens udførelse, skal tilsynsmyndighedens kontrol intensiveres.
§ 15.  

  

 Udebliver klienten fra en aftale om at udføre samfundstjeneste, skal  

 tilsynsmyndigheden samme dag eller umiddelbart derefter ved brev pålægge  

 klienten snarest at tage personlig kontakt med tilsynsmyndigheden.
Reagerer  

 klienten ikke på dette brev, skal tilsynsmyndigheden aflægge besøg på  

 klientens  

 bopæl eller opholdssted.
Får tilsynsmyndigheden herefter kontakt med  

 klienten,  

 giver tilsynsmyndigheden klienten pålæg om at overholde vilkåret om  

 samfundstjeneste og de forskrifter, som kriminalforsorgen har givet om  

 udførelsen af samfundstjenesten.
 Stk. 2.  

  

 Kommer klienten  

 gentagne gange for sent, afviser klienten at udføre det pålagte arbejde eller  

 overtræder klienten på anden måde vilkåret om samfundstjeneste eller de  

 forskrifter, som tilsynsmyndigheden har givet, skal tilsynsmyndigheden give  

 klienten pålæg om at overholde vilkåret og forskrifterne.
 Stk. 3.  

  

 Overtræder en  

 klient, der er løsladt på prøve med vilkår om samfundstjeneste, dette vilkår,  

 skal tilsynsmyndigheden udover de foranstaltninger, der er nævnt i stk. 1 og  

 2,  

 straks indberette overtrædelsen til Direktoratet for Kriminalforsorgen, jf.  

 straffuldbyrdelseslovens § 86, stk. 2, 2. pkt.
Stk. 4.  

  

 Er klienten  

 idømt betinget dom med vilkår om samfundstjeneste og fører et givet pålæg  

 efter  

 stk. 1 eller 2 ikke til, at vilkåret og forskrifterne overholdes, skal  

 tilsynsmyndigheden afgive indberetning senest en måned efter, at  

 vilkårsovertrædelsen på ny blev konstateret.
Fører de i stk. 1 nævnte  

 handlinger ikke til, at tilsynsmyndigheden får kontakt med klienten, afgives  

 indberetning senest en måned efter udeblivelsen, jf. dog stk. 5.
 Stk. 5.  

  

 Er vilkåret ved  

 at udløbe, skal tilsynsmyndigheden, hvis det er påkrævet, afgive indberetning  

 hurtigere end nævnt i stk. 4.
§ 16.  

  

 Hvis en klient, der er løsladt på prøve med vilkår om samfundstjeneste, af  

 særlige grunde ikke kan udføre den fastsatte arbejdsforpligtelse inden  

 udløbet  

 af det fastsatte tidspunkt, kan tilsynsmyndigheden 1)  

 	  

    

 træffe afgørelse om,  

 at vilkåret om samfundstjeneste skal have en varighed ud over dette  

 tidspunkt,  

 dog ikke ud over den samlede straffetid, jf. straffelovens § 40 a, stk. 5,  

 eller 2)  

 	  

    

 afgive indstilling  

 til den myndighed, der har fastsat vilkåret, om at nedsætte antallet af  

 arbejdstimer.
 Stk. 2.  

  

 Ved betinget dom  

 med vilkår om samfundstjeneste kan tilsynsmyndigheden forlænge den fastsatte  

 længstetid efter reglerne i straffelovens § 63, stk. 2.
 § 17.  

  

 Overtræder klienten vilkåret om ikke at begå strafbart forhold, uden at  

 klienten bliver varetægtsfængslet, skal tilsynsmyndigheden sørge for, at  

 klienten får mulighed for at fortsætte samfundstjenesten.
§ 18.  

  

 Ved domme til samfundstjeneste skal tilsynsmyndigheden give meddelelse til  

 Kriminalregistret om, at 1)  

 	  

    

 den fastsatte  

 længstetid forlænges af tilsynsmyndigheden efter straffelovens § 63, stk. 2, 2)  

 	  

    

 prøvetiden er ophørt  

 som følge af, at det i dommen er bestemt, at prøvetiden ophører, når  

 længstetiden for arbejdsforpligtelsens opfyldelse er udløbet, jf.  

 straffelovens  

 § 63, stk. 3, 2. pkt., og 3)  

 	  

    

 tilsyn og eventuelle  

 særvilkår er bortfaldet i forbindelse med, at længstetiden for  

 arbejdspligtens  

 opfyldelse er udløbet, jf. straffelovens § 63, stk. 4, 3. pkt.
Kapitel 5 Ikrafttræden § 19.  

  

 Cirkulæret træder i kraft den 2. juni 2004.
 Stk. 2.  

  

 Cirkulære nr. 99  

 af 16. maj 2001 om kriminalforsorgens tilsyn med prøveløsladte, betinget  

 dømte  

 m.v. ophæves.
