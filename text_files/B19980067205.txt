Bekendtgørelse om aftale om regionalt  

 kulturforsøg i  

 Storstrøms Amtskommune I medfør af § 7 i lov nr. 1085 af 20. december 1995 om  

 regionale kulturforsøg, og som følge af lov nr. 315 af 3. juni  

 1998 om ændring af lov om regionale kulturforsøg, meddeles:
§ 1. Kulturministeren har den 20. december 1995  

 indgået aftale med Storstrøms Amtskommune om et regionalt  

 kulturforsøg i Storstrøms Amtskommune.
I tilknytning hertil har  

 kulturministeren den 15. september 1998 indgået en tillægsaftale  

 med Storstrøms Amtskommune.
 § 2. Storstrøms Amtskommune modtager i  

 forsøgsperioden en årlig kulturel rammebevilling til de  

 kulturelle aktiviteter, der er omfattet af forsøgsaftalen.
 Stk. 2. Storstrøms Amtskommune kan med respekt af  

 forsøgsaftalen råde over den kulturelle rammebevilling til  

 kulturelle formål.
§ 3. Kulturministeren fraviger i forbindelse med  

 forsøgsaftalen med Storstrøms Amtskommune bestemmelserne  

 i 1)	Lov om musik, jf. lovbekendtgørelse nr. 142 af 28. februar  

 1994, for så vidt angår a)	§ 3, stk. 1, nr. 1 og 2, om at Statens Musikråd kan  

 yde støtte til professionelle orkestres, kors og ensemblers virksomhed  

 og til koncertaktiviteter, herunder spillesteder, festivaler, skolekoncerter  

 og musikdramatik.
En andel af de midler, der anvendes til støtte til  

 basisensembler og til koncertaktiviteter i musikforeninger og kirker,  

 overføres i forsøgsperioden til Storstrøms Amtskommunes  

 kulturelle rammebevilling.
Storstrøms Amtskommune kan af  

 rammebevillingen yde støtte til disse formål og fastsætte  

 vilkårene herfor i forsøgsperioden.
b)	§ 3 c om reglerne for statens refusion på  

 musikskoleområdet.
Der udbetales ingen statslige refusioner til  

 musikskolerne i Storstrøms Amtskommune i forsøgsperioden.  

 Statens refusioner til musikskolerne i Storstrøms Amtskommune  

 overføres i forsøgsperioden til Storstrøms Amtskommunes  

 kulturelle rammebevilling.
Storstrøms Amtskommune kan af  

 rammebevillingen yde støtte til musikskolerne i Storstrøms  

 Amtskommune og fastsætte vilkårene herfor i  

 forsøgsperioden.
Musikskoleelevernes egenbetaling må fortsat  

 ikke overstige 1/3 af bruttoudgiften ved en musikskoles drift, og de  

 vejlendende retningslinier for musikskoleundervisning samt de vejledende  

 standardvedtægter for musikskoler, som kulturministeren har udarbejdet  

 i samråd med Statens Musikråd, skal fortsat være  

 retningsgivende for musikskolevirksomheden i Storstrøms Amtskommune i  

 forsøgsperioden.
c)	§ 3 d om reglerne for statens støtte til musikalske  

 grundkurser ved musikskolerne.
Statens støtte til det musikalske  

 grundkursus i Storstrøms Amtskommune kan i forsøgsperioden  

 overføres til Storstrøms Amtskommunes kulturelle  

 rammebevilling, såfremt Statens Musikråd giver tilslutning  

 hertil.
Storstrøms Amtskommune kan af rammebevillingen yde  

 støtte til det musikalske grundkursus i Storstrøms Amtskommune  

 og fastsætte vilkårene herfor i forsøgsperioden.  

 Undervisningen skal fortsat være gratis for eleverne, og de vejledende  

 retningslinier, som kulturministeren har udarbejdet i samråd med  

 Statens Musikråd, skal fortsat være retningsgivende for  

 kursusvirksomheden i Storstrøms Amtskommune i forsøgsperioden.
2)	Lov om museer, jf. lovbekendtgørelse nr. 584 af 31. august  

 1989, for så vidt angår a)	§ 11, stk. 1, nr. 1 og 3, 1. pkt., nr. 4, 5, 8 og 9, 2. -  

 4. pkt., nr. 11 og 12, § 11, stk. 3, § 12 og § 13,  

 stk. 1, om reglerne for opnåelse, bevarelse og fastsættelse  

 af tilskud til statsanerkendte museer.
Der udbetales ingen statslige tilskud  

 til museerne i Storstrøms Amtskommune i forsøgsperioden.
De  

 statslige tilskud til de statsanerkendte museer i Storstrøms  

 Amtskommune overføres i forsøgsperioden til Storstrøms  

 Amtskommunes kulturelle rammebevilling.
Storstrøms Amtskommune kan af  

 rammebevillingen yde støtte til museerne i Storstrøms  

 Amtskommune og fastsætte vilkårene herfor i  

 forsøgsperioden.
Storstrøms Amtskommune kan således  

 beslutte, at der skal gælde andre vilkår end fastsat i de  

 nævnte bestemmelser.
b)	§ 17, § 18, § 20 og § 21 om reglerne for  

 museumsråd.
Som led i forsøget kan Storstrøms Amtskommune  

 ændre rådets sammensætning og opgaver.
Der udbetales ingen  

 statslige tilskud til amtsmuseumsrådet i Storstrøms Amtskommune  

 i forsøgsperioden.
Det statslige tilskud til amtsmuseumsrådet  

 overføres i forsøgsperioden til Storstrøms Amtskommunes  

 kulturelle rammebevilling.
Storstrøms Amtskommune kan af  

 rammebevillingen yde støtte til amtsmuseumsrådet og  

 fastsætte vilkårene herfor i forsøgsperioden.
c)	§ 34, stk. 3 og 4, om reglerne for Statens  

 Museumsnævns rådighedssum.
En andel af Statens Museumsnævns  

 rådighedssum overføres i forsøgsperioden til  

 Storstrøms Amtskommunes kulturelle rammebevilling.
Storstrøms  

 Amtskommune kan af rammebevillingen yde støtte til enkelte museers  

 løsning af særlige opgaver og midlertidig støtte til  

 enkelte museer inden for amtskommunen og fastsætte vilkårene  

 herfor i forsøgsperioden.
3)	Teaterloven, jf. lovbekendtgørelse nr. 217 af 22. marts 1996,  

 for så vidt angår a)	§ 15 og § 16 om reglerne for statsrefusion af kommunernes  

 og amtskommunernes driftstilskud til egnsteatre.
Der udbetales ingen  

 statslige refusioner til egnsteatrene i Storstrøms Amtskommune i  

 forsøgsperioden.
Statens refusion af kommunernes og amtskommunens  

 driftstilskud til egnsteatrene i Storstrøms Amtskommune  

 overføres i forsøgsperioden til Storstrøms Amtskommunes  

 kulturelle rammebevilling.
Storstrøms Amtskommune kan af  

 rammebevillingen yde støtte til egnsteatrene i Storstrøms  

 Amtskommune og fastsætte vilkårene herfor i  

 forsøgsperioden.
b)	§ 24, stk. 2, om reglerne for teaterabonnementsordningen.  

 Der udbetales ingen statslige tilskud til teaterabonnementsordningen i  

 Storstrøms Amtskommune i forsøgsperioden.
Statens tilskud til  

 teaterabonnementsordningen i Storstrøms Amtskommune overføres i  

 forsøgsperioden til Storstrøms Amtskommunes kulturelle  

 rammebevilling.
Storstrøms Amtskommune kan af rammebevillingen yde  

 støtte teaterabonnementsordningen i Storstrøms Amtskommune og  

 fastsætte vilkårene herfor i forsøgsperioden.
c)	§ 25 om reglerne for statsrefusion af kommunernes og  

 amtskommunernes udgifter ved køb af refusionsgodkendte forestillinger  

 af børneteater og opsøgende teater.
Der udbetales ingen  

 statrefusioner til disse formål i Storstrøms Amtskommune i  

 forsøgsperioden.
Statens refusioner af kommunernes og amtskommunens  

 udgifter på dette område inden for Storstrøms Amtskommune  

 overføres i forsøgsperioden til Storstrøms Amtskommunes  

 kulturelle rammebevilling.
Storstrøms Amtskommune kan af  

 rammebevillingen yde støtte til disse formål og fastsætte  

 vilkårene herfor i forsøgsperioden.
4)	Lov nr. 1100 af 22. december 1993 om folkebiblioteker mv. for  

 så vidt angår a)	§ 9, stk. 1 og 2, om reglerne for centralbiblioteker.
Der  

 udbetales ingen statstilskud til centralbiblioteket i Storstrøms  

 Amtskommune i forsøgsperioden.
Statens tilskud til centralbiblioteket  

 i Nykøbing Falster Kommune overføres i forsøgsperioden  

 til Storstrøms Amtskommunes kulturelle rammebevilling.  

 Storstrøms Amtskommune indtræder i stedet for kulturministeren i  

 ministerens aftale med Nykøbing Falster Kommune om varetagelse af  

 centralbiblioteksvirksomheden i amtskommunen.
b)	§ 10 om det rådgivende udvalg for centralbiblioteket.
I  

 forsøgsperioden kan Storstrøms Amtskommune efter aftale med  

 amtskommunens kommuner selv nedsætte dette udvalg.
Forslag om  

 ændrede vilkår for udvalgets virksomhed skal godkendes af  

 kulturministeren.
c)	§ 17 om reglerne for statens tilskud til udvikling inden for  

 folke- og skolebiblioteker.
Der udbetales ingen statstilskud til udvikling  

 inden for folkebibliotekerne i Storstrøms Amtskommune i  

 forsøgsperioden.
Statens tilskud til udvikling inden for  

 folkebibliotekerne i Storstrøms Amtskommune overføres i  

 forsøgsperioden til Stortrøms Amtskommunes kulturelle  

 rammebevilling.
Storstrøms Amtskommune kan af rammebevillingen yde  

 støtte til formålet og fastsætte vilkårene herfor i  

 forsøgsperioden.
Statens tilskud til skolebiblioteker, samt reglerne  

 for fordeling og administration heraf, berøres ikke af  

 dette.
 § 4. Bekendtgørelsen træder i kraft  

 den 1. januar 1999.
 Stk. 2. Samtidig bortfalder bekendtgørelse nr. 1179 af  

 22. december 1995 om aftale om regionalt kulturforsøg i  

 Storstrøms Amtskommune, som senest ændret ved  

 bekendtgørelse nr. 521 af 13. juni 1996.
 Stk. 3. Den i § 1 nævnte aftale har virkning fra  

 den 1. januar 1996. Aftalen og den dertil knyttede tillægsaftale  

 bortfalder den 31. december 1999.
 Stk. 4. Aftalen og den dertil knyttede tillægsaftale vil  

 være fremlagt de samme steder som kommunalbestyrelsens  

 mødedagsordner, jf. lov om kommuners styrelse § 8,  

 stk. 6.
