AM-bidrag  arbejde i udlandet Told- og Skattestyrelsen er blevet spurgt om,  

 hvorvidt en person, der er fuldt skattepligtig til Danmark og arbejder for en  

 udenlandsk arbejdsgiver i et land, der ikke er omfattet af EF-forordning  

 1408/71 eller af en bilateral aftale (et ikke-konventionsland), er omfattet  

 af  

 bidragspligten i de nye regler i arbejdsmarkedsfondslovens § 7, stk. 1, litra  

 a, jf. lov nr. 468 af 9. juni 2004. Ved denne lov ændredes  

 arbejdsmarkedsfondsloven, således at en række lønmodtagere og  

 honorarmodtagere,  

 der ikke tidligere var omfattet af bidragspligten med virkning fra 1. juli  

 2004  

 skal betale AM-bidrag.
Ændringen omfatter bla. lønmodtagere med indkomst  

 optjent ved arbejde i udlandet for en udenlandsk arbejdsgiver, såfremt de  

 pågældende er fuldt skattepligtige og socialt sikret i Danmark.
Det fremgår  

 af  

 lovbestemmelsen, at bidragspligten efter § 7, stk. 1, litra a, bla. omfatter:  

 "...  

  

 personer, der har lønindkomst  

 mv. fra beskæftigelse udført i udlandet for en arbejdsgiver i udlandet,  

 forudsat at de pågældende er omfattet af social sikringslovgivning i Danmark,  

 jf. stk. 3 eller 4, og at de pågældende er fuldt skattepligtige efter  

 kildeskattelovens § 1" For så vidt angår spørgsmålet om hvilket lands  

 sociale lovgivning, der finder anvendelse, kan dette afgøres efter  

 EF-forordning 1408/71 eller en social konvention indgået mellem Danmark og  

 arbejds-/opholdslandet.  

 Såfremt en person har lønindkomst fra en udenlandsk arbejdsgiver i et  

 ikke-konventionsland, kan det ikke på tilsvarende måde afgøres, om den  

 pågældende er underlagt dansk social sikringslovgivning.
Det fremgår af bekendtgørelse nr. 1063 af 03/11  

 2004 om ændring af bekendtgørelse om arbejdsmarkedsbidrag, § 24, stk. 3, at  

 en  

 lønmodtager, der arbejder i udlandet for en udenlandsk arbejdsgiver skal  

 dokumentere, at han ikke er omfattet af dansk social sikringslovgivning,  

 såfremt han ønsker at opnå fritagelse for arbejdsmarkedsbidrag.
Efter  

 bekendtgørelsen  

 skal det dokumenteres, at den pågældende i medfør af EF-forordning 1408/71  

 eller sociale konventioner ikke er omfattet af social sikringslovgivning i  

 Danmark.
 Det er herefter styrelsens opfattelse, at de  

 personer, som er fuldt skattepligtige efter kildeskattelovens § 1, og som  

 arbejder  

 i udlandet for en udenlandsk arbejdsgiver, uden at Danmark har indgået en  

 social konvention med arbejds-/opholdslandet, ikke er omfattet af  

 bidragspligten  

 i arbejdsmarkedsfondslovens § 7, stk. 1, litra a.
