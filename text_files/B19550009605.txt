 I medfør af lov nr. 364 af 22. december 1954 om måling af skibe bestemmes  

 herved følgende:
§ 1 Stk. 1.  Fartøjer, der som følge af deres ringe  

 størrelse er fritaget for den i lovens § 1 omhandlede målingspligt, jfr. § 1  

 i bekendtgørelse nr. 375 af 22. december 1954 om skibes måling, kan på  

 ejerens begæring måles, og måling vil da være at foretage i overensstemmelse  

 med det som bilag 1 til nærværende bekendtgørelse optagne reglement for  

 måling af åbne fartøjer.
 Stk. 2.  Efter samme reglement måles endvidere sådanne  

 målingspligtige fartøjer, der ikke er forsynet med gennemgående dæk, herunder  

 fartøjer med cockpit, der ikke er selvlænsende.
 Stk. 3.  Til bevidnelse af den foretagne måling  

 udfærdiges et målebrev i overensstemmelse med den i bilag 2 angivne formular.
§ 2 For udfærdigelse af målebrev efter en i henhold til fornævnte reglement  

 foretaget måling erlægges afgift som i bekendtgørelse nr. 380 af 29. december  

 1954 om afgifter for måling af skibe foreskrevet.
 3.
 Denne bekendtgørelse træder i kraft den 1. april 1955.
 Ministeriet for handel, industri og søfart, den 28. marts 1955.
J.
O.
Krag.
/ J.
Christiansen.
 Bilag 1.
 Reglement for måling af åbne fartøjer.
§ 1 Som åbent fartøj betragtes ethvert fartøj, der ikke er forsynet med et  

 gennemgående dæk, herunder fartøjer med cockpit, der ikke er selvlænsende.
§ 2 Måling og beregning af bruttotonnagen foretages efter den fuldstændige  

 metode eller den ufuldstændige metode, som nærmere i de efterfølgende  

 paragraffer beskrevet.
 Anvendelsen af den ufuldstændige metode er begrænset til de tilfælde, hvor  

 måling efter den fuldstændige metode på grund af fartøjets indretning med  

 skodder m.v. ikke er praktisk gennemførlig, samt til fartøjer med en  

 bruttotonnage på 10 tons eller derunder, forsåvidt ejeren ikke begærer det  

 målt efter den fuldstændige metode.
 Ved måling anvendes engelske fod (feet).
I.
Den fuldstændige metode.
§ 3 Beregningslængden er afstanden mellem de punkter, hvor skandækkets  

 inderside for og agter skærer garneringens inderside eller, såfremt der ikke  

 findes garnering, flugten af spanternes inderkanter.
Beregningslængden deles  

 i 4 lige store dele for fastsættelse af tværsnittenes plads.
§ 4 Beregningsdybden på de respektive tværsnits pladser måles fra overkant af  

 garnering - i skibe med dam fra bundstokkenes overkant - til skandækkets  

 underside eller til dettes flugt i midten, eventuelt med fradrag af 1/3 af  

 bjælkebugt.
De udfundne dybder deles i 4 lige store dele, hvorefter bredderne  

 måles på de respektive pladser, og tværsnitsarealer og kubikindhold udregnes  

 efter Simpsons formel.
§ 5 Det i henhold til § 4 udfundne kubikindhold omsættes til registertons og  

 udgør tonnagen af det rum i fartøjet, som ligger under skandækket eller  

 dettes flugt.
§ 6 Til tonnagen af dette rum lægges tonnagen af lukkede rum over skandækket  

 eller dettes flugt med fradrag af den part ef eventuelle klosetrum, der  

 ligger over skandækket eller dettes flugt.
 Det herefter fremkomne resultat betegnes som fartøjets BRUTTO REGISTER  

 TONNAGE.
§ 7 Fartøjets NETTO REGISTER TONNAGE findes herefter ved i bruttotonnagen at  

 gøre fradrag for:
§ 8 Kendingsmål fastsættes på følgende måde:
II.
Den ufuldstændige metode.
§ 9 Kendingsmål fastsættes på følgende måde:
 LÆNGDEN måles mellem stævnenes inderkanter - i hækbyggede både fra  

 inderkant af forstævnen til inderkant af agterspejlet - ved skandækkets  

 overkant eller dettes flugt for eller agter.
 BREDDEN måles på midten af ovennævnte længde tæt under skandækket mellem  

 indtømmerne.
 DYBDEN måles på samme sted fra en ret linie trukket tværs over skandækkets  

 overkanter i midten lodret ned til yderklædningen i bunden.
§ 10 De i § 9 anførte 3 mål multipliceres med hverandre, og det fremkomne  

 produkt divideret med 175 udgør tonnagen i registertons af det rum i  

 fartøjet, som ligger under skandækket respektive dækket eller dettes flugt.
 For beregning af bruttotonnagen og nettotonnagen forholdes som i §§ 6 og  

 7.
III.
Fælles bestemmelser.
§ 11 Nettotonnagen i tons, med decimaler, indhugges i et på fartøjet synligt  

 sted.
§ 12 Målebreve for ikke-registreringspligtige fartøjer, der er målt i  

 overensstemmelse med de i nærværende reglement indeholdte forskrifter,  

 udfærdiges af skibsinspektoraterne for henholdsvis Sjælland, Fyn og Jylland  

 og udleveres af toldvæsenet, i København af skibstilsynet.
 Målebreve for registreringspligtige fartøjer udfærdiges af Direktoratet  

 for Statens Skibstilsyn og udleveres af toldkamrene, i København dog fra  

 direktoratet.
 Målebrevene kan alene udleveres mod betaling af de i handelsministeriets  

 bekendtgørelse af 29. december 1954 foreskrevne afgifter for måling af skibe  

 samt den foreskrevne stempelafgift.
 Bilag 2.
