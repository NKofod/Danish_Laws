INDLEDNING Denne vejledning for afprøvning af redningsudstyr er udfærdiget til  

 opfyldelse af IMO resolution A 521 (13) "Rekommandation vedrørende  

 afprøvning af redningsmidler", hvortil der henvises i regel 4 i kapitel  

 III i SOLAS 1974 som ændret i 1983. jfr Skibstilsynets meddelelser  

 "B" gældende fra 1. juli 1986.
 Vejledningen er i princippet en oversættelse af rekommandationens tekst.
 Udbygning af rekommandationens tekst er sket ved kursiveret tekst.
Udbygningen er sket efter drøftelse med de nationale myndigheder, der  

 deltager i "Scheme for the Reciprocal Recognition of Test and  

 Inspections Carried out on Ships' Equipment" for at lette international  

 handel.
Endvidere er udbygning sket til tydeliggørelse af teksten, og hvor  

 indvundne erfaringer har nødvendiggjort det.
 I det omfang, der er foreskrevet bestemte prøvemetoder, vil ækvivalerende  

 prøvemetoder kunne accepteres efter forhandling med Søfartsstyrelsen.
 For så vidt angår de enkelte udrustningsgenstande gælder reglerne også for  

 udstyr beregnet til skibe, der ikke er omfattet af Skibstilsynets meddelelser  

 "B" i det omfang, sådant udstyr finder anvendelse i disse skibe.
 Vejledningen kommer til anvendelse på alt nyt udstyr, der produceres og  

 leveres efter den 1. juli 1986.
 I forbindelse med en godkendelsesprocedure for udstyr skal følgende  

 materiale fremsendes til Søfartsstyrelsen, Vermundsgade 38 C, 2100 København  

 ø:
 Udenlandske fabrikanter skal normalt udpege en repræsentant i Danmark før,  

 en godkendelsesprocedure kan påbegyndes, og al korrespondance samt materiale  

 skal være på enten dansk eller engelsk.
 Den person eller det firma, der ansøger om godkendelse, skal refundere  

 alle Søfartsstyrelsens omkostninger i forbindelse med godkendelsen jfr.  

 Skibstilsynets Meddelelser Nr. 371 af 4. februar 1983.
 Definitioner:
Et prototyperedningsmiddel eller -arrangementer er det første  

 redningsmiddel eller arrangement, der fremstilles af en størrelse og  

 konstruktion eller med udførelseskarakteristika, der varierer fra tidligere  

 konstruktioner.
Såfremt et redningsmiddel eller et arrangement er en  

 modifikation af en tidligere konstruktion, betragtes kun de karakteristika,  

 der berøres af modifikationen, so værende prototypekarakteristika, som skal  

 prototypeafprøves.
 Prototypeafprøvninger er de afprøvninger prototyperedningsmidler eller  

 -arrangementer underkastes for at afprøve de egenskaber, der ikke af  

 Søfartsstyrelsen kan bedømmes på grundlag af en rimelig ekstrapolation af  

 forudgående prøveresultater eller erfaring.
INDHOLDSFORTEGNELSE DEL 1 Prototypeafprøvninger af redningsmidler DEL 1 PROTOTYPEAFPRØVNINGER AF REDNINGSMIDLER 1. REDNINGSKRANSE.
 1.1 Redningskransspecifikation Ved måling, vejning og inspektion skal det  

 godtgøres, at: .1 Redningskransen har en ydre diameter på ikke over 800 mm og  

 en indre diameter på ikke under 400 mm; .2 redningskransen har en vægt på  

 ikke under 2,5 kg; .3 redningskransen - såfremt den er bestemt til at kunne  

 aktivere det hurtig-udløserarrangement, som selvvirkende røgsignaler og  

 selvtændende blus er forsynet med - har en til formålet tilstrækkelig vægt  

 eller vejer 4 kg, hvilken af disse 2 værdier, der måtte være størst (se §  

 1.8); og at .4 redningskransen er udstyret med en gribeline med en diameter  

 på ikke under 9,5 mm og en længde på ikke under 4 gange kransens ydre  

 diameter og fastgjort i 4 lige store bugter.
1.2 Temperaturcyklusprøve 1.2.1 Følgende prøve skal udføres med 2 redningskranse:
1.2.2 Redningskransene skal skiftevis udsættes for temperaturer på -30 gr  

 C og +65 gr C.
Disse vekselperioder behøver ikke følge umiddelbart efter  

 hinanden, og følgende fremgangsmåde - gentaget med i alt 10 perioder - kan  

 godkendes: .1 En 8-timers periode ved + 65 gr C gøres færdig på 1 dag; .2  

 prøveeksemplarerne fjernes fra varmekammeret samme dag og efterlades under  

 almindelige rumforhold indtil næste dag; .3 en 8-timers periode ved -30 gr C  

 gøres færdig næste dag; og .4 prøveeksemplarerne fjernes fra kuldekammeret  

 samme dag og efterlades under almindelige rumforhold indtil næste dag.
 1.2.3 Redningskransene må ikke vise tegn på tab af stivhed under høje  

 temperaturer og må efter prøverne ikke vise tegn på skade såsom krympning,  

 krakelering, svulmen, opløsning eller ændring af mekaniske egenskaber.
1.3 Faldprøve To redningskranse skal droppes fra den største af følgende  

 højder: Enten den højde, som den er beregnet til at blive stuvet i på et skib  

 i sin letteste søgående kondition, eller 30 meter alt efter hvad der er  

 størst, uden at der opstår skader.
Endvidere skal een redningskrans 3 gange  

 droppes på et betongulv fra en højde af 2 meter uden at der opstår skader.
1.4 Prøve for oliebestandighed En af redningskransene skal i en periode på  

 24 timer og ved normal rumtemperatur være vandret nedsænket 100 mm i et bad  

 af dieselolie.
Efter denne afprøvning må redningskransen ikke udvise tegn på  

 skade såsom krympning, krakelering, svulmen, opløsning eller ændring af  

 mekaniske egenskaber.
1.5 Brandprøve Den anden redningskrans skal gennemgå en brandprøve.
Et  

 prøvekar 30 x 6 cm anbringes på et område, der i det væsentlige ikke er træk.  

 Der hældes vand i karret til 1 cm over bunden efterfulgt af benzin til en  

 samlet højde af mindst 4 cm.
Dernæst antændes benzinen, der skal brænde frit  

 i 30 sekunder.
Redningskransen føres derpå gennem flammerne i opret,  

 fremadvendt, frithængende stilling med bunden af redningskransen 25 cm over  

 prøvekarrets overkant, således at den udsættes for flammerne i 2 sekunder.  

 Redningskransen må ikke nære en forbrænding eller fortsætte med at smelte  

 efter at være blevet fjernet fra flammerne.
 1.6 Flydeprøve De 2 redningskranse, som har gennemgået de forannævnte  

 prøver, skal flyde i ferskvand med ikke mindre end 14,5 kg jern hængende fra  

 hver og skal holde sig flydende i et tidsrum af 24 timer.
1.7 Styrkeprøve En redningskrans skal ophænges i en 50 mm bred rem.
En  

 lignende rem føres omkring redningskransens modsatte side med en 90 kg's vægt  

 ophængt.
Efter 30 minutters forløb undersøges redningskransen.
Den må ikke  

 udvise brud, revner eller varig deformation.
1.8 Afprøvning af funktion med lys og røgsignal En redningskrans, som er  

 beregnet til hurtig-udløsning med et selvtændende lys og selvirkende  

 røgsignal, skal gennemgå denne prøve.
Redningskransen skal anbringes på en  

 måde, der simulerer dens installation på et skib med udløsning fra broen.
Lys  

 og røgsignal skal fastgøres til redningskransen på den af fabrikanten  

 foreskrevne måde.
Redningskransen skal udløses og skal kunne aktivere både  

 lyset og røgsignalet.
1.9 Afprøvning af redningskranses selvtændende lys 1.9.1 Tre selvtændende lys skal gennemgå temperaturcyklusprøven som  

 foreskrevet i § 1.2.2.
1.9.2 Et selvtændende lys skal derpå bringes til at fungere i havvand ved  

 en temperatur på -1 gr C og et andet i havvand ved en temperatur på +30 gr C.  

 Begge lys skal fortsætte med at give en lysstyrke på ikke under 2 cd eller -  

 i tilfælde af et blinklys - blinke med en hastighed af ikke under 50 blink i  

 minuttet med mindst den tilsvarende effektive lysstyrke.
Den effektive  

 lysstyrke skal findes ud fra formlen: Ved udløbet af den første time i  

 funktion nedsænkes lysene i vand til en dybde af 1 meter i 1 minut.
Lysene må  

 ikke gå ud og skal fortsat fungere i mindst 1 time yderligere.
1.9.3 Et selvtændende lys skal gennemgå 2 faldprøver i vand som  

 foreskrevet i § 1.3. Lyset skal droppes 2 gange, først alene og derpå  

 fastgjort til en redningskrans.
Lyset skal fungere tilfredsstillende efter  

 hvert drop.
1.9.4 Et selvtændende lys skal udsættes for salttåge (20%  

 natriumkloridopløsning) ved en temperatur på +35 gr C +- 3 gr mindst 100  

 timer.
Lyset skal fungere tilfredsstillende efter denne salttåge-prøve.
1.9.5 Et selvtændende lys skal flyde i vand i sin normale  

 funktionsstilling i 24 timer.
Hvis det er et elektrisk lys, skal det ved  

 prøvens afslutning skilles ad og undersøges for tilstedeværelsen af vand.  

 Efter prøven må der ikke være tegn på vand indvendig i lyset.
1.9.6 Det tilbageværende selvtændende lys, som har gennemgået prøven i §  

 1.9.1, skal nedsænkes vandret 300 mm i vand i 24 timer.
Hvis det er et  

 elektrisk lys, skal det ved prøvens afslutning skilles ad og undersøges for  

 tilstedeværelsen af vand.
Efter prøven må der ikke være tegn på vand  

 indvendig i lyset.
1.9.7 Hvis et selvtændende lys er forsynet med en linse, skal lyset  

 nedkøles til -18 gr C og fra en højde af 1 meter bringes til at falde 2 gange  

 på en uelastisk monteret stålplade eller betonoverflade.
Afstanden måles fra  

 toppen af linsen til anslagsfladen.
Lyset skal ramme anslagsfladen med  

 linsens centrale top.
Linsen må ikke gå itu eller revne.
1.9.8 Et selvtændende lys skal anbringes liggende på siden på en uelastisk  

 flade, og en stålkugle med en vægt på 500 gram skal droppes fra en højde af  

 1.3 meter ud på beholderen 3 gange.
Kuglen skal ramme beholderen nær dennes  

 midte i det ene kast, omtrent 12 mm fra beholderens ene ende i det andet kast  

 og omtrent 12 mm fra beholderens anden ende i det tredie kast.
Beholderen må  

 ikke gå itu, revne eller være slået skæv på en måde, som vil kunne indvirke  

 på dens vandtæthed.
1.9.9 De fittings, der forbinder lyset med redningskransen skal udsættes  

 for en kraft på 225 N.
Hverken disse fittings eller lyset må have lidt skade  

 som et resultat af denne prøve.
1.10 Afprøvninger af redningskranses selvtændende røgsignaler 1.10.1 Tre selvtændende røgsignaler skal gennemgå temperaturcyklusprøven  

 som foreskrevet i § 1.2.2.
1.10.2 Et røgsignal skal derefter aktiveres og bringes til at fungere i  

 havvand ved en temperatur på -1 gr C og det andet i havvand ved en temperatur  

 på +30 gr C.
Efter at røgsignalerne har udsendt røg i 7 minutter, skal  

 røgsignalernes røgafgivende ender nedsænkes i 10 sekunder til en dybde af 25  

 mm.
Når de igen frigøres, skal røgsignalerne fortsætte med at fungere i  

 resten af den forskrevne periode.
Røgsignalet må ikke bryde i  

 eksplosionsagtig brand eller brænde på en måde, der er til fare for personer  

 tæt ved.
1.10.3 Det tredie røgsignal skal - fastgjort med en line til en  

 redningskrans - underkastes faldprøven i vand som foreskrevet i § 1.3.  

 Redningskransen skal droppes fra en hurtig-udløser anordning.
Røgsignalet må  

 ikke lide skade og skal kunne fungere i et tidsrum af mindst 15 minutter.
 1.10.4 Røgsignaler skal også gennemgå også de prøver og undersøgelser, der  

 er foreskrevet i §§ 4.1.2, 4.1.3, 4.2.1, 4.2.3, 4.3.2, 4.4.5, 4.4.6, 4.7.2,  

 4.7.3 og 4.7.4.
 1.10.5 Et røgsignal skal afprøves i bølger af mindst 300 mm højde.  

 Røgsignalet skal fungere tilfredsstillende og i den krævede minimumsperiode.
2. REDNINGSVESTE 2.1 Temperaturcyklusprøve En redningsvest skal gennemgå temperaturcyklerne  

 som foreskrevet i § 1.2.2 og skal derefter undersøges udvendig.
Såfremt  

 flydematerialet ikke har gennemgået de prøver, der er foreskrevet i § 2.7,  

 skal redningsvesten også undersøges indvendig.
Redningsvestmaterialet må ikke  

 vise tegn på skader såsom krympning, krakelering, svulmen, opløsning eller  

 ændring af mekaniske egenskaber.
2.2 Opdriftsprøve Redningsvestens opdrift skal måles før og efter 24  

 timers neddykning i ferskvand.
Forskellen mellem opdriften før og opdriften  

 efter neddykningen må ikke overstige 5% af opdriften før neddykningen.
 2.3 Brandprøve En redningsvest skal gennemgå brandprøven foreskrevet i §  

 1.5. Redningsvesten må ikke nære en forbrænding eller fortsætte med at smelte  

 efter at være blevet fjernet fra flammerne.
2.4 Oliebestandighedsprøve 2.4.1 Redningsvesten skal gennemgå prøven for oliebestandighed foreskrevet  

 i § 1.4.
2.4.2 Såfremt opdriftsmaterialet ikke har gennemgået prøverne som  

 foreskrevet i § 2.7, skal redningsvesten også undersøges indvendig og  

 følgerne af prøven bestemmes.
Materialet må ikke udvise tegn på skader såsom  

 krympning, krakelering, svulmen, opløsning eller ændring af mekaniske  

 egenskaber.
 2.5 Afprøvning af materiale til betræk Materialerne, der anvendes til  

 betræk, kantbånd og samlinger samt ekstra udstyr skal ved afprøvning opfylde  

 Søfartsstyrelsen krav for at fastslå, at de er rådbestandige, farveægte og  

 kan modstå sollys, samt at de ikke påvirkes urimeligt af havvand, olie eller  

 svampeangreb.
2.6 Styrkeprøver 2.6.1 Kropsstyrkeprøver Redningsvesten skal nedsænkes i vand i et tidsrum  

 af 2 minutter.
Den skal derefter fjernes fra vandet og lukkes på samme måde,  

 som når den bæres af en person.
Den del af redningsvesten, som fastholder den  

 på bæreren (se tegning 1) skal udsættes for en kraft på 1350 N (1050 N i  

 tilfælde af en redningsvest i barnestørrelse) i 30 minut- ter.
Redningsvesten  

 skal gennemgå denne prøve uden at tage skade.
2.6.2 Styrkeprøve af "skulder" eller "løftestroppen"  

 Redningsvesten skal nedsænkes i vand i et tidsrum af 2 minutter.
Derpå skal  

 den fjernes fra vandet og lukkes på samme måde, som når den bæres af en  

 person.
Redningsvestens skulderstrop henholdsvis løftestroppen (se tegning 2)  

 skal udsættes for en kraft på 750 N (520 N i tilfælde af en redningsvest i  

 barnestørrelse). Redningsvesten skal gennemgå denne prøve uden at tage skade.
2.7 Supplerende afprøvninger af andre opdriftsmaterialer i redningsveste 2.7.1 Følgende afprøvninger skal udføres på 6 prøver af redningsvestes  

 opdriftsmateriale.
2.7.2 Afprøvning af fasthed under temperaturcyklerne 2.7.2.1 Prøveemnerne skal skiftevis udsættes i 8 timer for  

 omgivelsestemperaturer på -30 gr C og +65 gr C.
Disse cykler behøver ikke  

 følge umiddelbart efter hinanden, og følgende fremgangsmåde - gentaget med  

 ialt 10 gange - kan accepteres:
2.7.2.2 Prøveemnernes mål skal registreres ved afslutningen af de 10  

 perioder.
Prøveemnerne skal undersøges omhyggeligt og må ikke vise nogen som  

 helst tegn på ændring i ydre struktur eller af mekaniske egenskaber.
 2.7.2.3 2 af prøveemnerne skal skæres op og må ikke vise nogen som helst  

 tegn på ændring i indre struktur.
 2.7.2.4 4 af prøveemnerne skal anvendes til vandabsorptionsprøver, idet 2  

 af prøveemnerne forinden skal have gennemgået prøven for oliebestandighed som  

 foreskrevet i § 2.4.
2.7.3 Vandabsorptionsprøver 2.7.3.1 Prøvningerne skal udføres i ferskvand, og prøveemnerne skal  

 nedsænkes i et tidsrum af 7 døgn på 1.25 meters vanddybde.
 2.7.3.2 Prøvningerne skal udføres: .1 på 2 prøveemner som de foreligger;  

 .2 på 2 prøveemner som har gennemgået temperaturcyklerne som foreskrevet i §  

 2.7.2.1; og .3 på 2 prøveemner som har gennemgået temperaturcyklerne som  

 foreskrevet i § 2.7.2.1 efterfulgt af prøve for oliebestandighed i § 2.4.
 2.7.3.3 Prøveemnernes mål skal registreres ved begyndelsen og ved  

 afslutningen af disse prøvninger.
2.7.3.4 Resultaterne skal angive vægten i kilogram, som hvert prøveemne  

 kan holde oven vande efter 1 og 7 dages nedsænkning.
Reduktionen af opdrift  

 må ikke overstige 5%, og prøveemnerne må ikke vise tegn på skader såsom  

 krympning, krakelering, svulmen, opløsning eller ændring i mekaniske  

 egenskaber.
2.8 Påtagningsprøve Idet redningsveste vil blive anvendt af uøvede  

 personer - ofte under ugunstige forhold - er det vigtigt, at risikoen for  

 ukorrekt påtagning gøres minimal.
Bindinger og lukkemekanismer, som er  

 nødvendige for korrekt funktion, skal være få og enkle.
Redningsvestene skal  

 uden besvær passe på forskellige størrelser voksenpersoner, både let og godt  

 påklædte.
Redningsveste skal kunne bæres med vrangen udad, eller være klart  

 påmærket, at den kun kan bæres på een måde.
2.8.1 Prøvepersoner Til prøver i påtagning af redningsveste skal udvælges  

 personer, som er ukendt med brugen af redningsveste.
De udvalgte skal være  

 store og små adrætte personer både mænd og kvinder og med hensyn til  

 legemsvægt repræsenterende skalaens øverste, mellemste og laveste trin.
Der  

 skal benyttes mindst 6 prøvepersoner.
2.8.2 Beklædning Hver prøveperson skal under afprøvning være almindelig  

 påklædt.
Prøven gentages med prøvepersonen iført overtøj.
 2.8.3 Prøve Efter en demonstration skal prøvepersonerne - uden assistance  

 - iføre sig redningsvesten indenfor et tidsrum af 1 minut.
 2.8.4 Vurdering Observatøren skal bemærke sig: .1 lethed og hurtighed  

 vedrørende påtagningen; og .2 pasform og justering.
2.9 Prøver i vandet Denne del af prøven har det formål at konstatere  

 redningsvestens evne til at kunne assistere en hjælpeløs person, i en  

 udmattet eller i en bevidstløs tilstand og at godtgøre, at redningsvesten  

 ikke urimeligt begrænser bevægelse.
Alle prøver skal udføres i ferskvand  

 under rolige forhold.
2.9.1 Prøvepersoner De personer der udvælges skal være store og små  

 adrætte personer, både mænd og kvinder og med hensyn til legemsvægt  

 repræsenterende skalaens øverste, mellemste og laveste trin.
Der skal kun  

 anvendes gode svømmere, idet evnen til at ligge afslappet i vandet ellers  

 sjældent opnås.
Der skal benyttes mindst 6 prøvepersoner.
 2.9.2 Beklædning Prøvepersonerne må kun være iført badedragt.
2.9.3 Forberedelse til prøver på vandet Prøvepersonerne skal gøres  

 fortrolige med hver af de efterfølgende prøver, specielt kravet om at ligge  

 afslappet og at ånde ud i stillingen med ansigtet nedad.
Prøvepersonen skal -  

 uden assistance - iføre sig redningsvesten ved kun at gøre brug af  

 instruktionerne fra fabrikanten.
Observatøren skal registrere de ting, som er  

 foreskrevet i § 2.8.4.
2.9.4 Opretningsprøver Prøvepersonen skal svømme mindst 3 rolige svømmetag  

 (brystsvømning), for derpå afslappet - når fremdriften er minimal - med  

 delvis fyldte lunger og med ansigtet nedad at simulere en tilstand af  

 fuldstændig udmattelse.
Der skal tages tid på forløbet fra afslutningen af  

 sidste svømmetag og til prøvepersonens mund bliver klar af vandoverfladen.  

 Prøven skal gentages, når prøvepersonen har åndet ud.
Der tages igen tid på  

 forløbet som ovenfor nævnt.
Fribord måles fra vandoverfladen til munden med  

 prøvepersonen i hvile.
 2.9.5 Springprøve Uden at efterjustere redningsvesten skal prøvepersonen  

 springe lodret i vandet med benene forrest fra en højde af mindst 4,5 meter.  

 Fribordet til munden skal måles, når prøvepersonen ligger i hvile.
2.9.6 Vurdering Efter hver af de ovenfor beskrevne prøver på vandet skal  

 prøvepersonen ende i hvilestilling med kroppen flydende bagoverbøjet i en  

 vinkel på ikke under 20 gr og ikke over 50 gr fra vertikalplanet og munden  

 skal være klar af vandet med mindst 120 mm.
Under opretningsprøverne skal  

 munden komme klar af vandet efter højst 5 sekunder.
Redningsvesten må ikke  

 løsne sig eller forårsage skade på forsøgs personen.
2.9.7 Svømme- og entringsprøve Uden at være iført redningsvest skal alle  

 forsøgspersoner forsøge at svømme 25 meter og entre en redningsflåde eller  

 fast platform, hvis overkant er 300 mm over vandoverfladen.
De  

 forsøgspersoner, som det lykkes at gennemføre denne prøve, skal gentage  

 prøven iført redningsvest.
Mindst 2/3 af de forsøgspersoner, som kan udføre  

 opgaven uden redningsvest, skal også være i stand til at udføre prøven iført  

 redningsvest.
 2.10 Prøver med redningsveste til børn Så langt det er muligt, skal  

 lignende prøver anvendes med henblik på godkendelse af redningsveste, der er  

 tilpasset til børn.
2.11 Afprøvninger af oppustelige redningsveste 2.11.1 2 oppustelige redningsveste skal gennemgå prøven i § 2.1 i  

 ikke-oppustet tilstand.
Den ene skal pustes op ved hjælp af det automatiske  

 oppustningssystem, og den anden skal pustes op manuelt.
Hver af disse  

 redningsveste skal derefter underkastes prøverne i § 2.2 til § 2.6. Ved  

 brandprøven skal een redningsvest være oppustet og een ikke oppustet.
En  

 redningsvest, hvor det ene kammer er blevet automatisk oppustet og det andet  

 kammer ikke er oppustet, skal underkastes prøven i § 2.2, og prøven skal  

 gentages så mange gange, som det er nødvendigt for at udføre prøven een gang  

 med hvert kammer i ikke-oppustet tilstand.
 2.11.2 Prøven i § 2.8 skal udføres med redningsveste i både oppustet og  

 ikke-oppustet tilstand.
 2.11.3 Prøverne i § 2.9 skal udføres med redningsveste, der har været både  

 automatisk og manuelt oppustet og tillige med det ene kammer ikke-oppustet.  

 Prøverne med det ene af kamrene ikke-oppustet skal gentages så mange gange,  

 som det er nødvendigt for at udføre prøven een gang med hvert kammer i  

 ikke-oppustet tilstand.
2.12 Afprøvninger af lys til redningsveste 2.12.1 12 lys til redningsveste skal underkastes temperaturvariationer som  

 foreskrevet i § 1.2.2.
 2.12.2 4 af disse lys til redningsveste skal derpå fungere nedsænket i  

 saltvand ved en temperatur på -l gr C, 4 lys nedsænket i saltvand ved en  

 temperatur på +30 gr C og 4 lys nedsænket i ferskvand ved stuetemperatur.  

 Vandaktiverede lys skal begynde at fungere inden for 30 sekunder og skal i  

 fersk- og saltvand have nået en lysstyrke på 0,75 cd inden for 2 minutter.  

 Mindst 11 ud af de 12 lys skal fortsætte med at yde en lysstyrke på 0,75 cd i  

 et tidsrum af mindst 8 timer.
 2.12.3 Et lys påsat en redningsvest til hvilken den skal godkendes skal  

 underkastes en faldprøve som foreskrevet i § 2.9.5. Lyset må ikke tage skade  

 eller løsne sig fra redningsvesten og skal fungere, som foreskrevet i §  

 2.12.2.
 2.12.4 For blinklys skal det godtgøres, at:
 2.12.5 .1 Det skal ved inspektion være muligt at kontrollere energikildens  

 tilstand, eller .2 Termin for udskiftning af energikilde skal specificeres af  

 producenten.
 2.12.6 Ved lys forståes: Pære, ledninger, batteri, stik m.v.
 3. REDNINGSDRAGTER, BESKYTTELSESDRAGTER* OG TERMISKE  

 BESKYTTELSESMIDLER.
3.1 Afprøvninger fælles for uisolerede og isolerede redningsdragter 3.1.1 Prøvepersoner Til disse afprøvninger skal udvælges et antal  

 forskellige personer bestående af adrætte store, mellemstore og små personer  

 af begge køn.
 3.1.2 Prøver med redningsvest Hvis redningsdragten skal bæres i  

 tilknytning til en redningsvest, skal redningsvesten bæres uden på  

 redningsdragten under prøverne foreskrevet i §§ 3.1.3 til 3.1.10 inklusive.
3.1.3 Iklædningsprøve 3.1.3.1 Efter en demonstration skal hver prøveperson - uden assistance og  

 på mindre end 2 minutter - være i stand til at pakke redningsdragten ud,  

 iføre sig den uden på deres beklædning og lukke den.
Denne tid omfatter også  

 tiden, der medgår til at iføre sig en hvilken som helst tilhørende  

 beklædning, herunder redningsvest, såfremt en sådan skal bæres i tilknytning  

 til redningsdragten.
Prøvepersonerne skal uden assistance kunne iføre sig en  

 sådan redningsvest.
 3.1.3.2 Redningsdragten skal kunne tages på inden for en rimelig tid ved  

 temperaturer så lave som -30 gr C.
 * Nærmere forskrifter for rednings- og beskyttelsesdragter herunder  

 forskrifter for afprøvning publiceres i "Skibstilsynets  

 Meddelelser".
3.1.4 Afprøvning af bevægelsesfrihed Prøvepersonerne skal iført  

 redningsdragt være i stand til at klatre op og ned ad en mindst 5 meter lang,  

 lodret lejder og skal demonstrere, at de ikke begrænses i at gå, i at bøje  

 sig eller i at bevæge armene.
Prøvepersonerne skal være i stand til at samle  

 en blyant op og skrive.
 3.1.5 Afprøvning af synsfelt Iført redningsdragt, i siddende stilling og  

 med hovedet ubevægeligt skal forsøgspersonernes synsfelt være mindst 120 gr i  

 horisontalplanet.
3.1.6 Fribordsprøve Når prøvepersonerne er iført redningsdragt, skal de  

 flyde med ansigtet op og munden mindst 120 mm klar af vandet og ligge støt i  

 denne stilling.
Fribordet skal måles fra vandoverfladen til næse og mund med  

 prøvepersonerne i hvile.
 3.1.7 Vendeprøve Iført redningsdragt skal hver enkelt prøveperson vise, at  

 de kan vende sig fra en stilling med ansigtet nedad til en stilling med  

 ansigtet opad på ikke over 5 sekunder.
3.1.8 Tæthedsprøve og springprøve 3.1.8.1 Efter at hver forsøgsperson er sprunget i vandet fra en højde, der  

 er tilstrækkelig til at bringe kroppen helt under vand, må indtrængen af vand  

 i redningsdragten ikke overstige en vægt på 500 g.
Dette kan bestemmes ud fra  

 forskellen mellem forsøgspersonens og redningsdragtens (vådgjort forinden)  

 kombinerede vægt, således som målt før og straks efter springet.
Vejningerne  

 skal udføres på en vægt med en nøjagtighed på +- 100 g.
 3.1.8.2 Redningsdragten må ikke på nogen som helst måde have taget skade  

 eller løsnet sig efter et lodret spring i vandet fra en højde af 4,5 meter.
3.1.9 Lækageprøve Indtrængen af vand i den forinden vådgjorte  

 redningsdragt må ikke overstige en vægt på 200 g efter at have ligget i  

 roligt vand i 1 time.
Vægten af indtrængende vand skal måles ved at veje  

 prøvepersonen og redningsdragten i overensstemmelse med den foreskrevne  

 metode i § 3.1.8.1.
3.1.10 Svømme- og entreprøve Alle forsøgspersoner, hver iført en  

 redningsvest, men ikke redningsdragten - skal forsøge at svømme 25 meter og  

 entre en redningsflåde eller en fast platform, hvis overkant befinder sig 300  

 mm over vandoverfladen.
Prøvepersoner, som det lykkes at udføre denne opgave,  

 skal også udføre den iført redningsdragten.
3.1.11 Prøve for oliemodstandsdygtighed Efter at alle dens åbninger er  

 blevet forseglet, skal en redningsdragt nedsænkes under 100 mm dieselolie i  

 24 timer.
Olien på redningsdragtens overflade skal derefter tørres af, og  

 redningsdragten underkastes den foreskrevne prøve i § 3.1.9. Indtrængen af  

 vand må ikke overstige en vægt på 200 g.
 3.1.12 Brandprøve En redningsdragt skal gennemgå brandprøve som  

 foreskrevet i 1.5. Om nødvendigt skal redningsdragten hænges på en bøjle for  

 at sikre, at hele redningsdragten bliver omsluttet af flammerne.  

 Redningsdragten må ikke nære en forbrænding eller fortsætte med at smelte  

 efter at være blevet fjernet fra flammerne.
 3.1.13 Temperaturprøve En redningsdragt skal gennemgå temperaturcyklerne  

 som foreskrevet i § 1.2.2 og må ikke udvise tegn på beskadigelse såsom  

 krympning, krakelering, svulmen, opløsning eller ændring af mekaniske  

 egenskaber.
 3.1.14 Opdriftsprøve En opdriftsprøve som foreskrevet i § 2.2 skal udføres  

 for at godtgøre, at den opdrift, som en redningsdragt beregnet til at bæres  

 uden redningsvest har, ikke reduceres med mere end 5% efter 24 timers  

 nedsænkning i ferskvand.
 3.1.15 Styrkeprøve Redningsdragten skal underkastes de styrkeprøver, der  

 er foreskrevet i § 2.6.1. Redningsdragten kan om nødvendigt skæres åben for  

 at muliggøre anvendelse af prøveapparaturet.
3.2 Særlige prøver for uisolerede redningsdragter 3.2.1 Prøvebeklædning 3.2.1.1 Prøvepersonerne skal bære en standard beklædning bestående af:
 3.2.1.2 Herudover skal prøvepersonen bære 2 uldne pullovre under  

 afprøvningen af den termiske beskyttelse foreskrevet i §ø3.2.2.
3.2.2. Afprøvning af termiske beskyttelsesegenskaber 3.2.2.1 Efter at prøvepersonen er sprunget i vandet fra en højde af 4,5  

 meter og har ligget 1 time med behandskede hænder i cirkulerende roligt vand  

 ved en temperatur på +5 gr C, må hver prøvepersons indre legemstemperatur  

 ikke falde mere end 2 gr C under prøvepersonens normale temperaturleje.  

 Prøven skal afbrydes, hvis hudtemperaturen på hænder, fødder eller  

 lænderegion måtte falde til under 10 gr C.
Såfremt redningsdragten er bestemt  

 til at bæres i tilknytning til en redningsvest, skal redningsvesten bæres  

 under den termiske beskyttelsesprøve.
 3.2.2.2 Straks efter at have forladt vandet efter afslutning af prøven  

 foreskrevet i § 3.2.2.1 skal prøvepresonen være i stand til at samle en  

 blyant op og skrive.
3.3 Særlige prøver for isolerede redningsdragter 3.3.1 Prøvebeklædning Prøvepersonerne skal bære standardbeklædning som  

 foreskrevet i § 3.2.1.1 og en redningsvest, hvis redningsdragten er bestemt  

 til at bæres i tilknytning til en redningsvest.
3.3.2 Afprøvning af termiske beskyttelsesegenskaber 3.3.2.1 Efter at prøvepersonen er sprunget i vandet fra en højde af 4,5  

 meter og har ligget 6 timer med behandskede hænder i cirkulerende roligt vand  

 ved en temperatur på mellem 0 gr C og +2 gr C, skal redningsdragten have ydet  

 tilstrækkelig termisk beskyttelse til at sikre, at hver forsøgspersons indre  

 legemstemperatur ikke er faldet mere end 2 gr C under prøvepersonens normale  

 temperaturleje.
Prøven skal afbrydes, hvis hudtemperaturen på hænder, fødder  

 eller lænderegion måtte falde til under 10 gr C.
 3.3.2.2 Straks efter at have forladt vandet efter afslutning af prøven  

 foreskrevet i § 3.3.2.1 skal prøvepersonen være i stand til at samle en  

 blyant op og skrive.
3.4 Termiske beskyttelsesmidler til brug i redningsbåde og redningsflåder 3.4.1 Stofafprøvning 3.4.1.1 Det skal demonstreres, at det stof, hvoraf det termiske  

 beskyttelsesmiddel er fremstillet, er fuldstændig vandtæt, når det  

 underkastes et tryk på 2 meter vandsøjle.
 3.4.1.2 Det skal ved afprøvning demonstreres, at stoffet har en  

 varmeledningsevne på ikke over 0,25 W / (m K).
 3.4.2 Temperaturcyklusprøve Et termisk beskyttelsesmiddel skal gennemgå  

 temperaturcyklusprøven som foreskrevet i § 1.2.2 og må ikke vise tegn på  

 beskadigelse såsom krympning, krakelering, svulmen, opløsning eller ændring  

 af mekaniske egenskaber.
 3.4.3 Prøvepersoner Til disse prøver skal udvælges en gruppe på mindst 6,  

 bestående af store, mellemstore og små personer af begge køn og i forskellige  

 aldre.
 3.4.4 Prøvebeklædning Prøvepersonernes prøvebeklædning skal være som  

 foreskrevet i § 3.2.1.
3.4.5 Iklædningsprøve 3.4.5.1 Efter en demonstration skal prøvepersonerne siddende i et  

 redningsmiddel være i stand til at pakke det termiske beskyttelsesmiddel ud  

 og iføre sig det uden på en redningsvest.
 3.4.5.2 Det termiske beskyttelsesmiddel skal være af en sådan  

 beskaffenhed, at det kan pakkes ud og tages på ved omgivelsestemperaturer på  

 -30 gr C.
 3.4.6 Prøve i at befri sig fra et termisk beskyttelsesmiddel Hvis det  

 termiske beskyttelsesmiddel besværliggør forsøgspersonernes mulighed for at  

 svømme, skal det demonstreres, at de - liggende i vandet - kan tage det af på  

 højst 2 minutter.
3.4.7 Prøve for oliemodstandsdygtighed Efter at alle dets åbninger er  

 blevet forseglet, skal et termisk beskyttelsesmiddel nedsænkes under 100 mm  

 dieselolie i 24 timer.
Olien på beskyttelsesmidlet skal derefter tørres af,  

 og det skal godtgøres, at varmeledningsevnen ikke overstiger 0,25W / (m K).
 4 PYROTEKNIK TIL NØDSIGNALERING (NØDSIGNALER). FALDSKÆRMSSIGNALER, RØDE  

 HÅNDBLUS OG RØGSIGNALER.
 4.1 Temperaturprøver Et eksemplar af hver type nødsignal skal underkastes:
 4.2 Vand- og korrosionsbestandighedsprøver Hver type nødsignal skal  

 fungere effektivt efter at have været:
4.3 Afprøvning 4.4 Sikkerhedsinspektion Det skal ved en visuel inspektion konstateres, at  

 hver type nødsignal:
4.5 Afprøvning af faldskærmssignaler 4.5.1 Et faldskærmssignal skal affyres lodret.
Efter affyringen skal det  

 ved hjælp af nøjagtigt måleapparatur konstateres, at faldskærmssignalets blus  

 udkastes i en højde af ikke under 300 meter.
Højden, hvori blusset brænder  

 ud, og brændtiden skal også måles.
Det skal ved disse målinger godtgøres, at  

 faldhastigheden ikke er større end 5 meter/sek., og at brændtiden ikke er på  

 under 40 sekunder.
4.5.2 Laboratorieafprøvning af blussets sammensætning skal godtgøre, at  

 det vil brænde ensartet med en gennemsnitlig lysstyrke på ikke under 30,000  

 cd, og at lysets farve er stærk rød som defineret i paragraf 11 i  

 publikationen "Color; Universal Language and dictionary of Names".* 4.5.3 Et faldskærmssignal skal fungere effektivt, når det afprøves ved  

 affyring i en vinkel på 45 gr fra horisontalplanet.
 4.5.4 Hvis signalet betjenes fra håndholdt stilling, skal det ved  

 afprøvning vises, at signalets rekyl er minimal.
4.6 Afprøvning af håndblus Et håndblus skal aktiveres og kunne brænde i et  

 tidsrum af ikke under 1 minut.
Efter at have brændt i 30 sekunder skal det  

 nedsænkes 100 mm dybt i vand i et tidsrum af 10 sekunder og kunne fortsætte  

 med at brænde i mindst yderligere 20 sekunder.
4.6.2 Laboratorieafprøvning af blussets sammensætning skal godtgøre, at  

 blusset vil brænde med en gennemsnitlig lysstyrke på mindst 15,000 cd, og at  

 lysets farve er stærk rød som defineret i paragraf 11 i publikationen  

 "Color; Universal Language and Dictionary of Names".* 4.6.3 Et håndblus skal aktiveres 1,2 meter over et prøvekar med tværmål 1  

 meter indeholdende 2 liter heptane, der flyder på et vandlag.
Afprøvning skal  

 udføres i en omgivelsestemperatur på +20 gr C til 25 gr C.
Blusset skal have  

 lov til at brænde helt ud, og heptanen må ikke blive antændt af blusset eller  

 materiale fra blusset. * Special Publication 440, National Bureau of  

 Standards, Washington D.C. 20402, USA.
4.7 Afprøvning af røgsignaler 4.7.1 Efter temperaturvariationer som foreskrevet i 1.2.2 skal eet  

 røgsignal aktiveres og derpå kunne fungere i havvand ved en temperatur på -1  

 gr C.
Et andet røgsignal skal aktiveres og derpå kunne fungere i havvand ved  

 en temperatur på +30 gr C.
Efter at røgsignalerne har udsendt røg i 1 minut,  

 skal de i et tidsrum af ikke under 10 sekunder nedsænkes fuldstændig under  

 vand og kunne fortsætte røgudsendelsen under og efter nedsænkningen og udvise  

 røgudsendelse i et totalt tidsrum af ikke under 3 minutter.
 4.7.2 Et røgsignal skal kunne fungere i vand, der er dækket af et 2 mm  

 tykt lag heptane uden at antænde heptanen.
4.7.3 Laboratorieafprøvning af røgsignalet skal godtgøre, at der, når  

 røgen trækkes gennem en kanal med en diameter på 19 cm af en ventilator, som  

 kan præstere en indgangsluftstrøm på 18.4 m3/minut, opnås mindst 30%  

 formørkelse igennem hele røgudsendelsens minimumsperiode.
Røgens farve skal  

 være orange som defineret i §§ 34, 48, 49 eller 50 i publikationen  

 "Color; Universal Language and Dictionary of Names".
 4.7.4 Et røgsignal skal afprøves i bølger af mindst 300 mm højde.  

 Røgsignalet skal fungere tilfredsstillende i ikke under 3 minutter. * Special  

 Publication 440, National Bureau of Standards, Washington D.C. 20402, USA.
 5. REDNINGSFLÅDER - OPPUSTELIGE OG FASTE Teksten i IMO  

 resolutionen A 521 er erstattet af følgende regler, der skal anvendes i  

 forbindelse med prototypegodkendelse af oppustelige og faste redningsflåder.  

 Nedenstående er tillige det i §§ 5.1 - 5.19 i resolutionen indeholdte,samt er  

 for så vidt angår oppustelige redningsflåder udarbejdet på basis af de  

 drøftelser, der har fundet sted mellem lande tilsluttet "Ordningen  

 vedrørende gensidig anerkendelse af prøver og undersøgelser af  

 skibsudstyr".
5.1 Oppustelige redningsflåder 5.1.1 Generelt 5.1.1.1 Før prototypeafprøvninger påbegyndes, skal det godtgøres, at  

 enhver redningsflåde er konstrueret af materialer, der opfylder  

 bestemmelserne i den til enhver tid gældende "Specifikation for  

 materialer der anvendes til opdriftsrum, bunde og tag på oppustelige  

 redningsflåder samt krav til samlinger" udstedt af Søfartsstyrelsen, og  

 at samlinger er udført i overensstemmelse med nævnte  

 "Specifikation".
 5.1.1.2 Hver prototype redningsflåde skal derefter til Søfartsstyrelsens  

 tilfredshed gennemgå de i § 5.1 nævnte prøver.
 5.1.1.3 Nedfirbare redningsflåder skal endvidere til Søfartsstyrelsens  

 tilfredshed gennemgå de i § 5.2 nævnte prøver.
5.1.2 Faldprøve 5.1.2.1 Hver type redningsflåde skal underkastes mindst to faldprøver og  

 mindst en med redningsflåden nedpakket i hver type container eller paksæk, i  

 hvilke fabrikanten ønsker den godkendt.
 5.1.2.2 Søfartsstyrelsen kan endvidere kræve en faldprøve udført med hver  

 type redningsflåde pakket med hver type nødpakke i container eller paksæk,  

 som fabrikanten måtte ønske godkendt.
5.1.2.3 Redningsflåden i pakket operationsklar tilstand skal falde ned på  

 vandet fra en højde på 18 m, eller fra den højde den ønskes godkendt til at  

 kunne stuves i om bord, hvis denne er større.
Udløserlinens frie ende skal  

 være fastgjort til ophængningspunktet, så den trækkes ud, mens redningsflåden  

 falder og dermed simulere et realistisk forløb.
5.1.2.4 Redningsflåden skal derefter flyde frit på vandet i 30 min,  

 hvorefter den skal udløses ved træk i udløserlinen.
Redningsflåden skal  

 oppustes oprejst inden for 1 min.
Der skal derefter foretages en grundig  

 inspektion af redningsflåden, containeren eller paksækken samt nødpakkens  

 indhold.
Skader på containeren er acceptable, forudsat at de efter  

 Søfartsstyrelsens skøn ikke udgør nogen fare for redningsflåden.
Skader på  

 containeren er accaptable, forudsat at de efter Søfartsstyrelsens skøn ikke  

 udgør nogen fare for redningsflåden.
Skader på udrustningsgenstande er  

 acceptable, forudsat Søfartsstyrelsen finder, at genstandens operationelle  

 effektivitet ikke er forringet; i særdeleshed kan skader på vanddåser  

 accepteres, forudsat de ikke lækker, samt skader på vandposer på op til 2% af  

 det totale volumen af vand, forudsat at disse 2% er ud over den krævede  

 vandmængde.
5.1.3 Flydeprøve for nødpakke 5.1.3.1 En nødpakke, der ikke er en integreret del af redningsflåden skal  

 kunne flyde på vandet i 30 min uden skade på nogen del af dens indhold.
5.1.4 Springprøve 5.1.4.1 Det skal demonstreres, at en person kan springe ned på den  

 oppustede redningsflåde med og uden tagbuen rejst fra en højde på 4,5 m uden  

 at beskadige redningsflåden.
Prøvepersonen skal veje mindst 75 kg og være  

 iført fodtøj med en hård sål og uden fremstående søm.
Springene skal  

 gentages, indtil det er godtgjort, at det antal personer, redningsflåden skal  

 godkendes til, er kommet om bord, idet halvdelen af springene skal foretages  

 med rejst tagbue og den resterende del uden rejst tagbue.
 5.1.4.2 Springprøven kan foretages ved fald af en passende dukke med en  

 tilsvarende vægt.
5.1.5 Vægtprøve 5.1.5.1 Den færdigpakkede redningsflåde i sin container eller paksæk skal  

 vejes og vægten registreres.
Såfremt en redningsflåde er konstrueret til at  

 være transportabel, må vægten af redningsflåden, dens udrustning og container  

 ikke overstige 185 kg.
5.1.6 Slæbeprøve 5.1.6.1 Det skal demonstreres, at den fuldt lastede redningsflåde med  

 drivankeret sat på tilfredsstillende vis kan slæbes gennem vandet med en fart  

 af 3 knob over en distance på en halv sømil i stille vejr, samt at slæbeline  

 og befæstigelse har en sikkerhedsfaktor på mindst 3. Trækket i slæbelinen  

 skal registreres.
5.1.7 Opankringsprøve 5.1.7.1 Redningsflåden skal - lastet med en vægt svarende til det totale  

 antal personer, den skal godkendes til, samt dens udrustning - opankres eller  

 fortøjes til søs eller i en havn med saltvand.
Redningsflåden skal forblive  

 flydende på positionen i 30 dage.
Trykket kan tillades justeret en gang  

 dagligt ved hjælp af luftpumpen eller blæsebælgen.
Redningsflåden må ikke  

 lide nogen skade, der kan forringe dens effektivitet.
Efter denne prøve skal  

 en oppustelig redningsflåde underkastes en trykprøve i overensstemmelse med  

 disse reglers §§ 5.1.19.4 og 5.1.20.1 5.1.8 Prøve på fanglinesystem 5.1.8.1 Liner, der skal bruges som fangliner, skal trækprøves og skal have  

 en brudstyrke på: .1 mindst 7,5 kN for redningsflåder for op til 8 personer.  

 .2 mindst 10,0 kN for redningsflåder for 9 til 25 personer. .3 mindst 15,0 kN  

 for redningsflåder for 26 til 50 personer.
5.1.9 Prøve af lys 5.1.9.1 12 lys for udvendigt lys og 12 lys for indvendigt lys skal  

 gennemgå følgende temperaturprøve, idet lysene vekselvis skal underkastes  

 omgivelsestemperaturer på -30 gr C og +65 gr C.
Disse vekselperioder behøver  

 ikke følge umiddelbart efter hinanden, og følgende fremgangsmåde - gentaget  

 med i alt 10 perioder - kan accepteres: .1 en 8 timers periode ved +65 gr C  

 tilendebringes på 1 dag; .2 prøveemnerne fjernes fra varmekammeret samme dag  

 og efterlades under almindelige temperaturer til næste dag; .3 en 8 timers  

 periode ved -30 gr C tilendebringes næste dag; og .4 prøvemnerne fjernes fra  

 kuldekammeret samme dag og efterlades under almindelige temperaturer til  

 næste dag.
Hvis samme type lys benyttes for både udvendigt og indvendigt lys  

 er det kun nødvendigt at afprøve 12 lys.
5.1.9.2 Fire lys af hver type skal afprøves i søvand ved en temperatur på  

 -1 gr C taget direkte fra en temperatur på -30 gr C.
Fire lys af hver type  

 skal afprøves i søvand ved en temperatur på +30 gr C taget direkte fra en  

 temperatur på +65 gr C.
Fire lys af hver type skal afprøves i ferskvand ved  

 omgivelsestemperatur.
Lysene for udvendigt lys skal have en lysstyrke  

 tilstrækkelig til at kunne ses mindst 2 sømil i en mørk nat med klar luft,  

 d.v.s 4,3 cd., og skal kunne fungere i et tidsrum af ikke under 12 timer.  

 Lysene for indvendigt lys skal have en lysstyrke, som er tilstrækkelig til,  

 at det er muligt at læse overlevelses- og udrustningsinstruktioner i et  

 tidsrum af ikke under 12 timer.
 5.1.9.3 I tilfælde af blinklys skal det godtgøres, at blinkhastigheden i  

 de første to timer af 12 timers perioden ikke er under 50 blink i minuttet.
5.1.10 Laste- og siddeprøve 5.1.10.1 Den fuldt udrustede og oppustede redningsflådes fribord i ulastet  

 tilstand skal registreres.
Redningsflådens fribord registreres påny, når  

 antallet af personer, for hvilket den skal godkendes - med en gennemsnitsvægt  

 på 75 kg og hver iført redningsvest - er kommet om bord og sidder i flåden.  

 Minimumsfribordet, når redningsflåden ligger på ret køl og er lastet med  

 vægten af det antal personer, som den skal godkendes til, og sin udrustning  

 og med uoppustet bund, må ikke være mindre end 300 mm.
Det skal godtgøres, at  

 samtlige personer siddende har tilstrækkelig plads og fri højde, og at de  

 forskellige dele af udrustningen kan håndteres indenbords i denne tilstand og  

 med bunden pustet op.
5.1.10.2 Ovennævnte prøve skal tillige udføres i den mindste  

 flådestørrelse, der ønskes godkendt.
Det skal herved tillige demonstreres, at  

 samtlige personer iført overlevelsesdragt og redningsvest kan samle, håndtere  

 og betjene den til flåden hørende nødradiopejlesender.
5.1.11 Entringsprøve 5.1.11.1 Entringsprøven skal udføres i et svømmebassin af et hold på ikke  

 over fire voksne personer med forskellig legemsbygning, der kan accepteres af  

 Søfartsstyrelsen.
De må ikke være dygtige svømmere.
Til denne prøve skal de  

 være iklædt skjorte og bukser eller kedeldragt og skal være iført godkendte  

 redningsveste tilpasset voksne.
De skal hver svømme omkring 100 m, før de  

 forsøger at entre flåden.
Der må ikke være nogen hvilepause mellem svømningen  

 og entringsforsøget.
Entring skal forsøges af hver person enkeltvis, d.v.s.  

 uden hjælp fra andre svømmere eller personer, der allerede er i  

 redningsflåden.
Vanddybden skal være tilstrækkelig stor til at forhindre  

 nogen ydre hjælp.
Arrangementet vil blive betragtet som tilfredsstillende,  

 hvis tre af personerne uden hjælp entrer redningsflåden, og den fjerde entrer  

 med bistand fra en af de andre.
Prøven skal foretages ved hver type indgang.
5.1.12 Stabilitetsprøve 5.1.12.1 Det antal personer, hvortil redningsflåden skal godkendes, skal  

 anbringes i den ene side og derpå i den ene ende.
I hvert tilfælde skal  

 fribordet registreres.
Fribordet skal under disse betingelser være sådan, at  

 der ikke er fare for, at redningsflåden bordfylder.
5.1.12.2 Stabilitetsprøven under entring skal udføres på følgende måde: 2  

 personer hver iført godkendte redningsveste skal entre den tomme  

 redningsflåde.
Det skal derpå demonstreres, at de 2 personer i redningsflåden  

 let kan hjælpe en tredje person, som skal foregive at være bevidstløs, op af  

 vandet.
Denne tredje person skal have ryggen vendt mod åbningen, således at  

 han ikke kan hjælpe de reddende.
Det skal demonstreres, at vandballastposerne  

 hensigtmæssigt modvirker krængningsmomentet på redningsflåden, og at der ikke  

 er fare for, at redningsflåden kæntrer.
5.1.13 Manøvreprøve 5.1.13.1 Det skal demonstreres, at man med pagajerne kan padle  

 redningsflåden - fuldt lastet og under rolige vejrforhold - med en fart af  

 mindst 0,5 knob over en distance på mindst 25m.
5.1.14 Bordfyldningsprøve 5.1.14.1 Det skal demonstreres at redningsflåden, selv om den er helt  

 bordfyldt, er i stand til at holde det antal personer oppe, som den skal  

 godkendes til, og forblive sødygtig.
Redningsflåden må ikke deformeres  

 alvorligt i denne kondition.
Det kan være nødvendigt at kræve demonstreret,  

 at redningsflåden ikke deformeres væsentligt i bølger.
5.1.15 Spuleprøve 5.1.15.1 For at eftervise overdækkets lukkemidlers effektivitet med hensyn  

 til at forhindre vand i at trænge ind i redningsflåden skal de lukkede  

 åbningers effektivitet demonstreres ved hjælp af en spuleprøve eller anden  

 dermed ligestillet effektiv metode.
Til spuleprøven kræves, at der gennem en  

 slange med en diameter på 63,5 mm - anbragt 3,5 meter fra og 1,5 meter over  

 opdriftsringens niveau - i et tidsrum af 5 minutter rettes en stråle af vand  

 på ca. 2.300 l i minuttet på og omkring åbningerne.
Der må ikke opstå  

 vandansamling af betydning inde i redningsflåden.
 5.1.15.2 Det skal ved en kortvarig spuleprøve demonstreres, at  

 lukkemidlerne er således konstrueret, at i tilfælde af at en af  

 opdriftsringene beskadiges eller ikke pustes op, vil lukkemidlerne yde en  

 rimelig beskyttelse mod vejrliget.
5.1.16 Opdriftsprøve af redningsflåder for automatisk udløsning 5.1.16.1 Det skal demonstreres, at de i container pakkede redningsflåder,  

 som er beregnet for automatisk udløsning, har tilstrækkelig opdrift til at  

 udløse redningsflådens oppustning ved hjælp af udløserlinen i tilfælde af, at  

 skibet synker.
Opdriften skal måles efter at flåden i sin container har  

 ligget 30 minutter i vandet.
5.1.17 Havariprøve 5.1.17.1 Det skal demonstreres, at i tilfælde af, at halvdelen af  

 opdriftskamrene beskadiges eller ikke pustes op, vil det eller de intakte  

 opdriftskamre holde det antal personer oppe, hvortil redningsflåden skal  

 godkendes, og med positivt fribord over hele redningsflådens periferi.
Dette  

 kan demonstreres med personer hver med en vægt på 75 kg siddende på deres  

 normale positioner eller med en tilsvarende fordelt vægt.
5.1.18 Opretningsprøve 5.1.18.1 Til denne prøve skal redningsflåden flyde med undersiden opad.  

 Opretningsprøven skal udføres af det samme hold personer, som krævedes til  

 entringsprøven som beskrevet i § 5.1.11. Hver enkelt person skal uden hjælp  

 forsøge at vende redningsflåden.
Vanddybden skal være tilstrækkelig til at  

 forhindre nogen ydre hjælp til at entre den omvendt flydende redningsflåde.  

 Opretningsarrangementet vil blive betragtet som tilfredsstillende, hvis hver  

 enkelt person uden hjælp kan vende redningsflåden.
5.1.19 Oppustningsprøve 5.1.19.1 En redningsflåde pakket i hver type container eller paksæk skal  

 pustes op ved træk i udløserlinen, og der skal tages tid på, hvor længe  

 flåden er om: .1 at blive entringsklar, d.v.s. opdriftsringene oppustet til  

 fuld størrelse og diameter, .2 at rejse overdækket, og .3 at opnå det fulde  

 arbejdestryk, når den afprøves i:
 5.1.19.2 Når den pustes op i en omgivelsestemperatur på mellem +18 og +20  

 gr C, skal redningsflåden opnå fuldt oppustet tilstand på ikke over 1 min.
5.1.19.3 Til oppustningsprøven ved -30 gr C skal den pakkede  

 redningsflåde, forinden den pustes op ved træk i udløserlinen, i 24 timer  

 have været anbragt i et kuldekammer ved en temperatur på -30 gr C.
Under  

 disse betingelser skal redningsflåden nå arbejdstryk på 3 min.
Redningsflåden  

 skal underkastes 2 oppustningsprøver ved denne temperatur.
Der må ikke opstå  

 skridning i samlingerne, krakelering eller anden skade på redningsflåden, og  

 den skal være klar til brug efter prøverne.
5.1.19.4 Til oppustningsprøven ved +65 gr C skal den pakkede  

 redningsflåde, uden container eller paksæk forinden den pustes op ved træk i  

 udløserlinen have været anbragt i et varmekammer ved en temperatur på +65 gr  

 C i ikke under 7 timer.
Under disse betingelser skal overtryksventilerne have  

 tilstrækkelig kapacitet til at forhindre, at maximumtrykket under oppustning  

 når 2 gange overtryksventilernes lukketryk.
Der må ikke opstå skridning i  

 samlingerne, krakelering eller anden skade på flåden.
5.1.20 Trykprøve 5.1.20.1 Hvert enkelt oppusteligt kammer i redningsflåden skal afprøves  

 til et tryk svarende til 3 gange arbejdstrykket.
Efter 5 min må der ikke være  

 opstået skridning i samlingerne, krakelering eller anden skade på  

 redningsflåden.
5.1.21 Styrkeprøve for samlinger 5.1.21.1 Det skal demonstreres, at prøveemner af samlingerne kan modstå en  

 prøvebelastning mindst svarende til den krævede brudstyrke for  

 redningsflådens stof.
5.1.22 Vindstyrkeprøve 5.1.22.1 Søfartsstyrelsen kan for en serie af flåder kræve en eller flere  

 flåder afprøvet under følgende vindforhold.
Redningsflåden skal i pakket  

 tilstand med indgangene åbne men uden container eller paksæk oppustes under  

 en vindhastighed på 105 km/t.
Når flåden er fuldt oppustet efterlades den i  

 denne kondition i 5 minutter.
Derefter skal flåden udsættes for ovennævnte  

 vindhastighed i 5 minutter i hver af nedennævnte konditioner: a. indgangen  

 mod vinden åben og de andre indgange lukket, hvis der er mere end en indgang.  

 b. indgangen mod vinden lukket og de andre indgange åbne, hvis der er mere  

 end en indgang. c. alle indgange lukkede.
I de under a-b-c nævnte konditioner  

 drejes flåden ca. 30 gr henholdvis til styrbord og bagbord fra vindretningen,  

 hvis dette er praktisk muligt.
Der må under prøverne ikke forekomme  

 deformationer af taget eller tagbuen i en grad der påvirker flådens effektive  

 funktion.
Der må efter prøverne ikke kunne konstateres nogen adskillelse  

 mellem taget eller tagbuen og den øverste opdriftsring eller andre  

 beskadigelser der påvirker flådens effektive funktion.
5.1.23 Tryk- og tæthedsprøve 5.1.23.1 Redningsflåden skal oppustes med luft til mindst 1,5 gange dens  

 arbejdstryk.
Efter en stabiliseringsperiode på 30 min, skal trykket aflæses  

 og registreres.
Efter yderligere 30 min må redningsflåden ikke udvise tegn på  

 skridning i samlinger eller brud, desuden må trykket ikke falde med mere end  

 5%. Overtryksventilerne skal være lukkede under denne prøve.
Efter prøven  

 skal hver overtryksventil afprøves for korrekt åbnings- og lukketryk.
5.1.23.2 Det skal ved oppustning med luft til arbejdstryk efterprøves, at  

 hvert af de oppustede kamre er en gastæt enhed.
Efter 30 min forløb skal  

 trykket efterprøves og om nødvendigt justeres til arbejdstrykket.
Efter  

 yderligere 1 times forløb må trykket ikke være faldet med mere end 2%, når  

 der er kompenseret for ændringer i temperatur og barometerstand.
Der kan  

 afprøves mere end et kammer ad gangen, men tilstødende kamre med fælles  

 membran skal under prøven være åbne mod atmosfæren.
5.1.23.3 Hvert af redningsflådens kamre skal oppustes indtil  

 overtryksventilen åbner.
Dette åbningstryk samt lukketrykket registreres for  

 at godtgøre, at de er indenfor ventilens designede grænser.
5.1.23.4 Hvis isolationen af redningsflådens bund tilvejebringes ved  

 oppustning, skal bunden pustes op til arbejdstrykket.
Efter 30 min justeres  

 trykket til det designede tryk.
Efter forløbet af yderligere 1 time må  

 trykket ikke være faldet med mere end 5%, når der er kompenseret for  

 ændringer i temperatur og barometerstand.
5.1.24 Søprøve 5.1.24.1 Søfartsstyrelsen kan for en serie af redningsflåder kræve en  

 eller flere flåder afprøvet til søs under følgende forhold: .1 en flåde  

 lastet med 1/3 af vægten af de personer - med en gennemsnitsvægt på 75 kg -  

 den ønskes godkendt til og dens udrustning og .2 en flåde lastet med vægten  

 af de personer - med en gennemsnitsvægt på 75 kg - den ønskes godkendt til og  

 dens udrustning; .3 flåderne efterlades drivende på vandet i mindst 6 timer  

 og under vejrforhold med vind med en hastighed på mindst 17m/sek.
5.1.25 Opblæsningssystem 5.1.25.1 Gas .1 Det skal godtgøres eller være godtgjort, at den anvendte  

 luftart til oppustning af redningsflåden er ikke - giftig.
 5.1.25.2 Trykflaske .1 Trykflasker, der bruges for luftarten, skal  

 afprøves til en standardspecifikation, der kan accepteres og godkendes af  

 Søfartsstyrelsen. .2 Når der til oppustningen anvendes CO2 skal det afprøves  

 at luftarten fra stigerøret i flasken via passagevejene til opdriftsringene  

 udløses i væskeform. .3 Det skal ved en prøve godtgøres, at  

 sikkerhedsanordningen, der kan udløse flaskens indhold, træder i funktion ved  

 et tryk, der er lavere end det på flasken påstemplede prøvetryk, men højere  

 end det i flasken maksimale tryk ved + 65 gr C. .4 Flasken skal prøvevejes  

 til kontrol af, at indholdet svarer nøje til det på flasken påmærkede.
5.1.25.3 Udløserhoved .1 Flasker, ventiler og udløserhoveder af letmetal  

 skal afprøves i saltvand til Søfartsstyrelsens tilfredshed. .2 Hvor det er  

 foreslået at montere ventiler eller udløserhoveder af letmetal på  

 stålflasker, skal hele samlingen af flasker, ventil og udløserhoved til  

 Søfartsstyrelsens tilfredshed underkastes en saltvandsprøve strækkende sig  

 over en periode på 24 måneder. .3 Det skal ved en prøve godtgøres, at  

 udløserhoveder og ventiler af søvandsbestandigt letmetal er positivt  

 polariserede. .4 Det skal ved en prøve godtgøres at den totale kraft, der  

 kræves for at trække fanglinen ud af containeren og aktivere  

 udløsermekanismen, således at ventilen eller membranen er fuldt åbnet ikke  

 overstiger 150N. .5 Såfremt udløserlinen er fastgjort til fanglinen, skal det  

 ved en afprøvning godtgøres, at påvirkningen optages fuldt ud af udløserlinen  

 indtil ventilen eller membranen er fuldt åben.
Når ventilen eller membranen  

 er fuldt åben, skal det godtgøres, at trækket i fanglinen helt overføres til  

 slæbebefæstigelsen eller -linen. .6 Det skal ved en prøve godtgøres at  

 ventilen fastholdes i åben stilling, når den har været aktiveret, samt at  

 indikatoren viser, om udløserhovedet har været aktiveret eller ej. .7 Det  

 skal ved en prøve godtgøres, at kablet fra udløserhovedets drejeskive er  

 beskyttet af et passende fleksibelt rør, der forhindrer, at redningsflådens  

 stof skamfiles og sikrer, at der ikke opstår kinker på kablet.
Udløserhovedet  

 skal prøves for vandtæthed specielt i den ende, hvor røret er monteret. .8  

 Midler til at forhindre, at udløserhovedet skamfiler redningsflådens stof  

 skal kontrolleres.
5.1.25.4 Prøvning af højtryksslangesæt .1 Højtryksslanger med manifold,  

 der monteres til at lede gassen fra flasken til de opblæsbare kamre, skal  

 afprøves. .2 Et prøvetryk på 12,5 MPa skal hydraulisk påføres hver enkelt  

 komplet slangesæt i 1 min, i hvilket enhver lækage i slange eller endestykke  

 vil medføre kassation.
Efter denne prøve skal hver slange tørres ved  

 gennemblæsning med luft, og længden, der skal være indenfor grænserne på den  

 for slangen godkendte tegning eller specifikation, skal kontrolleres. .3  

 Højtryksslangesættet skal ved en prøve godtgøres at have en brudstyrke på  

 mindst 21 MPa ved normal temperatur og 4,2 MPa ved -45 gr C.
Det skal kunne  

 fungere tilfredsstillende i temperaturområdet fra -45 gr C til +70 gr C og  

 skal ved -45 gr C kunne bøjes 180 gr over en dorn med en radius på 50 mm,  

 hvorefter det på tilfredsstillende måde skal kunne bestå hydraulikprøven på  

 12,5 MPa som ovenfor beskrevet.
Passende endestykker skal være påmonteret.  

 Især skal omløbermøtrikkenes metal og godstykkelse være tilstrækkelig robust  

 til at modstå en rimelig grad af overspænding.
Hvor nipler indsættes i  

 slangens ende, skal de have en passende form for at forhindre, at de  

 beskadiger inderklædningen, når de samles.
Til hjælp for denne proces må kun  

 niplens yderside være lettere smurt med en passende gummiopløsning. .4 Den  

 endelige inspektion af hvert sæt skal godtgøre, at slangesættes udboring er  

 ren og fri for gummipartikler og alle andre fremmedlegemer.
En glat,  

 tætsluttende stang med en afrundet ende eller en kugle skal til dette formål  

 føres igennem hver enkelt slangesæts udboring. .5 Fabrikantens navn,  

 fabrikantens varenummer og dato for afprøvning skal mærkes på slangen sammen  

 med firmaets inspektørs stempel.
 5.1.25.5 Ventilprøver .1 Det skal ved afprøvninger godtgøres til  

 Søfartsstyrelsens tilfredshed, at samtlige ventiltyper, der indgår i flådens  

 konstruktion, er fremstillet af egnede materialer og har en effektiv funktion  

 i maritimt miljø i temperaturområdet fra -30 gr C til +65 gr C.
5.1.26 Prøvning af Container- og paksæk 5.1.26.1 Det skal ved en rulleprøve med en redningsflåde og dens  

 udrustning pakket i en container og en paksæk afprøves at flåden ligger  

 stabilt og ikke kan skamfiles af containerens eller paksækkens inderside,  

 samt at der ikke kan ske utilsigtede forskydninger af udløserline og  

 udløserkabel ved udløsersystemet.
 5.1.26.2 Det skal ved en prøve godtgøres, at eventuelle midler til at bære  

 redningsflåden i sin container eller paksæk er hensigtsmæssigt placerede og  

 har tilstrækkelig styrke.
5.1.27. Prøve af vandballastposer 5.1.27.1 Det skal demonstreres, at vandballastposerne monteret på en fuldt  

 lastet redningsflåde kan modstå belastningerne under en slæbeprøve med en  

 fart på 6 knob over en distance på en halv sømil i roligt vejr.
5.1.28 Yderligere prøver 5.1.28.1 Ud over de i §§ 5.1.2 - 5.1.27 incl. beskrevne prøver kan  

 Søfartsstyrelsen kræve yderligere prøver af redningsflåder af stor størrelse,  

 d.v.s redningsflåder for over 25 personer, af usædvanlig konstruktion eller  

 af nye eller ikke tidligere anvendte materialer.
5.1.29 Detaljeret inspektion 5.1.29.1 En i alle henseender komplet prototype redningsflåde skal fuldt  

 oppustet i fabrikantens fabrik underkastes en detaljeret inspektion for at  

 sikre, at alle Søfartsstyrelsens krav er opfyldt.
5.2 Nedfirbare redningsflåder - yderligere prøver 5.2.1 Styrkeprøve 5.2.1.1 Brudstyrken af gjorde eller tovværk, der udgør løftesystemet, og  

 disses fastgørelser på redningsflåden skal bestemmes på 3 separate dele af  

 hver af de forskellige elementer.
Løftesystemets samlede styrke skal være  

 mindst 6 gange redningsflådens vægt, når denne er lastet med antallet af  

 personer, til hvilket den skal godkendes, og med sin udrustning.
5.2.2 Stødprøve 5.2.2.1 Den oppustede redningsflåde skal lastes med en vægt svarende til  

 antallet af personer, for hvilket den skal godkendes, og med sin udrustning.  

 Fra frithængende stilling skal redningsflåden trækkes sideværts ud til en  

 position, hvorfra den - når den slippes - vil ramme en fast, lodret flade med  

 en hastighed på 3,5 m/sek.
Redningsflåden skal derpå slippes for at støde mod  

 den faste, lodrette flade.
Efter denne prøve må redningsflåden ikke udvise  

 tegn på beskadigelse, som vil have indflydelse på dens effektive funktion.  

 Prøven skal udføres med siden med trykflaskerne samt med siden med  

 entringsrampen stødende mod den faste, lodrette flade.
5.2.3 Faldprøve 5.2.3.1 Redningsflåden - lastet som foreskrevet i § 5.2.2 - skal ophænges  

 i sit løftesystem i en højde af 3 m over vandet, hvorpå den udløses og  

 tillades et frit fald i vandet.
Redningsflåden skal derpå undersøges for at  

 sikre, at den ikke har lidt nogen skade, som vil have indflydelse på dens  

 effektive funktion.
5.2.4 Overbelastningsprøve 5.2.4.1 Det skal demonstreres ved en overbelastningsprøve på  

 redningsflåden, når den hænger i sit midterophæng, at gjorde har en passende  

 sikkerhedsfaktor: .1 redningsflåden skal anbringes i en temperatur på + 20 gr  

 C +-3 gr C i et tidsrum af mindst 6 timer. .2 i forlængelse af denne  

 tilpasningsperiode ophænges redningsflåden i sin løftekrog eller gjorde og  

 pustes op, .3 når redningsflåden er fuldt oppustet, skal alle  

 overtryksventiler lukkes, og .4 redningsflåden skal derpå lastes med en i  

 flåden ligeligt fordelt vægt svarende til 4 gange vægten af det antal  

 personer, som den skal godkendes til, og dens udrustning, idet hver persons  

 vægt sættes til 75 kg, og skal efterlades hængende i et tidsrum af mindst 5  

 min. .5 trykket før og efter denne prøve skal registreres. .6 en hvilken som  

 helst nedbøjning eller forvridning af redningsflåden under denne prøve skal  

 registreres.
 5.2.4.2 En redningsflåde, der har været underkastet den i § 5.2.4.1 nævnte  

 overbelastningsprøver, må ikke benyttes som et redningsmiddel.
5.2.5. Kuldeprøve 5.2.5.1 Det skal - efter et tidsrum af mindst 6 timer i et kammer ved en  

 temperatur på -30 gr C - demonstreres, at redningsflåden med alle  

 overtryksventiler funktionsklare kan bære en last svarende til 1,1 gange  

 antallet af personer, til hvilket den skal godkendes, og med sin udrustning.
5.2.6 Affiringsprøve 5.2.6.1 En redningsflåde - lastet som beskrevet i § 5.2.2 skal affires  

 over en distance på 6 m ned ad en rejst konstruktion, der repræsenterer en  

 skibsside med 20 gr modsat slagside.
5.2.7 Indskibningsprøve 5.2.7.1 Redningsflåden skal hængende i en udsætningsanordning og ved hjælp  

 af indhalerlinerne halet klos til skibssiden eller en simuleret skibsside  

 entres af det antal personer - med en gennemsnitsvægt på 75 kg - til hvilket  

 flåden skal godkendes.
Der må ikke opstå væsentlig forvridning af  

 redningsflåden.
Indhalerlinerne skal derefter frigøres og redningsflåden  

 efterlades hængende i 5 min.
Derpå affires den på vandet eller på gulvet og  

 losses.
Der kræves mindst 3 prøver efter hinanden med udsætningsanordningens  

 krog i en sådan position, at dens afstand fra skibssiden er: .1 halvdelen af  

 redningsflådens tværmål +150 mm, .2 halvdelen af redningsflådens tværmål, og  

 .3 halvdelen af redningsflådens tværmål -150 mm.
Indskibningen skal simulere  

 realistiske forhold om bord og skal foregå på højst 3 minutter.
5.3 Faste redningsflåder 5.3.1 Generelt 5.3.1.1 Før prototypeafprøvninger påbegyndes, skal det godtgøres, at  

 enhver redningsflådes opdrift er tilvejebragt af godkendt materiale, der af  

 sig selv kan flyde på vandet og er brandhæmmende eller beskyttet af et  

 brandhæmmende lag.
 5.3.1.2 Såfremt en redningsflåde er konstrueret til at være transportabel,  

 skal det kontrolleres, at vægten af redningsflåden og dens udrustning ikke  

 overstiger 185 kg.
 5.3.1.3 Hver prototype redningsflåde skal derefter til Søfartsstyrelsens  

 tilfredshed gennemgå de i §§ 5.1.2 - 5.1.29, hvor disse er relevante, samt de  

 i § 5.2 beskrevne prøver.
5.3.2 Opdriftsmateriale - prøve 5.3.2.1 Opdriftsmateriale skal underkastes følgende prøver:
 5.3.2.2 Disse prøveemner skal afprøves som leveret, idet prøverne udføres  

 ved normal rumtemperatur (ca. +18 gr C).
 5.3.2.3 Yderligere 2 prøveemner skal underkastes den i § 5.3.2.4 beskrevne  

 temperaturvariationsprøve, og skal derefter afprøves overfor renset benzin og  

 derpå underkastes vandabsorptionsprøve, som beskrevet i § 5.3.2.5.
5.3.2.4 Temperaturvariationsprøve .1 Prøveemnerne udsættes vekselvis for  

 omgivelsestemperaturer i 8 timer på -30 gr C og +65 gr C.
Disse  

 vekselperioder behøver ikke følge umiddelbart efter hinanden, og følgende  

 fremgangsmåde - gentaget med ialt 10 perioder - kan accepteres:
 5.3.2.5 Vandabsorptionsprøver .1 Prøverne udføres i ferskvand, og  

 prøveemnerne nedsænkes i et tidsrum af 7 døgn på 1.25 meters vanddybde.  

 Prøverne udføres: .1 på 2 emner som de foreligger; .2 på 2 emner som har  

 været underkastet prøver som foreskrevet i § 5.3.2.4 .2 Prøveemnernes mål  

 registreres ved påbegyndelsen og ved afslutningen af disse prøver. .3  

 Resultaterne skal angive vægten i kilogram, som hvert prøveemne kan holde  

 oven vande efter 1 og 7 dages nedsænkning (udvælgelsen af en egnet  

 prøvemetode til opnåelse af dette resultat direkte eller indirekte overlades  

 til den afprøvende myndigheds skøn). Opdriftsreduktionen må ikke overstige  

 5%, og prøveemnerne må ikke udvise tegn på skader såsom krympning,  

 krakelering, svulmen, opløsning eller ændring i mekaniske egenskaber.
 5.3.2.6 Prøveemnernes dimensioner skal registreres før og efter de i §§  

 5.3.2.1 til 5.3.2.5 incl. foreskrevene prøver.
5.3.3 Styrkeprøve af flådens bund 5.3.3.1 For at sikre, at redningsflådens bund er i stand til at modstå  

 koncentrerede belastninger, og at bunden er effektivt sammenføjet med  

 opdriften, skal følgende overbelastningsprøve udføres: Redningsflåden skal  

 placeres på en fast og plan overflade og lastes over sit bundareal med, hvad  

 der svarer til 100% overbelastning.
Nedbøjning af bunden og opdriftssektionen  

 skal registreres.
Der må ikke kunne iagttages nogen permanent forvridning,  

 når belastningen er blevet fjernet.
5.3.4 Opretningsprøve 5.3.4.1 Til denne prøve skal redningsflåden flyde med undersiden opad.  

 Opretningsprøven skal udføres af det samme hold personer, som krævedes til  

 entringsprøven, iført samme påklædning, iført godkendte redningsveste og  

 efter udførelse af entringsprøven, som beskrevet i § 5.1.11. Hver enkelt  

 person skal uden hjælp forsøge at vende redningsflåden.
Vanddybden skal være  

 tilstrækkelig til at forhindre nogen ydre hjælp til at entre den omvendt  

 flydende redningsflåde.
Opretningsarrangementet vil blive betragtet som  

 tilfredsstillende, hvis hver enkelt person uden hjælp kan vende  

 redningsflåden.
5.3.5 Nedfirbare redningsflåder - styrkeprøver 5.3.5.1 Det skal demonstreres ved en overbelastningsprøve på  

 redningsflåden, når den hænger i sit midterophæng, at gjordesystemet har den  

 krævede sikkerhedsfaktor.
Redningsflåden skal lastes med en ligeligt fordelt  

 vægt svarende til 4 gange vægten af det antal personer, som den skal  

 godkendes til, og sin udrustning, idet hver persons vægt sættes til 75 kg.
5.3.6 Prøve for automatisk udløsning 5.3.6.1 Når redningsflådens konstruktion omfatter surringsarrangementer  

 forsynet med automatisk udløsning eller brudanordning, eller når der indgår  

 et dække til beskyttelse af redningsflåden på det sted, hvor den er stuvet,  

 skal det demonstreres, at sådanne arrangementer ikke hæmmer redningsflådens  

 automatiske udløsning.
5.4 Hydrostatisk udløserapparat og svagt led 5.4.1 2 eksemplarer af hydrostatiske udløserrelæer skal underkastes en  

 visuel- og en dimensioneringsundersøgelse.
Hvis relæerne er i  

 overensstemmelse med fabrikantens tegninger og specifikationer, skal de  

 accepteres og samles med henblik på yderligere afprøvning i henhold til de  

 tekniske prøver og funktionsprøver, som foreskrevet i §§ 5.4.2 - 5.4.3.
5.4.2 Tekniske prøver Hvert hydrostatisk udløserrelæ skal underkastes  

 samtlige følgende tekniske prøver.
Ingen del må fornyes eller repareres  

 mellem prøverne.
Prøverne skal udføres i følgende rækkefølge:
5.4.2.1 Prøve for korrosionsmodstandsdygtighed.
De hydrostatiske  

 udløserrelæer skal udsættes for en salttågeprøve (20% natriumkloridopløsning)  

 ved en temperatur på +35 gr C +-3 gr C i uafbrudt 160 timer.
Bagefter må de  

 hydrostatiske udløserrelæer ikke udvise tegn på korrosion, som vil kunne have  

 indvirkning på deres effektive funktion.
Derpå underkastes relæerne følgende  

 prøver, hvorefter de fortsat skal kunne fungere effektivt.
5.4.2.2 Temperaturprøver .1 Følgende prøver skal udføres: Relæerne skal  

 vekselvis underkastes omgivelsestemperaturer på -30 gr C og +65 gr C.
Disse  

 vekselperioder behøver ikke følge umiddelbart efter hinanden, og følgende  

 fremgangsmåde - gentaget med ialt 10 perioder - kan accepteres:
5.4.2.3 Hydrostatisk og manuel udløsning De hydrostatiske udløserrelæer  

 skal derpå afprøves ved, at man påfører dem: .1 en minimum opdriftsbelastning  

 på 200 N eller den designede kapacitet, hvis denne er mindre, .2 en maximum  

 opdriftsbelastning på 10 kN eller den designede kapacitet, hvis denne er  

 større, mens relæerne er nedsænket i vand eller i en vandfyldt tryktank. .3  

 Opdriftsbelastningerne skal påføres den del af det hydrostatiske udløserrelæ,  

 der udgør en del af surringsarrangementet.
De skal udløse i en dybde på ikke  

 over 4 m.
Efter afslutning af disse prøver og efter igen at være klargjort  

 til udløsning skal de hydrostatiske udløserrelæer kunne udløses manuelt under  

 en belastning på 10 kN eller deres designede kapacitet, hvis denne er større,  

 såfremt de er konstrueret til at tillade manuel udløsning.
De skal derpå  

 åbnes for inspektion og må ikke udvise tegn på korrosion eller svækkelse.
5.4.2.4 Styrkeprøve Hvis fanglinen er fastgjort til det hydrostatiske  

 udløserrelæ skal den del, der udgør en del af dette system, være i stand til  

 at modstå en belastning på 15 kN eller en belastning svarende til fanglinens  

 styrke, hvis denne er større, i alle retninger uden at blive væsentligt  

 deformeret.
Hvis det hydrostatiske udløserrelæ er konstrueret for manuel  

 udløsning, skal relæerne kunne udløses manuelt efter den ovennævnte  

 belastning har været påført.
5.4.2.5 Tekniske afprøvninger af membranen skal underkastes følgende  

 prøve: .1 Afprøvning af bestandighed over for kulde: Antal prøveemner 2  

 membraner Temperatur -30 gr C Varighed 30 minutter Bøjelighedsprøve 180 gr  

 med både inderside og yderside udspændt.
Krav: Membranerne må ikke udvise  

 synlige tegn på krakelering. .2 Afprøvning af bestandighed overfor varme:  

 Antal prøveemner 2 membraner Temperatur +65 gr C Varighed 7 døgn Krav:  

 Membranerne må ikke udvise synlige tegn på krakelering. .3 Afprøvning af  

 overfladebestandighed overfor olie: Antal prøveemner 2 membraner  

 Prøvetemperatur +18 gr C til 20 gr C Olietype En mineralolie der opfylder  

 følgende krav: Anilinpunkt: 120 gr C - + 5 gr C Antændelsestemperatur:  

 Min.240 gr C Viskositet: 10-25 cSt ved 99.0 gr C Følgende olier kan anvendes:  

 ASTM Oil No. 1 ASTM Oil No. 5 ISO Oil No. 1 Varighed 3 timer på hver side.  

 Krav: Materialet må ikke udvise tegn på forringelse. .4 Afprøvning af  

 bestandighed overfor havvand: 2 membraner skal i 7 døgn være nedsænket i en  

 5% natriumklorid-opløsning.
Prøvetemperatur +18 gr C til 20 gr C Krav:  

 Materialet må ikke udvise tegn på forringelse. .5 Bestandighed overfor  

 rengøringsmidler: Membranerne må ikke kunne beskadiges af de i skibe  

 almindeligt forekommende rengøringsmidler.
Membranerne skal afprøves - med  

 følgende rengøringsmidler: a) brun sæbe b) 27% natronlud c) 10% ammoniakvand  

 d) koncentreret sulfosæbe e) ferrycid Prøvetemperatur +18 gr C til 20 gr C  

 Varighed 3 timer 5.4.3 Funktionsprøver 5.4.3.1 Prøverne skal udføres med en fuldt udrustet 6 personers- og en  

 fuldt udrustet 25 personers redningsflåde, eller med den mindste og den  

 største redningsflåde, for hvilke det hydrostatiske udløserrelæ er designet.  

 Hver redningsflåde skal placeres horisontalt på en rampe eller platform, der  

 har tilstrækkelig vægt til at nedsænke redningsflåden.
Det hydrostatiske  

 udløserrelæ og fanglinen skal monteres som om bord på et skib.
5.4.3.2 Følgende prøver skal udføres på en passende vanddybde: Platformen,  

 hvorpå rampen er monteret, skal nedsænkes i vand som følger: .1 horisontalt  

 .2 kæntret 45 gr og derefter 100 gr med det hydrostatiske relæ på oversiden;  

 .3 kæntret 45 gr og derefter 100 gr med det hydrostatiske relæ på undersiden,  

 og .4 Vertikalt.
Under disse forhold skal det hydrostatiske udløserrelæ  

 frigøre redningsflåden i en dybde af under 4 m.
5.4.4 Prøver på svagt led 5.4.4.1 Hvis et svagt led benyttes i et arrangement med automatisk  

 udløsning, skal det ved en afprøvning godtgøres at: .1 være lavet af et  

 materiale, der er modstandsdygtig over for korrosion og ikke påvirkes af  

 saltvand, olie eller rengøringsmidler, .2 når det er lavet af tovværk, have  

 enderne forsvarligt taklede eller varmebehandlede, .3 når der er lavet af  

 fleksibel wire, have begge ender rundt en kovs og sikret med taluridsplejs,  

 .4 det ikke kan sprænges under en påvirkning af den kraft, der kræves for at  

 trække fangelinen ud af redningsflådens container, .5 det har tilstrækkelig  

 styrke til at udløse oppustning af redningsflåden og .6 have en brudstyrke  

 mellem 1,8 kN og 2,6 kN.
6 REDNINGSBÅDE 6.1 Styrkeprøve Det skal demonstreres, at redningsbåden har tilstrækkelig  

 styrke til at blive firet i vandet lastet med en i båden fordelt vægt  

 svarende til antallet af personer, til hvilket den skal godkendes og tillige  

 lastet med dens udrustning, og at den kan udsættes og slæbes med en hastighed  

 på op til 5 knob i smult vand.
6.2 Materialeprøve Materialet skal afprøves med henblik på at fastslå dets  

 brandhæmmende egenskaber ved at anbringe et prøveemne i en flamme.
Efter at  

 være blevet fjernet fra flammen skal emnets brændetid og det brændte stykke  

 bestemmes og skal være til Søfartsstyrelsens tilfredshed.
6.3 Stabilitetsprøve Det skal demonstreres, at redningsbåden har positiv  

 stabilitet i vandet, når den er lastet med en i båden fordelt vægt svarende  

 til antallet af personer, til hvilket den skal godkendes, og tillige er  

 lastet med dens udrustning.
Redningsbåden skal også have positiv stabilitet i  

 sin ovennævnte lastede tilstand, når den er fyldt med vand svarende til den  

 vandfyldning, som indtræffer, når båden gennemhulles et hvilket som helst  

 sted under vandlinien, forudsat opdriftsmaterialet ikke går tabt eller anden  

 skade opstår.
Det kan være nødvendigt at gennemføre adskillige prøver,  

 såfremt huller i forskellige områder vil afstedkomme forskellige bordfyldte  

 konditioner.
6.4 Redningsbåds overbelastningsprøve 6.4.1 Den ulastede redningsbåd skal anbringes på blokke eller ophænges i  

 løftekrogene, og sigtemidler opstilles til registrering af kølsænkning.
Båden  

 skal derpå lastes med ligeligt fordelte vægte, som repræsenterer gradvis  

 stigende overvægt på 25%, 50%, 75% og 100% af den totale vægt af antallet af  

 personer, til hvilket den skal godkendes, hver person sat til 75 kg, og med  

 dens udrustning.
Vægtene skal placeres, så de repræsenterer redningsbådens  

 belastning i funktionstilstand, men de behøver ikke at blive placeret 300 mm  

 over siddepladserne for at repræsentere de siddende personers tyngdepunkter.  

 Vægtene ved de forskellige overbelastninger skal anbringes på tilsvarende  

 måde.
Af samme grund kan afprøvning ved fyldning med vand ikke accepteres, da  

 denne metode ikke giver den rigtige vægtfordeling.
Dele af maskineriet kan  

 fjernes for at undgå de beskadiges; Der skal kompenseres med supplerende  

 vægte i redningsbåden for de maskindele der fjernes.
 6.4.2 Målinger ved fuld last, 25%, 50%, 75% og 100% overbelastning skal  

 registreres som følger:
6.4.3 Kølnedbøjningen og forandringer i bredden i §§ 6.4.2.1 og 6.4.2.3 må  

 ikke overstige 1/400 del af redningsbådens længde, når redningsbåden udsættes  

 for 25% overbelastning, og resultaterne ved 100% overbelastning skal være  

 omtrent proportionale med de ved 25% overbelastning opnåede resultater.  

 F.eks.: Er en nedbøjning af køl eller essing ved 25% overbelastning målt til  

 16 mm, må nedbøjningen af køl eller essing ved 100% overbelastning ikke  

 overstige omtrent 6.4.4 Vægtene skal derefter fjernes, og redningsbådens mål kontrolleres.  

 Der må ikke være nogen nævneværdig nedbøjning tilbage.
En hvilken som helst  

 varig nedbøjning på grund af disse prøver skal registreres.
Sådan opmåling  

 skal foretages efter et passende tidsforløb tilstrækkeligt til at tillade den  

 glasfiberarmerede polyesterkonstruktion at komme tilbage til sin originale  

 form, d.v.s. ca. 18 timer.
6.4.5 En redningsbåd konstrueret af metal skal underkastes en  

 overbelastning på 25% ved at supplere med vægt svarende til summen af 25%  

 redningsbådens vægt og 125% af den totale vægt af al udrustning og antallet  

 af personer, til hvilket den skal godkendes.
Vægtene skal derefter fjernes,  

 og redningsbådens mål kontrolleres.
Der må ikke være nogen nævneværdig  

 nedbøjning tilbage.
6.5 Redningsbåds stødprøve (impact test) Den fuldt udrustede redningsbåd  

 inklusive motor skal lastes med vægte svarende til vægten af antallet af  

 personer, til hvilket den skal godkendes, og - såfremt det er påkrævet - med  

 meder eller fendere på plads.
Med redningsbåden i en frithængende stilling  

 skal den trækkes sideværts til en position, hvorfra den - når den frigøres -  

 vil svinge og ramme en fast, lodret flade med en hastighed på 3.5 meter/sek.  

 Redningsbåden skal derpå frigøres for at støde mod den faste, lodrette flade.  

 Efter prøven må redningsbåden ikke vise tegn på sådan beskadigelse, som vil  

 have indflydelse på dens effektive funktion.
I tilfælde af selvoprettende  

 delvis overdækkede og fast overdækkede redningsbåde skal der foretages  

 målinger på dummyer, anbragt forskellige steder inde i redningsbåden til  

 bestemmelse af accelerationspåvirkningerne.
Personer anbragt på  

 siddepladserne må ikke udsættes for større tværskibs  

 accelerationsbelastninger end 8 G.
For både, hvor siddepladserne består af  

 separate polstrede sæder, som er placeret på langs i forhold til bådens  

 længderetning, kan der dog godtages tværskibs accelerationsbelastninger i  

 sæderne på op til 16 G.
6.6 Redningsbåds faldprøve Den fuldt udrustede redningsbåd inklusive motor  

 skal lastes med vægte svarende til vægten af samtlige personer, hvortil den  

 skal godkendes.
Redningsbåden skal derefter hænges op over vandet, således at  

 afstanden fra redningsbådens laveste punkt til vandoverfladen er 3 meter.  

 Redningsbåden skal derefter frigøres, således at den falder frit i vandet.  

 Redningsbåden må ikke herved beskadiges så den ikke kan bruges.
6.7 Redningsbåds styrkeprøve af siddepladser Hver enkelt siddeplads skal  

 belastes med en vægt på 100 kg.
Siddepladserne skal kunne bære denne  

 belastning uden nogen varig formændring eller beskadigelse.
6.8 Redningsbåds siddepladsprøve 6.8.1 Redningsbåden skal forsynes med motor og udrustning.
Det antal  

 personer med en gennemsnitsvægt på 75 kg, til hvilket redningsbåden skal  

 godkendes, skal derpå iført redningsvest og enhver anden vigtig, krævet  

 udrustning borde redningsbåden og være korrekt placeret inden for et tidsrum  

 af 3 minutter i tilfælde af en redningsbåd beregnet til et fragtskib, og så  

 hurtigt som muligt i tilfælde af en redningsbåd beregnet til et passagerskib.  

 Redningsbåden skal derpå manøvreres og al ombordværende udrustning afprøves  

 for at demonstrere, at den kan betjenes uden vanskelighed eller forstyrrelse  

 for de ombordværende.
 6.8.2 De overflader, hvorpå personer går, skal undersøges visuelt for at  

 fastslå, at de har skridsikker overflade.
6.9 Redningsbåds fribord og stabilitetsprøve Redningsbåden med sin motor  

 installeret skal lastes med vægte svarende til den totale udrustnings vægt.  

 Halvdelen af det antal personer, til hvilket redningsbåden skal godkendes,  

 skal være korrekt placeret på samme side af centerlinien.
Fribordet skal  

 derpå måles på den lave side, og må ikke være mindre end 1.5% af  

 redningsbådens længde og i intet tilfælde mindre end 100 mm.
6.10 Udløsermekanismeprøve 6.10.1 Redningsbåden med sin motor installeret skal ophænges i  

 udløsermekanismen, således at den er akkurat fri af jorden eller vandet.  

 Derpå belastes redningsbåden således, at den totale vægt svarer til 1.1 gange  

 vægten af redningsbåden, al dens udrustning og antallet af personer, hvortil  

 den skal godkendes.
Redningsbåden skal udløses samtidigt og kun samtidigt fra  

 hver bådløber, uden at noget går i bekneb eller forvolder skade på nogen del  

 af redningsbåden eller udløsermekanismen.
Det skal også godtgøres, at  

 redningsbåden udløses samtidigt fra bådløberne, når den flyder frit på vandet  

 i sin lette kondition og i en 10% overbelastet kondition.
Ovennævnte krav  

 gælder også for udsætningsanordninger, hvori der kun indgår een bådløber.
 6.10.1.2 Ved topunktsophængte både skal det godtgøres, at krogen kan  

 udløses fra bådførerens normale plads med en belastning på krogen fra ca. 0  

 til 1,1 gange fuldt lastet båd ved stødvis belastning og uens belastning i de  

 to kroge.
6.10.1.3 Det skal godtgøres, at udløsermekanismen ved belastninger og  

 under situationer som anført i paragraf 6.10.1 kan udløse i en enhver retning  

 af faldet inden for 45 gr fra lodret stilling.
Dette kan godtgøres ved for  

 eksempel at anbringe en enkelt krog med kroghus fittings etc. i en  

 trækprøveanordning, hvor man er i stand til at trække med de foreskrevne  

 kræfter i alle de foreskrevne vinkler.
 6.10.2 Udløsermekanismen skal monteres i en trækprøveanordning.  

 Belastningen skal øges til mindst 6 gange mekanismens arbejdsbelastning, uden  

 at der opstår brud.
 6.10.3 Det skal demonstreres, at udløsningsmekanismen kan udløse den fuldt  

 udrustede redningsbåd, når denne - lastet med vægte svarende til vægten af  

 antallet af personer, hvortil redningsbåden skal godkends - slæbes med  

 hastigheder på op til 5 knob.
 6.10.4 Det skal demonstreres, at udløsningsanordningen kan frigøre den  

 fuldt udrustede redningsbåds fangline, når redningsbåden - lastet med vægt  

 svarende til vægten af antallet af personer, hvortil den skal godkendes  

 slæbes med hastigheder på op til 5 knob.
6.11 Opdriftsprøve af redningsbåd 6.11.1 Når der stilles krav om fast opdriftsmateriale, skal materialet  

 underkastes de i § 2.7 foreskrevne prøver dog med den undtagelse, at den i §  

 2.7.3.2.3 nævnte dieselolie erstattes af renset benzin.
 6.11.2 Desuden skal 2 prøveemner i en periode 14 døgn være nedsænket under  

 et 100 mm lag af: .1 råolie .2 brændselsolie .3 dieselolie .4 renset benzin  

 og .5 petroleum.
 6.11.3 Disse prøveemner skal afprøves som leveret, idet prøverne udføres  

 ved normal rumtemperatur (ca. 18 gr C).
 6.11.4 Yderligere 2 prøveemner, som allerede har været underkastet  

 temperaturcyklusprøverne, skal afprøves overfor renset benzin og derpå  

 gennemgå vandabsorptionsprøven som foreskrevet i § 2.7.3.
 6.11.5 Prøveemnernes dimensioner skal registreres før og efter disse  

 prøver.
 6.11.6 Opdriften skal angives som for vandabsorptionsprøverne.
6.12 Redningsbåds manøvreprøve 6.12.1.1 Betjening af motor og brændstofforbrug Redningsbåden skal lastes  

 med vægte svarende til vægten af dens udrustning og af antallet personer,  

 hvortil den skal godkendes.
Motoren skal startes, og redningsbåden skal  

 manøvreres i et tidsrum af mindst 4 timer for at demonstrere, at den fungerer  

 tilfredsstillende.
Det skal demonstreres, at redningsbåden kan bugsere en  

 25-personers redningsflåde lastet med antallet af personer, hvortil den er  

 godkendt og dens udrustning med en fart af 2 knob.
Redningsbåden skal sejles  

 med en fart på ikke under 6 knob i et tidsrum, der er tilstrækkeligt til at  

 fastslå brændstofforbruget og til at fastslå, at brændstoftanken har den  

 krævede kapacitet.
 6.12.1.2 Det skal demonstreres at den fuldt lastede båds vendediameter ved  

 6 knob fremover er ca. 2 bådlængder.
 6.12.1.3 Det skal demonstreres at roret kan slippes med båden bakkende for  

 fuld motorkraft uden at rorarrangementet lider overlast.
6.12.2.1 Startprøve med kold motor Motoren kan tages ud af redningsbåden  

 til denne prøve.
Dog skal den være udstyret med alt tilbehør og transmission,  

 som anvendes i redningsbåden.
Motoren skal anbringes i et rum ved en  

 temperatur på -25 gr -15 gr C og efterlades, indtil temperaturen på alle  

 motorens enkeltdele har nået rumtemperaturen.
Temperaturen på brændstof,  

 smøreolie (sammen med en separat prøve af hver), og eventuel kølervæske skal  

 måles til denne prøve.
Motoren skal startes 3 gange.
De første 2 gange skal  

 motoren have lov til at løbe længe nok til at demonstrere, at den løber med  

 operationshastighed.
Efter de første 2 starter skal motoren have lov at stå,  

 indtil alle dele igen har nået rumtemperatur (-25 gr C). Efter den 3. start  

 skal motoren have lov til at fortsætte med at løbe i mindst 10 minutter, og  

 under denne periode skal transmissionen afprøves i alle gearstillingerne.
 6.12.2.2 Såfremt motorens startsystemer og starthjælpemidler ikke kan  

 starte motoren ved en omgivelsestemperatur på -25 gr C skal motoren være  

 udstyret med en termostatstyret motorvarmer, der gør det muligt at starte ved  

 denne temperatur.
 6.12.2.3 Uanset der er installeret motorvarmer, skal motorens  

 startsystemer og starthjælpemidler ved en omgivelsestemperatur på -15 gr C  

 kunne starte motoren inden for 2 minutter under de forhold der fremgår af §  

 6.12.2.1 uden at motorvarmeren er slået til.
6.12.3 Prøve med motoren ude af vandet Hvis motoren er vandkølet, skal man  

 i mindst 5 minutter lade motoren løbe i tomgang under forhold, der simulerer,  

 at båden er ude af vandet.
Motoren må ikke beskadiges som resultat af denne  

 prøve.
6.12.4 Prøve med motoren nedsænket i vand Motoren skal løbe i mindst 5  

 minutter nedsænket i vand, der - med motoren stående vandret - når op i  

 niveau med krumtapakslens centerlinie.
Motoren må ikke beskadiges som  

 resultat af denne prøve.
6.13 Afprøvninger af redningsbådslys Redningsbåds lys skal gennemgå de i §  

 5.1.9 foreskrevne prøver.
Detaljeret inspektion Forinden en redningsbåd  

 godkendes, uanset type, skal en i alle henseender komplet prototype af båden  

 på fabrikantens fabrik underkastes en detaljeret inspektion for at sikre at  

 alle Søfartsstyrelsens krav er opfyldt.
6.14 Prøve med rejsning af overdække Med den delvis lukkede eller  

 selvoprettende delvis lukkede redningsbåd lastet med antallet af personer,  

 hvortil den skal godkendes, skal det demonstreres, at overdækket med lethed  

 kan rejses af ikke mere end 2 personer.
I tilfælde af den selvoprettende  

 delvis lukkede redningsbåd skal de 2 personer kunne rejse overdækket på ikke  

 over 2 minutter.
 6.15 Selvoprettende delvis lukkede og helt lukkede redningsbåde Ud over de  

 i §§ 6.1 til 6.13 foreskrevne prøver skal selvoprettende delvis lukkede og  

 helt lukkede redningsbåde gennemgå de følgende prøver.
6.15.1 Selvopretningsprøve Udrustningen skal fastgøres på dens normale  

 plads i redningsbåden.
Vægte repræsenterende hver person med en  

 gennemsnitsvægt på 75 kg skal fastgøres på hver plads med sikkerhedsbælte med  

 tyngdepunktet ca. 300 mm over sædet, så at vægten giver samme effekt med  

 hensyn til stabilitet, som når redningsbåden er lastet med det antal  

 personer, til hvilket den skal godkendes.
Ved anvendelse af passende midler  

 til at tørne redningsbåden omkring dens langskibs akse til en hvilken som  

 helst krængningsvinkel og derpå udløse den, skal redningsbåden i den  

 overdækkede kondition tørnes til gradvis stigende krængningsvinkler op til og  

 med 180 gr og skal - når den udløses - altid at vende tilbage på ret køl uden  

 hjælp fra de ombordværende.
Prøven skal gentages i den ubelastede tilstand.  

 Medmindre motoren er indrettet til at standse automatisk, når den vendes på  

 hovedet, skal den køre i frigear i begyndelsen af denne prøve, og der må ikke  

 komme vand ind i motoren.
Motoren skal fortsætte med at køre, når den vendes  

 på hovedet, og køre i 10 minutter efter igen at være rettet op.
Hvis motoren  

 er indrettet til at standse automatisk, skal den let kunne starte igen, og i  

 tilfælde af en selvoprettende delvis lukket redningsbåd efter at vandet er  

 løbet fra redningsbåden og køre i 10 minutter, efter at redningsbåden er  

 vendt tilbage på ret køl.
6.15.2 Bordfyldt kæntringsprøve Redningsbåden skal fyldes med vand, og  

 alle adgangsveje forblive åbne.
Ved anvendelse af passende midler til at  

 tørne redningsbåden omkring dens langskibs akse til en hvilken som helst  

 krængningsvinkel skal redningsbåden tørnes til en krængningsvinkel på 180 gr  

 og derpå udløses.
Redningsbåden skal opnå en stilling, der giver de  

 ombordværende mulighed for at undslippe gennem en åbning der ligger over  

 vandet.
Der kan med henblik på denne prøve ses bort fra de ombordværendes  

 vægt og fordeling, hvorimod udrustningen eller en tilsvarende vægt skal  

 fastgøres i redningsbåden på dens normale position.
6.15.3 Motor inversions prøve Motoren og dens brændstoftank skal monteres  

 på en drejelig ramme indrettet til at lade motoren dreje om en akse svarende  

 til bådens langskibsakse.
En bakke anbringes under motoren til opsamling af  

 enhver form for olie, som måtte lække fra motoren, således at dette kan  

 måles.
Følgende fremgangsmåde skal følges: .1 start motoren og kør med fulde  

 omdrejninger i 5 minutter; .2 stop motoren og drej den gennem 360 gr i  

 retning med uret; .3 start motoren igen og kør med fulde omdrejninger i 10  

 minutter; .4 stop motoren og drej den gennem 360 gr i retning mod uret; .5  

 start motoren igen, kør med fulde omdrejninger i 10 minutter, stop derpå og  

 luk for motoren; .6 lad motoren køle af; .7 start motoren og kør med fulde  

 omdrejninger i 5 minutter; .8 drej den arbejdende motor i retning med uret  

 gennem 180 gr, stands op i 180 gr -stillingen i 10 sekunder, drej derpå  

 motoren yderligere 180 gr i retning med uret for at fuldføre en hel  

 omdrejning; .9 hvis motoren er indrettet til at standse automatisk, så start  

 igen; .10 lad motoren køre med fulde omdrejninger i 10 minutter; .11 lad  

 motoren køle af; .12 gentag proceduren i § 6.15.3.8 ved at dreje motoren i  

 retning mod uret; .13 gentag procedurerne i §§ 6.15.3.10 og 6.15.3.11; .14  

 drej motoren i retning med uret gennem 180 gr og stands motoren.
Drej  

 yderligere 180 gr for at fuldføre en omdrejning med uret; .15 start motoren  

 igen og kør med fulde omdrejninger i 10 minutter; .16 gentag proceduren i §  

 6.15.3.14 ved at dreje motoren i retning mod uret; .17 start motoren igen,  

 kør med fulde omdrejninger i 10 minutter, stop derpå, luk for motoren; og .18  

 skil motoren ad for undersøgelse.
Under denne prøve må motoren ikke blive alt  

 for varm, ikke fejlfunktionere eller lække mere end 250 ml olie under nogen  

 enkelt af drejningerne.
Når motoren er afmonteret, må den ikke vise tegn på  

 overophedning eller ekstrem slitage.
6.15.4 Frit-fald prøve En redningsbåd konstrueret til udsætning ved frit  

 fald skal gennemgå en prøveudsætning fra den højde, hvori den agtes stuvet,  

 idet der regnes med ugunstige betingelser vedrørende trim og slagside.  

 Redningsbåden skal være fuldt lastet.
Prøveudsætningen må ikke resultere i  

 nogen betydende skade på redningsbåden, som vil forringe dens funktionelle  

 egenskaber.
6.16 Redningsbåde med selvstændigt luftforsyningssystem.
Ud over de i §§  

 6.1 til 6.15 foreskrevne prøver skal en sådan redningsbåd gennemgå følgende  

 prøver:
6.16.1 Luftforsyningsprøve Alle redningsbådens indgange og åbninger skal  

 lukkes til, luftforsyningen til redningsbådens indre åbnes, og motoren  

 bringes til at køre for fulde omdrejninger i et tidsrum af 10 minutter.
I  

 dette tidsrum skal det atmosfæriske tryk inden for overdækningen løbende  

 registreres for at konstatere, at der opretholdes et mindre overtryk af  

 luftpå mellem 5 - 20 mbar inden i redningsbåden, og for at godtgøre, at der  

 ikke trænger giftige luftarter ind.
Selv hvis motoren skulle stoppe, må det  

 indre lufttryk aldrig falde til under det atmosfæriske lufttryk udenfor; det  

 må heller ikke overstige det med mere end 20 millibar under prøven.
Det skal  

 godtgøres, at når luftforsyningen opbruges, aktiveres der automatiske midler  

 til forhindring af dannelse af et farligt undertryk inde i redningsbåden.
 6.17 Brandbeskyttede redningsbåde Ud over de i §§ 6.1 til 6.16 foreskrevne  

 prøver skal brandbeskyttede redningsbåde gennemgå følgende prøver.
6.17.1 Brandprøve 6.17.1.1 Redningsbåden skal fortøjes i midten af et område, der er ikke  

 mindre end 5 gange redningsbådens maksimale projektionsareal, og med kanter i  

 stand til fuldstændig at holde brandvæsken tilbage.
Der skal hældes petroleum  

 på vandet, som - når det antændes - vil vedligeholde en brand, hvis flammer  

 fuldstændig vil omslutte redningsbåden i et tidsrum af 8 minutter.
6.17.1.2 Motoren skal køre på fulde omdrejninger, hvorimod skruen ikke  

 behøver at rotere.
Gas- og brandbeskyttelsessystemerne skal være i funktion  

 under hele brandprøven.
 6.17.1.3 Den flydende petroleum skal antændes og skal fortsætte med at  

 brænde og omslutte redningsbåden i 8 minutter.
 6.17.1.4 Temperaturen skal registreres på ikke mindre end 10 steder på  

 redningsbådens indvendige overflade samt på ikke under 5 steder indenbords -  

 væk fra den indvendige overflade - hvor de ombordværende måtte være placeret.  

 Sådanne steder for temperaturmåling skal godkendes af Søfartsstyrelsen.  

 Temperaturmålingsmetoden skal muliggøre, at den højeste temperatur  

 registreres.
 6.17.1.5 Temperaturen på den udvendige overflade samt temperaturerne inde  

 i branden skal registreres.
6.17.1.6 Der skal løbende tages prøver af luften inde i båden, og de  

 repræsentativt indsamlede prøver skal analyseres for tilstedeværelse og  

 mængde af væsentlige giftige eller skadelige gasser eller stoffer.
Analysen  

 skal dække et område, der indbefatter forventede gasser af stoffer, som kan  

 opstå, og som kan variere afhængigt af de anvendte materialer og den anvendte  

 fremstillingsmetode.
 6.17.1.7 Trykket inde i redningsbåden skal løbende registreres for at  

 godtgøre, at der opretholdes et overtryk inde i redningsbåden.
6.17.1.8 Ved afslutningen af prøven skal redningsbåden være i en sådan  

 tilstand, at den fortsat vil kunne anvendes i fuldt lastet tilstand.
Bemærk:  

 Søfartsstyrelsen kan frafalde denne prøve for en 6.17.2 Vandsprinklerprøver 6.17.2.1 Funktionsprøve med brandbeskyttende sprinklersystem Start motoren  

 og sprinklerpumpen.
Mål - med motoren kørende med den beregnede ydelse -  

 omdrejningstal/minut for motor og pumpe og trykket på pumpens henholdsvis  

 suge- og trykside for at nå frem til de for hastighed og vandtryk ansatte  

 værdier.
6.17.2.2 Sprinklerprøve når denne er indbefattet Trim efter tur  

 redningsbåden 5 gr på næsen og 5 gr agterover og kræng den 5 gr til bagbord  

 og 5 gr til styrbord.
Kør i hver situation pumpen med den ansatte hastighed  

 og mål trykket på suge- og trykside.
Det ved hver af situationerne opnåede  

 tryk skal være tilfredsstillende, og de observerede sprinklerforhold skal  

 være sådan, at sprinklerfilmen dækker hele redningsbådens overflade.
 6.17.2.3 Måling af tykkelsen af den sprinklede vandfilm Med redningsbåden  

 liggende lige op og ned og på ret køl kør pumpen med den ansatte hastighed.  

 Mål vandtrykket og den sprinklede vandfilm på redningsbådens ydre overflade.  

 Vandtrykket og filmens tykkelse over hele redningsbådens ydre overflade - med  

 båden liggende lige op og ned og på ret køl i ubelastet tilstand - skal være  

 tilfredsstillende for Søfartsstyrelsen.
7 MAND-OVERBORD-BÅDE 7.1 Faste mand-overbord-både 7.1.1 Faste mand-overbord-både skal gennemgå de i §§ 6.1 til 6.13, med  

 undtagelse af de i § 6.8.1, foreskrevne prøver, samt den i § 7.2.3.1.2  

 foreskrevne prøve.
 7.1.2 Det skal bestemmes, hvor stor den største fuldt lastede  

 redningsflåde er, der kan bugseres af den faste mand-overbord-båd med en  

 hastighed på mindst 2 knob.
7.1.3 Faste mand-overbord-bådes siddepladsprøve Den faste  

 mand-overbord-båd forsynes med sin motor og udrustning.
Det antal personer  

 med en gennemsnitsvægt på 75 kg, til hvilket mand-overbord-båden skal  

 godkendes, skal derpå, iført redningsvest og enhver anden vigtig krævet  

 udrustning, gå om bord; en person skal ligge ned, og de andre skal være  

 korrekt placeret i mand-overbord-båden.
Båden skal for de siddende personer  

 være forsynet med faste sæder, placeret lavt i båden.
For den liggende person  

 skal der være mindst 2 m x 0,5 m frit, plant areal til rådighed.
Den faste  

 mand-overbord-båd skal derefter manøvreres og al ombordværende udrustning  

 afprøves for at demonstrere, at den kan betjenes uden vanskelighed eller  

 forstyrrelse for de ombordværende.
7.1.4 Det skal demonstreres at 2 personer i mand-overbord-båden med lethed  

 kan hjælpe en tredje person, der skal forgive at være bevidstløs op af  

 vandet.
Den tredje person skal ligge i vandet, simulerende en tilstand af  

 fuldstændig udmattelse.
Personerne i mand-overbord-båden skal være iført  

 godkendte redningsveste.
Personen, der ligger i vandet må ikke være iført  

 redningsdragt eller -vest. (Af sikkerhedsmæssige grunde skal personen i  

 vandet under prøven have en tamp om livet).
 7.1.5 Detaljeret inspektion En i alle henseender komplet prototype  

 mand-overbord-båd skal på fabrikantens fabrik underkastes en detaljeret  

 inspektion for at sikre, at alle Søfartsstyrelsens krav er opfyldt.
7.2 Permanent oppustede mand-overbord-både 7.2.1 Den oppustede mand-overbord-båd skal gennemgå de i §§ 6.5, 6.7,  

 6.10, 6.12, 6.13, 7.1.3 og 7.1.4 foreskrevne prøver.
7.2.2 Faldprøver 7.2.2.1 Den oppustede mand-overbord-båd komplet med al sin udrustning og  

 en vægt svarende til dens motor og brændstof anbragt på motorens og  

 brændstoftankens plads skal fra en højde af mindst 3 meter droppes på vandet  

 3 gange.
Droppene i vandet skal finde sted fra stillingerne: Boven 45 gr  

 nedad, vandret trim, og agterenden 45 gr nedad.
 7.2.2.2 Ved afslutningen af disse drop skal mand-overbord-båden og dens  

 udrustning undersøges nøje, og der må ikke være tegn på beskadigelse, som kan  

 påvirke dens effektive funktion.
7.2.3 Belastningsprøver 7.2.3.1 Den oppustede mand-overbord-båds fribord skal tages under  

 forskellige belastningskonditioner som følger:
 7.2.3.2 Med mand-overbord-båden i en hvilken som helst af de i § 7.2.3.1  

 foreskrevne konditioner må minimum fribordet ikke være mindre end 300 mm ved  

 opdriftsslangerne og ikke mindre end 250 mm fra den laveste del af  

 agterspejlet.
7.2.4 Stabilitetsprøve 7.2.4.1 Følgende prøver skal udføres med motor og brændstof eller en  

 tilsvarende vægt anbragt på motorens og brændstoftankenes plads: .1 Det antal  

 personer, hvortil den oppustede mand-overbord-båd skal godkendes, skal  

 trænges sammen i samme side, med halvdelen af denne bemanding placeret  

 siddende på opdriftsslangen, og derpå i en ende.
I hvert af tilfældene skal  

 fribordet registreres.
Under disse konditioner skal fribordet overalt være  

 positivt; og .2 mand-overbord-bådens stabilitet under entring skal godtgøres  

 ved, at 2 personer i mand-overbord-båden demonstrerer, at de med lethed kan  

 hjælpe en tredie person, der skal foregive at være bevidstløs, op af vandet.  

 Den tredie person skal have ryggen vendt mod mand-overbord-bådens side,  

 således at han ikke kan bistå sine reddere.
Alle personer skal være iført  

 godkendte redningsveste.
 7.2.4.2 Disse stabilitetsprøver kan udføres med mand-overbord-båden  

 flydende i roligt vand.
7.2.5 Havariprøve 7.2.5.1 Følgende prøver skal udføres med den oppustede mand-overbord-båd  

 lastet med antallet af personer, hvortil den skal godkendes, både med og uden  

 motor og brændstof (eller en hertil svarende vægt) anbragt på motorens og  

 brændstoftankens plads: .1 med forreste opdriftskammer uoppustet; .2 med hele  

 opdriften i den ene side af mand-overbord-båden uoppustet; og .3 med hele  

 opdriften i den ene side samt forreste opdriftskammer uoppustede.
 7.2.5.2 Under hver af de i § 7.2.5.1 foreskrevne konditioner skal samtlige  

 de personer, hvortil mand-overbord-båden skal godkendes, bæres oppe inden i  

 mand-overbord-båden.
7.2.6 Manøvredygtigheds- og bugserprøver 7.2.6.1 Det skal demonstreres, at den oppustede mand-overbord-båd i smult  

 vand kan drives frem og manøvreres ved hjælp af sine årer eller pagajer med  

 en hastighed af mindst 0,5 knob over en distance på mindst 25 meter, når den  

 er lastet med det antal personer, (alle iført redningsveste), hvortil den  

 skal godkendes.
 7.2.6.2 Hastigheds- og manøvredygtighedsprøver skal udføres med motorer af  

 forskillige effekter for at vurdere mand-overbord-bådens søegenskaber.
 7.2.7 Opretningsprøve Det skal demonstreres, at den oppustede  

 mand-overbord-båd med og uden motor og brændstof eller en hertil svarende  

 vægt anbragt på motorens og brændstoftankens plads - er i stand til at blive  

 rettet op af ikke mere end 2 personer, hvis den ligger omvendt på vandet.
7.2.8 Simuleret hårdt-vejrsprøve For at simulere brug i hårdt vejr skal  

 den oppustede mand-overbord-båd forsynes med en motor med højere effekt end  

 den, det er hensigten at installere, og derpå sejles hårdt i vindstyrke 4  

 eller 5 tilsvarende hård sø i mindst 30 minutter.
Mand-overbord-båden må ikke  

 udvise for stor bøjelighed eller varig formforandring eller have mistet mere  

 end minimalt tryk.
7.2.9 Bordfyldningsprøve Det skal demonstreres, at mand-overbord-båd, når  

 den er helt bordfyldt, er i stand til at flyde med sin fulde udrustning,  

 antallet af personer, hvortil den skal godkendes, og en vægt svarende til sin  

 motor og fyldt brændstoftank.
Det skal tillige demonstreres, at  

 mand-overbord-båden ikke deformeres alvorligt i denne kondition.
7.2.10 Overbelastningsprøver Den oppustede mand-overbord-båd belastet med  

 3 gange vægten af mand-overbord-båden, dens motor og brændstof, udrustning og  

 antallet af personer hvortil den skal godkendes, skal hænges op i sit  

 slængsystem ved en temperatur på +20 gr C med alle overtryksventiler ude af  

 funktion.
Mand-overbord-båden skal derefter belastes til 1,1 gange vægten af  

 mand-overbord-båden, dens motor og brændstof, udrustning og antallet af  

 personer hvortil den skal godkendes, og hænges op i sit slængsystem ved en  

 temperatur på -30 gr C med alle overtryksventiler i funktion.  

 Mand-overbord-båden og slængsystemet skal undersøges efter hver af prøverne  

 og må ikke udvise noget som helst på at være beskadiget.
 7.2.11 Detaljeret inspektion En i hver henseende komplet, oppustet  

 mand-overbord-båd skal pustes fuldstændig op hos fabrikanten og gennemgå en  

 detaljeret inspektion for at sikre, at alle Søfartsstyrelsens krav er  

 opfyldt.
 8 UDSÆTNINGS- OG INDSKIBNINGSANORDNINGER Fabrikanter af udsætnings- og  

 indskibningsanordninger, der ønsker disse godkendt af Søfartsstyrelsen skal i  

 tillæg til det i disse forskrifters indledning nævnte fremsende følgende  

 materiale: .1 Generalarrangement af udsætningsmidlet af hvilket betjening og  

 funktion fremgår samt evt. foreløbig betjeningsinstruktion. .2 Tegninger  

 visende alle materialedimensioner, kvaliteter, svejsninger, opbygning af  

 gear, bremser m.v. stykliste over løsdele. .3 Beregninger af alle  

 styrkeelementer, gear, bremser m.v. med oplysning om hvilke normer,  

 forskrifter eller regler, der er benyttet. .4 Angivelse af typebetegnelse,  

 maksimal arbejdsbelastning, affiringshastighed, maksimal nedfiringslængde. .5  

 Afprøvnings procedure med rapportskema i henhold til denne paragraf.  

 Tegningsmaterialet skal fremsendes med 3 kopier af hver.
8.1 Afprøvning af davider og udsætningsanordninger før installation 8.1.1 Davider og udsætningsanordninger bortset fra spilbremser skal  

 underkastes en statisk prøvebelastning på 2,2 gange deres maksimale  

 arbejdsbelastning.
Med vægten i fuld udenbords position skal denne svinges i  

 en bue på ca. 10 gr til hver side af lodret i det beregnede for- og  

 agterplan.
Prøven skal udføres i opret position efterfulgt af prøver, der  

 simulerer tilstande om bord med slagside på 20 gr til den end og den anden  

 side.
Udsætningsanordninger for redningsbåde på olietankskibe,  

 kemikalietankskibe og gastankskibe med endelig krængningsvinkel, der er over  

 20 gr udregnet i overensstemmelse med "The International Konvention for  

 the Prevention of Pollution from Ships, 1973" ("Den Internationale  

 Konvention af 1973 til Imødegåelse af Forurening fra Skibe") med  

 ændringer, der følger af "The 1978 Protocol" ("Protokol af  

 1978"), og organisationens rekommendationer, som det måtte være  

 hensigtsmæssigt, skal afprøves til denne krængningsvinkel simulerende at  

 udsætningsmidlet bruges på skibets laveste side.
Ovennævnte prøver kan på  

 2-armdavider foretages særskilt med hver enkelt davidarm, idet  

 prøvebelastningen da reduceres til 2,2 gange den belastning davidarmen er  

 dimensioneret for.
Der må ikke være tegn på deformering af betydning eller  

 anden beskadigelse på grund af denne prøve.
Udsætningsarrangementet skal ved  

 de følgende prøver være samlet komplet svarende til, at arrangementet er  

 installeret om bord i det skib, det skal godkendes til.
Båden eller  

 redningsflådens ydre dimension inkl. eventuelle fendere skal også indgå i  

 arrangementet.
8.1.2 En vægt svarende til 1.1 gange den maksimale arbejdsbelastning skal  

 ophænges og fastgøres med de påtænkte surringer med tyngdepunktet svarende  

 til redningsbådens, redningsflådens, eller mand-overbord-bådens tyngdepunkt,  

 når disse er lastet med normal udrustning og det antal personer de skal  

 godkendes til i løftepunkterne med udsætningsanordningen i opret stilling.  

 Vægten skal derefter bevæges fra fuld indenbords position til fuld udenbords  

 position ved brug af de betjeningsanordninger, der bruges på skibet.
Prøven  

 skal gentages med udsætningsanordningen i stillinger, der simulerer en  

 kombineret 20 gr slagside indad og 10 gr trim.
Udsætningsanordninger for  

 redningsbåde på olietankskibe, kemikalieskibe og gastankskibe med endelig  

 krængningsvinkel, der er over 20 gr udregnet i overensstemmelse med "The  

 International Convention for the Prevention of Pollution from Ships,  

 1973" ("Den Internationale Konvention af 1973 til Imødegåelse af  

 Forurening fra Skibe") med ændringer, der følger af "The 1978  

 Protocol" (Protocol af 1978), og organisationens rekommandationer, som  

 det måtte være hensigtsmæssigt, skal afprøves til denne krængningsvinkel,  

 simulerende at udsætningsmidlet bruges på skibets laveste side.
Alle prøverne  

 skal gentages med en vægt svarende til en fuldt udrustet redningsbåd uden  

 personer eller den letteste redningsbåd og -flåde, og mand-overbord-båd der  

 er beregnet til anvendelse i forbindelse med udsætningsanordningen for at  

 sikre, at denne fungerer tilfredsstillende under meget lette  

 belastningsforhold.
Anordningen skal med tilfredsstillende resultat kunne  

 udsættes og affire vægten under samtlige disse forhold, og der må ikke være  

 tegn på deformering af betydning eller, anden beskadigelse eller fejlfunktion  

 på grund af prøverne.
8.1.3 En vægt svarende til 1.1 gange den maksimale arbejdsbelastning skal  

 hænges med tyngdepunktet svarende til redningsbådens, redningsflådens, eller  

 mand-overbord-bådens tyngdepunkt, når disse er lastet med normal udrustning  

 og det antal personer de skal godkendes til i løftepunkterne med  

 udsætningsanordningen i opret stilling.
Vægten skal derefter bevæges fra fuld  

 indenbords position til fuld udenbords position ved brug af de  

 betjeningsanordninger, der bruges på skibet.
Anordningen skal med  

 tilfredstillende resultat kunne bevæge den maksimale konstruerede belastning,  

 der skal hejses, fra udenbords til indenbords position uden at forårsage  

 varig deformation eller anden beskadigelse.
8.1.4 Spiltromler skal vindes op med det maksimalt tilladte antal  

 vindinger, og en statisk prøvebelastning på 1.5 gange den maksimale  

 arbejdsbelastning skal anbringes og holdes med bremsen.
Denne vægt skal derpå  

 fires mindst een fuld omdrejning af tromleakselen og stoppes ved brug af  

 holdebremsen.
En prøvebelastning på 1.1 gange den maksimale arbejdsbelastning  

 skal derpå affires mindst 3 meter og bringes til standsning ved brat at  

 trække bremsen til.
Prøvevægten må ikke falde mere end 1 meter, efter bremsen  

 er trukket til.
Denne prøve skal gentages et antal gange.
Hvis  

 spilkontruktionen omfatter en åben bremse, skal en af disse prøver udføres  

 med våd bremse, men i dette tilfælde kan bremselængden overskrides.
De  

 forskellige prøver skal sammenlagt nå op på en  

 "båd-affiringsdistance" på mindst 150 meter.(Det vil sige, at denne  

 distance er afhængig af hvor mange gange systemet er skåret). Spilbetjeningen  

 skal også afprøves med en belastning svarende til en fuldt udrustet  

 redningsbåd uden personer eller til den letteste redningsbåd eller -flåde,  

 der skal bruges sammen med spillet.
 8.1.5 Det skal demonstreres, at et spil beregnet til brug med en  

 mand-overbord-båd kan hive mand-overbord-båden med antallet af personer,  

 hvortil den ønskes godkendt, og dens udrustning eller en tilsvarende vægt op  

 igen med en hastighed på ikke under 0.3 m/sek.
8.1.6 Spillets håndbetjening skal demonstreres.
Hvis spillet er  

 konstrueret til hurtig ophivning med håndkraft, når det er ubelastet, skal  

 dette afprøves med en belastning på 1.5 gange det tomme løftegrejs vægt.
 8.1.7 Som afslutning på prøverne skal spillet skilles ad for inspektion.  

 Disse prøver og inspektionen skal normalt overværes af en repræsentant for  

 Søfartsstyrelsen.
8.1.8 Søfartsstyrelsen kan, hvor man finder anledning hertil, stille krav  

 om specielle prøver for eftervisning af, at funktions- og  

 dimensioneringskravene er overholdt.
F.eks. kulde- og varmeprøver, røntgen-  

 og ultralydundersøgelse.
9 LINEKASTNINGSAPPARAT 9.1 Prøver for fyrværkeri Raketter, som anvendes i linekastningsapparat,  

 skal underkastes de under 4.2.1, 4.2.3, 4.3, 4.4.1 (hvis passende), 4.4.5 og  

 4.4.6 foreskrevne prøver.
9.2 Funktionsprøve Der skal affyres 3 projektiler fastgjort til en line,  

 og linen skal i stille vejr bæres mindst 230 meter ud.
Sideafvigelsen fra  

 affyringsretningen må ikke overstige 10% af længden af projektilets flugt.  

 Såfremt projektilet affyres ved benyttelse af en sprængladning, skal eet af  

 projektilerne affyres under benyttelse af det dobbelte af den normale  

 ladning.
 9.3 Strækprøve af line Linen skal gennemgå en strækprøve og have en  

 brudstyrke på ikke under 2 kN.
 9.4 Visuel undersøgelse Det skal ved visuel undersøgelse godtgøres, at  

 anordningen: .1 er mærket med klare og præcise instrukser for, hvordan den  

 skal betjenes; og .2 er mærket med en metode til bestemmelse af dens alder.
9.5 Temperaturprøve 3 individuelle enheder bestående af projektil,  

 affyringssystem og line skal underkastes de under 4.1 foreskrevne prøver.
DEL  

 2 PRODUKTIONS- OG INSTALLATIONSPRØVER 1. GENERELT 1.1 Udover de tilfælde, hvor der i henhold til Skibstilsynets Meddelelser  

 "B" kapitel III stilles krav om inspektion af alle anordninger af  

 en bestemt type, skal Søfartsstyrelsen eller en af Søfartsstyrelsen dertil  

 godkendt institution foretage stikprøveinspektion hos fabrikanterne for at  

 sikre, at kvaliteten af redningsmidler og de anvendte materialer er i  

 overensstemmelse med specifikationen for det prototypegodkendte  

 redningsmiddel.
 1.2 Fabrikanterne skal indføre en procedure for kvalitetskontrol for at  

 sikre, at redningsmidler fremstilles til samme standard som det af  

 Søfartsstyrelsen prototypegodkendte redningsmiddel, og at de fører protokol  

 over enhver produktionsprøve udført i overensstemmelse med Søfartsstyrelsens  

 forskrifter.
 1.3 Hvor redningsmidlers rette betjening er afhængig af deres korrekte  

 installering i skibe, skal Søfartsstyrelsen stille krav om  

 installationsafprøvninger for at sikre, at redningsmidlerne er blevet korrekt  

 anbragt i skibet.
2. INDIVIDUEL OPDRIFTSUDRUSTNING 2.1 Redningsveste 2.1.1 Produktionsprøver Der skal stilles krav om, at fabrikanterne udfører  

 en opdriftsprøve på mindst 0,5% af de i en produktionsserie fremstillede  

 redningsveste og mindst en fra hver produktionsserie skal afprøves.
2.1.2 Inspektioner foretaget af Søfartsstyrelsen Inspektion skal foretages  

 af Søfartsstyrelsen eller en af Søfartsstyrelsen dertil godkendt institution  

 med intervaller på mindst en ud af hver 6.000 fremstillede redningsveste, dog  

 som minimum en inspektion pr. kalenderkvartal.
Hvis fabrikantens  

 kvalitetskontrol godtgør, at de fremstillede redningsveste vedblivende er  

 fejlfri, kan inspektionshyppigheden reduceres til en ud af hver 12.000.  

 Mindst en redningsvest af hver type i produktion skal vilkårligt udvælges af  

 inspektøren og underkastes en detaljeret undersøgelse, herunder om nødvendigt  

 skæres op.
Han skal også overbevise sig om, at flydeprøverne udføres  

 tilfredsstillende; såfremt han er i tvivl herom, skal der udføres en  

 flydeprøve.
3. TRANSPORTABEL OPDRIFTSUDRUSTNING 3.1 Redningskranse 3.1.1 Installationsprøver Anordningerne for hurtigudløsning af de på  

 skibets bro anbragte redningskranse udstyret med selvaktiverende røgsignaler  

 og blus skal kontroleres for at vise, at redningskransene og deres tilbehør  

 falder klar af skibssiden, når de udløses.
Ved seriebyggede skibe er det  

 tilstrækkeligt at afprøvningen foretages på det første skib i serien.
 3.1.2 Monteringsvejledning Det skal konstateres, at redningskransene har  

 den fornødne vægt til udløsning af signalerne samt at de selvaktiverende  

 røgsignaler og blus er anbragt i henhold til en godkendt  

 monteringsvejledning.
4. PYROTEKNIK TIL NøDSIGNALERING (NøDSIGNALER) 4.1 Et statistisk rimeligt antal nødsignaler fra hver produktionsserie  

 skal aktiveres, og deres effektive funktion konstateres.
De i del 1 § 4,  

 omhandlede prøver skal udføres een gang for hver 10. produktionsserie af  

 signaler, dog skal sådanne prøver udføres mindst een gang om året, men de  

 behøver ikke udføres hyppigere end een gang i hvert kalenderkvartal.
Hvor der  

 er tale om fortløbende produktion af et signal, behøver de i § 4 nævnte  

 prøver kun udføres een gang om året, såfremt Søfartsstyrelsen er overbevist  

 om, at de kvalitetskontrolprocedurer, der følges under de fortløbende  

 produktionsmetoder, gør en hyppigere afprøvning unødvendig.
5. REDNINGSFLÅDER OG REDNINGSBÅDE 5.1 Funktionsoppustningsprøve af redningsflåder 5.1.1 Søfartsstyrelsen skal efter eget skøn ved stikprøve udvælge en  

 færdiggjort og operationsklar pakket redningsflåde og gennemføre en  

 funktionsoppustningsprøve på et jævnt, tørt gulv eller i vandet, f.eks. i et  

 svømmebassin, for at efterprøve pakning og oppustning.
5.1.2 Den faktiske fordeling af oppustning af redningsflåder i en periode  

 overlades til Søfartsstyrelsens skøn, således at der opnås et passende udvalg  

 af hele produktionen.
Det skal påses, at der ikke kræves unødig indsats for  

 at sikre oppustning, og at oppustningstiden er normal.
 5.1.3 Hver fremstillet redningsflåde skal inspiceres for mangler og  

 dimensionale afvigelser.
5.1.4 Hver fremstillet redningsflåde skal oppustes med luft til mindst 1,5  

 gange arbejdstrykket.
Efter en stabileringsperiode på 30 minutter, skal  

 trykket aflæses og registreres.
Efter yderligere 30 minutters forløb må  

 redningsflåden ikke udvise tegn på skridning i sammenføjningerne eller  

 bristning, og trykket må ej heller falde med mere end 5%. Overtryksventilerne  

 skal være blokeret til denne prøve.
Efter prøven skal hver overtryksventil  

 afprøves til behørigt åbnings- og lukketryk.
5.1.5 Det skal ved oppustning med luft til arbejdstryk efterprøves, at  

 hvert af de oppustede kamre i hver af de fremstillede redningsflåder er en  

 gastæt enhed.
Efter 30 minutters forløb skal trykket efterprøves og om  

 nødvendigt justeres til arbejdstrykket.
Efter yderligere 1 times forløb må  

 trykket ikke være faldet med mere end 2%, når der er kompenseret for  

 ændringer i temperatur og barometerstand.
Der kan afprøves mere end eet  

 kammer ad gangen, men tilstødende kamre med fælles membran skal under prøven  

 være åbne mod atmosfæren.
5.1.6 Hvis isolationen af redningsflådens bund tilvejebringes ved  

 oppustning, skal bunden pustes op til det konstruerede tryk.
Efter 30 min  

 justeres trykket til det konstruerede tryk.
Efter forløbet af yderligere 1  

 time må trykket ikke være faldet med mere end 5%, når der er kompenseret for  

 ændringer i temperatur og barometerstand.
 5.2 Nedfirbare redningsflåder og oppustelige mand-overbord-både Hver ny  

 nedfirbar redningsflåde skal på tilfredsstillende vis gennemgå en 10%  

 overbelastningsprøve i overensstemmelse med de godkendte tegninger eller  

 konstruktionsspecifikationer før den afsluttende oppustningstrykprøve.  

 Betingelserne for den 10% overbelastningsprøve med en flåde ophængt er: .1 de  

 10% overbelastning skal udgøres af 10% massen af redningsflåden sammen med  

 dens fulde udrustning og dens fulde antal personer sat til 75 kg pr. person;  

 og .2 redningsflåden skal pustes op til normalt arbejdstryk bestemt ved  

 overtryksventilernes lukketryk.
5.3 Redningsbåde og mand-overbord-både 5.3.1 Hver ny redningsbåd og mand-overbord-båd skal belastes til 1.1 gange  

 den til båden hørende belastning og hænges op i sin udløsningsanordning.  

 Redningsbåden skal derpå udløses med belastning på udløsningsanordningen.
Det  

 skal tillige konstateres, at båden er i stand til at udløses, når den er  

 vandbåren i let tilstand og i en 10% overbelastet tilstand.
Denne afprøvning  

 skal foretages på fabrikken.
5.3.2 Hver redningsbåd og mand-overbord-båd skal funktionsprøves i mindst  

 2 timer, før den installeres om bord på skibet.
Motoren skal dog  

 funktionsprøves indtil alle lugtgener/røgudvikling fra isolationsmateriale  

 m.v. er forsvundet.
Prøven skal omfatte funktionen af alle systemer,  

 inklusive betjening af kraftoverføringen i alle dens trin.
Denne afprøvning  

 skal foretages på fabrikken.
5.3.3 For hver redningsbåd og mand-overbord-båd skal der i forbindelse med  

 installation om bord i overværelse af Søfartsstyrelsen afholdes fartsprøve.  

 Hver redningsbåds og mand-overbord-båds fart fremover i smult vand skal, når  

 lastet med vægte svarende til massen af dens udrustning og af antallet af  

 personer, hvortil den skal godkendes, og med al motordrevet hjælpeudrustning  

 i brug, være mindst 6 knob.
For mand-overbord-både skal fartsprøve tillige  

 afholdes med den fuldt udrustede båd, når denne er bemandet med et antal  

 personer, der svarer til bådens besætning (normalt 3 personer).
6. UDSÆTNINGS- OG ANBRINGELSESANORDNINGER 6.1 Udsætningsanordninger, der betjener sig af fald og spil 6.1.1 Belastningsprøve på fabrik Hver udsætningsanordning herunder hornene  

 bortset fra spillet skal afprøves med en statisk belastning på 2,2 gange  

 arbejdsbelastningen med anordningen svunget fuldt ud.
Anordningen må ikke  

 blive deformeret eller skadet af prøven.
Spil med bremserne slået til skal  

 afprøves med en statisk belastning på 1,5 gange den maksimale  

 arbejdsbelastning.
Enhver af stellets og armens støbte komponenter skal  

 hammerprøves for at fastslå, at de er solide og uden støbefejl.
 6.1.2 Ubelastet affiringsprøve Redningsbåden, redningsflåden eller  

 mand-overbord-båden lastet med sin normale udrustning eller en dertil  

 svarende vægt skal affires ved betjening af udsætningsanordningen på dækket  

 for at demonstrere, at redningsbådens, redningsflådens eller  

 mand-overbord-bådens vægt er tilstrækkelig til at overvinde  

 gnidningsmodstanden i spil, fald, blokke og dermed forbundet grej.  

 Hastigheden, hvormed redningsbåden, redningsflåden eller mand-over-bord-båden  

 affires i vandet, må ikke være mindre, end hvad der udledes af formlen:
6.1.3 Belastet affiringsprøve 6.1.3.1 Redningsbåden, redningsflåden eller mand-overbord-båden lastet med  

 sin normale udrustning eller en dertil svarende masse og en masse svarende  

 til det antal personer a 75 kg, som redningsmidlet er beregnet til +10% af  

 arbejdsbelastningen, skal affires ved betjening af udsætningsanordningen på  

 dækket.
Når båden eller flåden er nået op på sin maksimale  

 affiringshastighed, skal bremsen trækkes brat til for at demonstrere, at  

 davidernes og spillenes befæstigelse i skibets struktur er tilfredsstillende.  

 Den af Søfartsstyrelsen fastsatte maksimale affiringshastighed må ikke  

 overskrides jfr. §6.1.2. Før og efter affiringsprøven skal befæstigelser i  

 skibets struktur undersøges visuelt for at konstatere om forandringer er  

 indtruffet.
Det kan accepteres, at prøven simuleres ved at benytte vægte om  

 nødvendigt ophængt i et åg, der udgør de ovennævnte belastninger.
 6.1.3.2 Hvis affiring af redningsbåden dirigeres fra selve redningsbåden  

 ved hjælp af en kontrolwire, der fødes fra en hjælpetromle på spillet, skal  

 der rettes speciel opmærksomhed på følgende efter installation af daviderne  

 og spillene: .1 Vægten på kontrolwiren skal være tilstrækkelig til at  

 overvinde gnidningsmodstanden i kontrolwirens forskellige skiver, når  

 redningsbåden svinges ud fra sin stuvede position til sin  

 indskibningsposition; .2 det skal være muligt at betjene spilbremsen fra  

 selve redningsbåden; .3 spilbremsen må ikke påvirkes af vægten af den fuldt  

 udstukne kontrolwire; .4 der skal være tilstrækkelig længde af kontrolwiren  

 tilgængelig ved redningsbåden under alle stadier af affiringen; og .5 der  

 skal træffes foranstaltninger til at holde kontrolwirens frie ende i  

 redningsbåden, indtil redningsbåden af operatøren er frigjort fra  

 udsætningsanordningen.
 6.1.3.3 Hvis spilbremsen sidder udsat for vejr og vind, skal  

 affiringsprøven gentages efter at bremseoverfladen er gjort våd.
6.1.4 Ophivningsprøve 6.1.4.1 Det skal demonstreres, at redningsbåden eller -flåden med dens  

 udrustning kan løftes tilbage til sin stuvningsposition ved hjælp af  

 hånddrevet udstyr, og at den kan stuves og surres forsvarligt.
Det skal  

 endvidere godtgøres, at en redningsbåds udsætningsanordning ved hjælp af et  

 motordrevet spil kan tage redningsbåden om bord igen med udrustning og dens  

 besætning (mindst 6 personer). Hvor der benyttes midler (bowsing gear) til at  

 bringe båden ind til skibssiden inden båden hives helt tilbage til sin  

 stuvede position, skal det afprøves, at sådanne midler fungerer  

 tilfredsstillende.
6.1.4.2 Hvor davider bringes tilbage til udgangsstillingen ved  

 maskinkraft, skal det demonstreres, at kraften automatisk afbrydes, før hver  

 davidarm tørner mod stopperne.
For øvrige typer udsætningsanordninger med  

 løbere og spil, der betjenes ved maskinkraft, skal det ligeledes godtgøres,  

 at der forefindes sikkerhedsanordninger, som automatisk afbryder kraften før  

 overbelastning af anordningerne finder sted.
 6.1.4.3 I tilfælde, hvor der er tale om udsætningsanordninger for  

 mand-overbord-både, skal det demonstreres, at den fuldt udrustede  

 mand-overbord-båd lastet med en vægt svarende til antallet af personer, som  

 den er godkendt til at bære, kan hives op med en hastighed af ikke under 0,3  

 m/s.
 6.1.4.4 Det skal demonstreres, at mand-overbord-båden ved hjælp af  

 hånddrevet udstyr kan hives op med det samme spil som foreskrevet i §  

 6.1.4.3.
6.1.4.5 Såfremt mand-overbord-båden ikke kan ombordtages til korrekt  

 stuvet position med de i Skibstilsynets Meddelelser "B" kap.
III  

 regel 16.5 omhandlede stropper, skal det afprøves, at der forefindes midler  

 til på en sikker måde at skifte båden over fra sådanne stropper til  

 normalløberen eller løberne i udsætningsanordningen.
6.1.5 Udsætningsprøve ved trim og slagside 6.1.5.1 Det skal godtgøres, at redningsbåden, -flåden eller  

 mand-overbord-båden fuldt udrustet sikkert kan affires mod et trim på op til  

 10 gr og en slagside op til 20 gr til den ene eller den anden side jfr.  

 Skibstilsynet Meddelelser "B" kap.
III regel 48.1.1 samt for  

 redningsbåde kap.
III regel 48.1.2 med hensyn til endelig krængningsvinkel  

 for olietankskibe , kemikalietankskibe og gastankskibe i den lave side.
 6.1.5.2 Der skal foretages fornøden undersøgelse til konstatering af at  

 løberblokken slipper hornene på daviderne ved 20 gr slagside til modsat side.
6.1.6 Prøve for konstatering af længden på udsætningsanordningers løbere 6.1.6.1 Det skal demonstreres, at hver løber kan nå vandoverflåden med  

 skibet i letteste søgående kondition under ugunstige forhold med hensyn til  

 trim og med en slagside på op til 20 gr modsat side, idet der stadig skal  

 være mindst tre tørner tilbage på spiltromlen.
6.1.7. Prøve med indskibningslejdere 6.1.7.1 Det skal demonstreres, at der ved hver indskibningslejder  

 forefindes håndlister for at give sikker overføring fra dæk til top af  

 lejder, samt at en enkelt lejderlængde strækker sig fra dækket til  

 vandlinien, når skibet ligger i sin letteste søgående kondition under  

 ugunstige forhold med hensyn til trim og med en slagside på mindst 15 gr til  

 modsat side.
Placeringen af lejderen behøver ikke at være lige ud for  

 udsætningsstedet, men kan være i dettes nærhed.
6.1.8 Klargørings- og udsætningsprøve 6.1.8.1 Det skal demonstreres, at hver redningsbåd, redningsflåde og  

 mand-overbord-båd er anbragt således, at to besætningsmedlemmer kan udføre  

 klargøring og udsætning på under 5 minutter, uden at dette vanskeliggør  

 betjeningen af nogen af de øvrige redningsbåde, redningsflåder eller  

 mand-overbord-både på nogen af de øvrige udsætningssteder jfr.
Skibstilsynets  

 Meddelelser "B" kap.
III regel 13.1.3 og regel 14.1.
6.1.9 Afprøvning af forskrevne midler til at bringe redningsbåde,  

 mand-overbord-både og redningsflåder ind til skibssiden 6.1.9.1 Det skal  

 demonstreres, at der for hver redningsbåd mand-overbord-båd eller  

 redningsflåde, der bordes fra et indskibningsdæk, forefindes midler til at  

 bringe båden eller flåden ind til skibssiden og fastholde dem ved skibssiden,  

 således at indskibning af personer kan foregå sikkert.
For redningsflåder  

 skal det endvidere demonstreres, at åbning i gelænder eller skanseklædning  

 samt placering af klamper eller øjebolte for fastføring af bowsingliner og  

 styreliner er i henhold til redningsflådefabrikantens anvisninger.
Denne  

 demonstration behøver ikke nødvendigvis at gennemføres ved hver eneste  

 udsætningsanordning om bord på skibet.
Dog skal mindst eet eksemplar af hver  

 udsætningsanordning og arrangement - herunder hver størrelse redningsflåde -  

 afprøves.
6.1.10 Afprøvning af knudetoves længde 6.1.10.1 Hvor der medføres redningsbåde, der opfyldes foreskrifterne i  

 skibstilsynets Meddelelser "B" kap.
III regel 42 eller 43 skal det  

 demonstreres, at knudetovene (mindst to), der er fastgjort til mellemhaleren  

 mellem daviderne, er af tilstrækklig længde til at nå vandet, når skibet  

 ligger i sin letteste søgående kondition under ugunstige forhold med hensyn  

 til trim og med en slagside på mindst 20 gr til modsat side.
6.2 Installationsprøver af udsætningsanordninger for redningsflåder 6.2.1 Afprøvning af udløsningsanordninger Udløsningsanordningerne skal  

 demonstreres og efterprøves med den belastede redningsflåde for at sikre, at  

 den automatiske udløserkrog ikke udløses, mens den stadig er belastet.
6.2.2 Affiringsprøve En redningsflåde prøvebelastet svarende til 10%  

 overbelastning eller en tilsvarende masse skal affires fra hver  

 udsætningsanordning for at fastslå affiringshastigheden.
Den 10%  

 overbelastning skal være 10% af den samlede redningsflådes masse sammen med  

 dens udrustning og det fulde antal personer sat til 75 kg pr. person.  

 Redningsflåden skal udsættes for stød- og rykvise bevægelser for at sikre, at  

 redningsflådens udsætningsanordning, dennes befæstigelser og understøtninger  

 kan modstå de deraf hidrørende belastninger.
6.2.3 Tidtagning på affiringsprøve Der skal foretages tidsmåling af en  

 samlet operationsfase, der omfatter klargøring, lastning og udsætning af 3  

 redningsflåder.
Såfremt det ønskes, kan anvendelse af personer begrænses til  

 klargørings- og belastningsfaserne, således at der erstattes med ballast i  

 affirings- og udsætningsfaserne af prøven.
Dette afprøvningsforløb behøver  

 ikke nødvendigvis at gennemføres på hver eneste udsætningsanordning om bord  

 på skibet.
Dog skal mindst eet eksemplar af hver type udsætningsanordning og  

 -arrangement afprøves således på denne måde.
6.2.3.1 Inden et skib med nedfirbare redningsflåder går i fart, skal hvert  

 medlem af besætningen deltage i en samlet operationsfase med udsætning af en  

 redningsflåde jfr.
Skibstilsynets Meddelelser "B" kap.
III regel  

 18.4.3.
6.2.4 Bugsertrækprøve 6.2.4.1 Med flåden liggende på vandet under et bugsertræk på 1600øN skal  

 flåden såvel tom som fuld lastet og med anordningerne klargjort for  

 automatisk udløsning, kunne udløses manuelt med en kraft, der skal ligge  

 inden for et interval af 500-1000 N.
 6.2.4.1.1 Prøven kan ækvivaleres af en belastningsprøve, hvor  

 anordningerne klargjort for automatisk udløsning og krogen belastet med 1000  

 N kan udløses manuelt med en kraft, der skal ligge inden for intervallet  

 500-1000 N.
 6.2.4.2 Det skal påvises, at krogen klargjort for automatisk udløsning og  

 belastet med 1600 N ikke kan udløses manuelt med en kraft på 1000 N.
7. Afprøvning af nødlys ved mønstrings, indskibnings-  

 og udsætningsarrangementer for redningsbåde og -flåder 7.1 Nødlys foreskrevet i Skibstilsynets Meddelelser "B" kap.
III  

 regel 11.4, 11.5, og 15.7 skal afprøves og det skal godtgøres at belysningen  

 er tilstrækkelig.
8. Afprøvning af hovedalarmsignalsystem 8.1 Hovedalarmsignalsystemet skal afprøves og det skal kontrolleres at  

 systemet får energi fra skibets hovedforsyning og den elektriske  

 nødenergikilde jfr.
Skibstilsynets Meddelelser "B" Kapitel III  

 regel 50.
9. Midler der forhindrer enhver udtømning af vand i  

 redningsbåde eller redningsflåder 9.1 Det skal godtgøres, at der forefindes midler, der forhindrer enhver  

 udtømning af vand i redningsbåde eller redningsflåder, medens skibet  

 forlades.
10. Indbringning af eventuelle stabilisatorvinger 10.1 Er der risiko for, at redningsbåde eller -flåder beskadiges af  

 skibets stabilisatorvinger, skal det demonstreres, at der forefindes midler,  

 der opfylder kravene i Skibstilsynets Meddelelser "B" kap.
III  

 regel 15.9, til at bringe stabilisatorerne indenbords.
11. Evakueringsprøve for passagerskibe 11.1 For alle redningsbåde og redningsflåder, der er nødvendige for, at  

 samtlige ombordværende kan forlade skibet, skal det godtgøres, at de kan  

 udsættes med fuld last af personer og udrustning inden for et tidsrum af 30  

 minutter fra det tidspunkt, hvor der gives signal til at forlade skibet.
11.2 Der skal foretages tidsmåling af en samlet operationsfase, der  

 omfatter klargøring, lastning og udsætning af mindst et eksemplar af hver  

 type udsætningsanordning og -arrangement.
For redningsbåde kan tidsmålingen  

 foretaget ved den belastede affiringsprøve sammenlægges med en tidsmåling af  

 klargørings- og belastningsfaserne for mindst hver type redningsbåd, idet  

 anvendelse af personer kan begrænses til disse faser.
For redningsflåder  

 anvendes tidsmålingen foretaget i henhold til § 6.2.3.
12. Evakueringsprøve for lastskibe 12.1 Det skal godtgøres, at alle redningsbåde og redningsflåder, med  

 undtagelse af de i Skibstilsynets Meddelelser "B" kap.
III regel  

 15.1.1 omhandlede redningsflåder, der er nødvendige for, at samtlige  

 ombordværende kan forlade skibet, kan udsættes med fuld last af personer og  

 udrustning inden for et tidsrum af 10 minutter fra det tidspunkt, hvor der  

 gives signal til at forlade skibet.
12.2 Der skal foretages tidsmåling af en samlet operationsfase, der  

 omfatter klargøring, lastning og udsætning med mindst et eksemplar af hver  

 type udsætningsanordning og -arrangement.
For redningsbåde kan tidsmålingen  

 foretaget ved den belastede affiringsprøve sammenlægges med en tidsmåling af  

 klargørings- og belastningsfaserne for mindst hver type redningsbåd, idet  

 anvendelse af personer kan begrænses til disse faser.
For redningsflåder  

 anvendes tidsmålingen foretaget i henhold til § 6.2.3.
 13. Oversigt over inspektioner og installationsprøver  

 m.v.
 13.1 Følgende prøver skal i forbindelse med installation om bord overværes  

 af Søfartsstyrelsen.
