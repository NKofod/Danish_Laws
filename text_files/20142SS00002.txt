Beretning afgivet af Miljø- og Fødevareudvalget den 22. september 2015 Beretning om geografiske dyrkningsundtagelser for gmo-afgrøder m.v.
Udvalget modtog den 16. september 2015 grundnotat om undtagelse i forhold til fire dyrkningsansøgninger angående genetisk modificeret majs, jf.
MOF alm. del  bilag 63. Udvalget drøftede på sit møde den 22. september 2015 det oversendte notat.
På baggrund heraf pålægger et flertal i udvalget (S, DF, EL, ALT, RV og SF) regeringen at  anmode om geografiske dyrkningsundtagelser i forhold til de fire dyrkningsansøgninger.
I forlængelse heraf og i forbindelse med behandlingen af forslag til lov om dyrkning m.v. af genetisk modificerede afgrøder (sameksistensloven) og lov om miljø og genteknologi, som p.t. er i høring finder flertallet, at der er behov for en generel, overordnet drøftelse af den danske holdning til dyrkning af gmo-afgrøder i Danmark.
Flertallet finder, at Danmark skal anmode om dyrkningsundtagelser, indtil Folketinget har haft lejlighed til at drøfte den generelle holdning i Folketingssalen.
 Endvidere opfordrer udvalget ministeren til at afholde en teknisk gennemgang for udvalget, der belyser Barrosodirektivets konsekvenser, lovforslaget  om gmo-afgrøder og de gældende regler om dyrkning af gmo-afgrøder, herunder lov om dyrkning m.v. af genetisk modificerede afgrøder (sameksistensloven) og lov om miljø og genteknologi.
 P.u.v.
