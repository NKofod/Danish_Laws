Fremsat den 28. februar 2007 af indenrigs- og sundhedsministeren (Lars Løkke  

 Rasmussen) Forslag til Lov  

 om ændring af sundhedsloven (Tilbageholdelse af gravide alkoholmisbrugere i  

 behandling) § 1 I sundhedsloven, lov nr. 546 af 24. juni 2005, som  

 ændret ved § 2 i lov nr. 1395 af 21. december 2005, lov nr. 491 af 7.  

 juni  

 2006, § 80 i lov nr. 538 af 8. juni 2006 og § 1 i lov nr. 1556 af  

 20.  

 december 2006, foretages følgende ændringer:
 1.  

  

 Efter  

 § 141 indsættes i kapitel 40:
 »§ 141 a.  

  

 Kommunalbestyrelsen  

 træffer afgørelse om, hvorvidt kommunen vil tilbyde kontrakter om behandling  

 for alkoholmisbrug med mulighed for tilbageholdelse efter §§ 141 b  

  141  

 f.
 § 141 b.  

  

 I forbindelse med tilbud om støtte til alkoholmisbrugere i form af døgnophold  

 efter § 141, kan kommunen tilbyde en gravid alkoholmisbruger at indgå en  

 kontrakt om behandling for alkoholmisbrug med mulighed for tilbageholdelse  

 efter denne bestemmelse og §§ 141 c  141 e.
 Stk. 2.  

  

 Inden en  

 behandling omfattet af stk. 1, indledes, skal kommunen indgå en  

 skriftlig  

 kontrakt med den gravide alkoholmisbruger om behandling med mulighed for  

 tilbageholdelse.
 Stk. 3.  

  

 En  

 kontrakt om behandling med mulighed for tilbageholdelse af den gravide  

 alkoholmisbruger kan indgås for en periode af ikke over et halvt års varighed  

 fra indgåelsen.
 Stk. 4.  

  

 Den gravide alkoholmisbruger kan  

 opsige en kontrakt om behandling med mulighed for tilbageholdelse, når  

 betingelserne for tilbageholdelse efter § 141 c ikke er opfyldt.
 Stk. 5.  

  

 Kommunens  

 afslag på tilbud efter stk. 1 kan ikke indbringes for anden  

 administrativ  

 myndighed.
§ 141 c.  

  

 Under en behandling  

 omfattet af § 141 b, kan tilbageholdelse  

 ske, når der er en begrundet formodning om, at den gravide alkoholmisbruger  

 vil  

 afbryde den aftalte behandling, og det vil være uforsvarligt ikke at  

 tilbageholde den pågældende, fordi 1)  

 	  

 den gravide  

 alkoholmisbruger frembyder nærliggende fare for at skade fostret, 2)  

 	  

 udsigten til ophøret  

 af misbruget eller en betydelig og afgørende bedring af tilstanden ellers vil  

 blive væsentligt forringet eller 3)  

 	  

 den gravide  

 alkoholmisbruger frembyder nærliggende og væsentlig fare for sig selv.
 Stk. 2.  

  

 Tilbageholdelse kan kun ske, hvis  

 mindre indgribende foranstaltninger er utilstrækkelige.
§ 141 d.  

  

 Afgørelse  

 om tilbageholdelse træffes af behandlingsinstitutionens  

 leder og kan meddeles mundtligt til den gravide alkoholmisbruger.
Er  

 afgørelsen  

 meddelt mundtligt, skal der straks udarbejdes en skriftlig begrundelse for  

 afgørelsen, som gives til den gravide alkoholmisbruger.
 Stk. 2.  

  

 Lederens afgørelse  

 skal forelægges for kommunen, som senest 3 hverdage  

 efter iværksættelsen af en tilbageholdelse afgør, om tilbageholdelsen skal  

 opretholdes, eller om den skal ophøre, såfremt den ikke allerede er ophørt.  

 Den  

 gravide alkoholmisbruger skal straks have meddelelse om kommunens afgørelse,  

 som skal være skriftlig.
Stk. 3.  

  

 Tilbageholdelsen  

 skal ophøre, når betingelserne i § 141, c, stk. 1, ikke længere er  

 til stede.
Den enkelte tilbageholdelse kan højst vare14 dage fra afgørelsen  

 efter § 141 c, stk. 1, og den samlede tilbageholdelsesperiode må  

 ikke  

 overstige 2 måneder inden for en periode på 6 måneder.
Stk. 4.  

  

 Afgørelse om  

 ophør af en tilbageholdelse træffes af behandlingsinstitutionens leder og  

 skal  

 meddeles kommunen.
Den gravide alkoholmisbruger skal straks have meddelelse  

 om  

 ophøret af tilbageholdelsen.
 § 141 e.  

  

 Kommunen  

 skal efter anmodning fra den gravide alkoholmisbruger  

 indbringe en afgørelse om tilbageholdelse for retten efter reglerne i  

 retsplejelovens kapitel  

 43 a.
 Stk. 2.  

  

 Den gravide  

 alkoholmisbruger skal både i forbindelse med indgåelse af kontrakten, jf.  

 § 141 b, og i forbindelse med, at den pågældende får meddelelse om en  

 afgørelse efter § 141 c, stk. 1, vejledes om muligheden for at få  

 afgørelsen  

 indbragt for retten.
 § 141 f.  

  

 Isolation og fiksering er ikke  

 tilladt i forbindelse med behandling for alkoholmisbrug efter § 141 b  

   

 141 e.
 Stk. 2.  

  

 Fysisk  

 magtanvendelse er tilladt i det omfang, det er nødvendigt for at forhindre  

 den  

 gravide alkoholmisbruger i at forlade behandlingsstedet og afværge, at den  

 gravide  

 alkoholmisbruger udsætter sig selv eller andre for nærliggende fare for at  

 lide  

 skade på legeme eller helbred.
§ 141 g.  

  

 I  

 ndenrigs- og sundhedsministeren  

 fastsætter nærmere regler om tilbageholdelse og om indberetning.« § 2 Loven træder i kraft den 1. juli 2007.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Ansvaret for behandlingen af alkoholmisbrugere ligger i  

 kommunerne, jf. sundhedslovens § 141. Kommunerne har ligeledes ansvaret  

 for den forebyggende indsats på alkoholområdet i henhold til sundhedslovens  

 § 119. Endelig har kommunerne efter sociallovgivningen ansvaret for den  

 sociale indsats over for udsatte grupper, som fx gravide alkoholmisbrugere.
 Efter sundhedslovens § 141, stk. 3, kan kommunerne  

 tilvejebringe tilbud om alkoholbehandling ved at etablere behandlingstilbud  

 på  

 egne institutioner eller ved indgåelse af aftale herom med andre  

 kommunalbestyrelser,  

 regionsråd eller private institutioner.
Det mest almindelige tilbud om alkoholbehandling er på et  

 alkoholambulatorium.
For så vidt angår gravide alkoholmisbrugere er der nogle  

 steder i landet etableret særlige familieambulatorier, som behandler gravide  

 stof- og alkoholmisbrugere og nybagte mødre med misbrugsproblemer.
I mindre omfang finder alkoholbehandling sted på  

 døgninstitutioner for alkoholmisbrugere.
Langt de fleste tilbud om  

 døgnbehandling for alkoholmisbrug findes i dag på private selvejende  

 behandlingsinstitutioner, som kommunerne benytter som en del af det kommunale  

 tilbud om alkoholbehandling.
Formålet med loven er at gøre det muligt for kommunerne at  

 give et tilbud til gravide alkoholmisbrugere om at kunne blive tilbageholdt  

 på  

 en døgninstitution for alkoholmisbrugere i en kort periode.
Hensigten er at  

 hindre den gravide kvinde i at skade fostret i en situation, hvor kvinden  

 ikke  

 kan styre sin trang til alkohol og at hindre kvinden i at genoptage  

 alkoholmisbruget.
Formålet er endvidere at fastholde kvinden i behandling.
2. Lovforslagets baggrund 2.1. De skadelige virkninger af alkohol på  

 fostret Det er både velkendt og veldokumenteret, at alkohol skader  

 fostret under hele udviklingen.
Indtagelse af alkohol under graviditeten kan  

 forårsage graviditetskomplikationer som for tidlig fødsel, moderkageløsning,  

 abort, dødfødsler, komplicerede fødsler og iltmangel under fødslen.
Alkohol  

 kan  

 for barnet endvidere give væksthæmning, hjerneskade og misdannelser i alle  

 barnets organer og i barnets ansigtstræk.
Det kan medføre abstinenser hos det  

 nyfødte barn.
Endelig kan medfødt alkoholskade vise sig senere i barnets  

 udvikling, bl.a. som hyperaktivitet, indlæringsvanskeligheder og dårlig  

 koncentrationsevne.
Det vides ikke, hvor meget alkohol der skal til for at  

 udløse de nævnte komplikationer.
Man kender ikke en sikker nedre grænse for  

 indtagelse af alkohol under graviditeten.
Men jo mere alkohol der drikkes,  

 des  

 større risiko er der for skader på fostret.
Sundhedsstyrelsen anbefaler, at  

 gravide højst drikker en genstand i døgnet, og at gravide ikke drikker  

 alkohol  

 hver dag.
I Danmark er gravide kvinders forbrug af alkohol stort  

 sammenlignet med andre lande i Norden og det øvrige Europa. 80 procent af de  

 gravide, danske kvinder har indtaget alkohol under graviditeten, og 18  

 procent  

 har indtaget mere end syv genstande ved én eller flere lejligheder.
Den  

 gruppe  

 gravide i Danmark med det højeste alkoholforbrug er kvinder over 30 år med  

 akademisk uddannelse.
En dansk undersøgelse  fra 1984  af gravide kvinders  

 alkoholforbrug viste, at 3,4 procent har et stort alkoholforbrug, hvilket vil  

 sige mere end 3 genstande i gennemsnit dagligt eller mere end fem genstande  

 på  

 en gang mere end 2 gange om måneden.
Man konstaterede føtalt alkoholsyndrom  

 (FAS)  dvs. de ovennævnte symptomer i svær grad  ved en ud af 612  

 fødsler.  

 Med et fødselstal på 60.000 om året svarer det til, at ca. 100 børn om året  

 fødes med føtal alkoholsyndrom(FAS). Ifølge udenlandske undersøgelser vil  

 børn  

 med føtal alkoholeffekt (FAE)  en mildere form for FAS  udgøre 3  

 gange  

 antallet af børn med FAS.
Det kan derfor antages, at ca. 300 danske børn  

 hvert  

 år fødes med FAE.
I Danmark findes der endnu ikke brugbar statistik over de  

 medfødte alkoholskader.
Mange af børnene bliver aldrig diagnosticeret som  

 alkoholskadede, men man finder dem blandt mange andre diagnoser.
Det kan være  

 lav fødselsvægt, medfødt hjertefejl, læbe-ganespalte, dødfødsel, dårlig  

 trivsel, hjerneskade, retarderet psykomotorisk udvikling, hyperaktivitet,  

 adfærdsforstyrrelse, psykisk udviklingshæmning, ADHD  

 (Attention-Deficit/Hyperactivity  

 Disorder) og MBD (Minimal Brain Dysfunction). Et alkoholmisbrug hos moren kan  

 endvidere føre til indlærings- og koncentrationsvanskeligheder hos barnet,  

 ligesom barnet kan blive udsat for omsorgssvigt og mishandling m.m.
 For at forebygge alvorlige skader på fostret og for at  

 fastholde den gravide alkoholmisbruger i behandling har regeringen fundet det  

 hensigtsmæssigt at udvide behandlingstilbudene til gravide alkoholmisbrugere  

 med et tilbud om kontrakt om behandling for alkoholmisbrug med mulighed for  

 på  

 behandlingsinstitutionen under visse nærmere angivne restriktive betingelser  

 at  

 tilbageholde den gravide alkoholmisbruger mod dennes vilje.
2.2. Reglerne i Norge og Sverige I Norge har det været muligt at tvangstilbageholde gravide  

 rusmiddelmisbrugende kvinder mod deres vilje siden januar 1996. Reglerne for  

 tilbageholdelsen er nedfældet i Lov om sociale tjenester § 6-2a.
Den norske Lov om sociale tjenester giver ikke ret til at  

 tvangsbehandle, men udelukkende tilbageholdestilbageholde en gravid  

 rusmiddelmisbruger på institution, hvis misbruget er af en sådan karakter, at  

 det er overvejende sandsynligt, at barnet vil blive født med skade, og hvis  

 andre nærmere angivne hjælpetiltag i følge loven ikke er tilstrækkelige.
Det  

 primære formål er at hindre eller begrænse sandsynligheden for, at barnet  

 påføres  

 skade.
Sekundært er formålet at motivere og tilbyde den gravide kvinde  

 behandling for sine rusmiddelproblemer og hjælp til at blive i stand til at  

 give barnet tilstrækkelig omsorg.
I Sverige er der ingen lovgivningsmæssig mulighed for at  

 tvangsbehandle gravide misbrugere af hensyn til barnets sundhed.
Kriterierne  

 for tvangsbehandling er: 1) at misbrugeren udsætter sin fysiske eller  

 psykiske  

 sundhed for alvorlig fare, 2) at misbrugeren løber en åbenbar risiko for at  

 ødelægge sit liv og 3) at misbrugeren kan befrygtes at skade sig selv eller  

 en  

 nærtstående.
Argumentet for ikke eksplicit at henvise til fosterets  

 sundhed og sikkerhed som et kriterium for tvangsbehandling er, at de  

 kriterier,  

 der forholder sig til misbrugerens egen sundhedsstilstand, er tilstrækkelige  

 som grundlag for at tvangsbehandle gravide misbrugere.
I Sverige undersøges  

 det  

 aktuelt, hvordan de gravide misbrugere opfanges i behandlingssystemet, og i  

 hvilket omfang tvangslovgivningen giver et tilstrækkeligt grundlag herfor med  

 henblik på en eventuel skærpelse af kriterierne for behandling af gravide  

 misbrugere.
2.3. Anden lovgivning på området Ifølge lov om tilbageholdelse af stofmisbruger i behandling  

 (Lovbekendtgørelse nr. 88 af 10. februar 2004, som ændret ved § 6 i lov  

 nr. 574 af 24. juni 2005 og § 5 i lov nr. 1584 af 20. december 2006)  

 skal  

 kommunalbestyrelsen tilbyde behandling til stofmisbrugere i behandling.
I  

 forbindelse med tilbud om støtte til stofmisbrugere i form af døgnophold, kan  

 der træffes afgørelse om, at en stofmisbruger skal have tilbud om at indgå en  

 kontrakt om behandling for stofmisbrug med mulighed for tilbageholdelse.  

 Socialministeren har den 31. januar 2007 fremsat lovforslag (L 135) om  

 ændring  

 af lov om tilbageholdelse af stofmisbrugere i behandling, således at  

 kommunalbestyrelsen  

 får en forpligtelse til at tilbyde gravide stofmisbrugere i døgnbehandling i  

 henhold til servicelovens § 101, jf. § 107, stk. 2, nr. 2, en  

 kontrakt om tilbageholdelse.
Dermed får den gravide stofmisbruger en ret til  

 at  

 få tilbudt en kontrakt om tilbageholdelse.
3. Lovforslagets indhold Lovforslaget er baseret på 3-dobbelt frivillighed: For det  

 første er det overladt til kommunalbestyrelsen, om den vil benytte sig af  

 lovens bestemmelser i kommunen.
For det andet træffer kommunen i det konkrete tilfælde  

 afgørelse, om der skal gives et tilbud om alkoholbehandling med mulighed for  

 tilbageholdelse på behandlingsinstitutionen.
Der er således ingen  

 forpligtelse  

 for kommunen til at tilbyde en sådan kontrakt, og kommunens afgørelse kan  

 ikke  

 indbringes for anden administrativ myndighed.
For det tredje er det frivilligt for den gravide  

 alkoholmisbruger, om hun vil indgå en sådan kontrakt. Ønsker den gravide  

 alkoholmisbruger ikke at indgå en sådan aftale, har hun fortsat adgang til  

 øvrige eksisterende behandlingstilbud.
Herved fastholdes  

 frivillighedsprincippet i behandlingen af den gravide alkoholmisbruger.
Det skal fremhæves, at behandlingen i princippet foregår i  

 et åbent behandlingsmiljø. Dette lægger naturligvis nogle begrænsninger på,  

 hvordan tilbageholdelse kan ske.
Betingelserne for at iværksætte en  

 tilbageholdelse,  

 jf. bemærkningerne til lovforslagets enkelte bestemmelser, er således  

 forholdsvis restriktive.
 Ligeledes forudsætter hjemlen i § 141 g, for  

 indenrigs- og sundhedsministeren til at fastsætte nærmere regler om, hvordan  

 tilbageholdelse kan ske, kun mulighed for meget begrænsede foranstaltninger  

 til  

 at gennemføre tilbageholdelsen, jf. bemærkningerne til § 141 g.
Foranstaltningerne anses imidlertid for at være  

 tilstrækkelige til at klare mere eller mindre akutte krisesituationer af  

 relativ kort varighed.
Det skal i den forbindelse bemærkes, at  

 tilbageholdelsen  

 skal ses som et led i en samlet sundhedsmæssig og social-pædagogisk indsats  

 over for den gravide alkoholmisbruger.
4. Økonomiske og administrative konsekvenser  

 for det offentlige I forbindelse med aftalen om satspuljen for 2007 blev der  

 afsat 5 mio. kr. årligt i perioden 2007-2010 til finansiering af kommunale  

 forsøgsprojekter.
Forsøgsprojekterne skal udvikle og afprøve metoder dels til  

 tidlig opsporing af gravide alkoholmisbrugere, dels til motivation til at gå  

 i  

 behandling og fastholdelse af gruppen i behandling.
Over puljen vil der kunne  

 opnås støtte til forsøgsprojekter med tilbageholdelse af gravide  

 alkoholmisbrugere.
 Kommuner, der vælger at anvende lovens bestemmelser om  

 tilbageholdelse, vil således kunne søge om midler hertil fra ovennævnte  

 pulje.  

 På denne baggrund skønnes lovforslaget ikke at have økonomiske konsekvenser  

 for  

 kommunerne.
 Lovforslaget har ingen administrative konsekvenser for  

 kommunerne.
 Lovforslaget har ingen økonomiske eller administrative  

 konsekvenser for staten eller regionerne.
5. Økonomiske og administrative konsekvenser  

 for erhvervslivet Lovforslaget har ingen økonomiske eller administrative  

 konsekvenser for erhvervslivet.
6. Miljømæssige konsekvenser Forslaget har ingen miljømæssige konsekvenser.
7. Administrative konsekvenser for borgerne Forslaget har ingen administrative konsekvenser for  

 borgerne 10. Forholdet til EU-retten Forslaget indeholder ingen EU-retlige aspekter.
11. Udtalelser over lovforslaget Lovforslaget har i udkast været forelagt for  

 Alkoholpolitisk Landsråd, Blå Kors Danmark, Brancheforeningen for  

 professionelle minnesotabehandlingscentre, BUPL  Forbundet for  

 pædagoger og  

 klubfolk, Børnerådet, Børnesagens Fællesråd, Center for Alkoholforskning,  

 Center for rusmiddelforskning, Centerlederforeningen, Dansk  

 Socialrådgiverforening, Dansk Sygeplejeråd, Danske Regioner, DCAA, De  

 Samvirkende Invalideorganisationer, Den almindelige danske lægeforening,  

 Foreningen  

 af Danske Døgninstitutioner, Foreningen Gode Alkoholdninger (GODA),  

 Jordemoderforeningen, KFUM Sociale Arbejde i DK, Kommunernes  

 Landsforening,  

 Landsforeningen Lænken, Red Barnet, Rådet for Socialt Udsatte, SL   

 Socialpædagogernes  

 Landsforbund, Socialchefforeningen, Tabuka (Landsforeningen for nuværende og  

 tidligere anbragte).
12. Sammenfattende skema Vurdering  

 af konsekvenser af lovforslaget Positive konsekvenser / mindre udgifter Negative konsekvenser / merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 141 a Det foreslås, at kommunalbestyrelsen træffer afgørelse om,  

 hvorvidt kommunen på en eller flere behandlingsinstitutioner, vil tage dette  

 yderligere tilbud i brug med kontraktsbehandling med ret til at tilbageholde  

 den gravide alkoholmisbruger i behandling.
Kommunalbestyrelsen skal således  

 træffe afgørelse om, hvorvidt man på en eller flere af de døgninstitutioner,  

 som kommunen anvender som et tilbud til borgerne om alkoholbehandling, skal  

 have mulighed for at tilbyde en gravid alkoholmisbruger at indgå en kontrakt  

 om  

 alkoholbehandling med mulighed for tilbageholdelse.
Til § 141 b Til stk.  1 Hvis kommunen har besluttet at tilbyde en gravid  

 alkoholmisbruger behandling med mulighed for tilbageholdelse, skal der indgås  

 en skriftlig kontrakt herom mellem den gravide alkoholmisbruger og  

 behandlingsinstitutionen.
Tilbageholdelse som led i kontraktsbehandling kan foregå på  

 døgninstitutioner, som virker efter sundhedslovens § 141. Det vil sige  

 døgnbehandlingsinstitutioner, som kommunerne anvender som en del af deres  

 tilbud om alkoholbehandling.
Kommunerne kan tilvejebringe tilbud om  

 alkoholbehandling ved at etablere behandlingstilbud på egne institutioner  

 eller  

 ved indgåelse af aftale herom med andre kommunalbestyrelser, regionsråd eller  

 private institutioner.
Til stk. 2 Kontrakten skal  

 indeholde en fastlagt behandlingsplan i forbindelse med opholdet på  

 institutionen.  

 Handleplanen skal angive, hvilken form for  

 alkoholbehandling den gravide alkoholmisbruger tilbydes, herunder om der  

 påtænkes anvendt medicin, den forventede varighed af opholdet på  

 behandlingsstedet og andre særlige forhold, som gør sig gældende i forhold  

 til  

 den enkelte gravide alkoholmisbruger.
Handleplanen bør udarbejdes ud fra den  

 gravide alkoholmisbrugers forudsætninger og så vidt muligt i samarbejde med  

 denne.
Til stk. 3 Kontrakten skal indeholde en bestemmelse om, at den højst  

 må strække sig over 6 måneder fra indgåelsen.
Kontrakten mellem den gravide alkoholmisbruger og  

 behandlingsinstitutionen skal udformes skriftligt.
Kontrakten skal indeholde  

 oplysning om, at alkoholmisbrugeren ved indgåelse af kontrakten giver  

 behandlingsinstitutionen  

 adgang til at tilbageholde hende på institutionen, såfremt betingelserne  

 herfor  

 er opfyldt.
Ovennævnte forhold skal opfattes som minimumskrav til en  

 behandlingskontrakt.
Denne kan således suppleres af individuelle aftaler  

 imellem institutionen og den gravide alkoholmisbruger om regler for ophold på  

 institutionen, krav eller betingelser til kvinden, eksempelvis om  

 urinkontrol,  

 alkoholtests, regler om udgang med følge af personalet i krisesituationer mv.  

 Endvidere kan der på tilsvarende måde som i andre aftaleforhold omkring  

 misbrugsbehandling indgå elementer i aftalen omkring efterbehandling og  

 opfølgning med hensyn til tilbud om aktivering, revalidering, uddannelse,  

 bolig  

 o. lign Uanset formuleringen af de individuelle aftaler i  

 forbindelse med indgåelse af en kontrakt, er det alene i de tilfælde, hvor  

 betingelserne for at iværksætte en tilbageholdelse er opfyldt, at der kan ske  

 tilbageholdelse.
Hvis den gravide alkoholmisbruger ikke overholder de  

 individuelle aftaler eller regler om eksempelvis urinkontrol, sidemisbrug  

 mv.,  

 er det et problem der i første omgang må afklares mellem institutionen og den  

 pågældende kvinde.
Der er ikke hjemmel til, at det alene kan udløse en  

 tilbageholdelsessituation, medmindre at den samlede situation bevirker, at  

 betingelserne i § 141 c, stk. 1 er opfyldt.
 Ønsker den gravide alkoholmisbruger ikke at indgå en  

 kontrakt om behandling for alkoholmisbrug med mulighed for tilbageholdelse,  

 har  

 vedkommende fortsat adgang til øvrige eksisterende behandlingstilbud.
Til stk. 4 Den gravide alkoholmisbruger kan opsige kontrakten, hvis  

 hun ønsker det.
Dog kan kontrakten ikke opsiges, når betingelserne i  

 § 141  

 c, stk. 1 for at tilbageholde den gravide alkoholmisbruger er opfyldt.
Til stk. 5 Kommunens afslag på tilbud om at indgå en kontrakt med  

 mulighed for tilbageholdelse kan ikke indbringes for anden administrativ  

 myndighed.
Til § 141 c Bestemmelsen indeholder forslag om betingelser for, hvornår  

 der kan iværksættes en tilbageholdelse af en gravid alkoholmisbruger mod  

 dennes  

 vilje.
 Betingelserne er formuleret efter de samme principper, der  

 gælder for tvangsindlæggelse og tilbageholdelse efter § 5 i lov om  

 anvendelse af tvang i psykiatrien.
Derudover foreslås der opstillet krav om, at der er en begrundet  

 formodning for, at den gravide alkoholmisbruger vil afbryde det aftalte  

 behandlingsforløb.
Det er derfor ikke nok, at der er en generel formodning  

 om,  

 at kvinden erfaringsmæssigt afbryder behandlingsforløbet i en bestemt  

 periode,  

 ligesom det heller ikke er tilstrækkeligt, at der er en fjern mistanke.
 Hensigten med betingelserne er, at tilbageholdelsen kun vil  

 kunne finde sted i tilfælde, hvor kvinden ellers ville befinde sig i en meget  

 alvorlig situation, hvor det til være uforsvarligt ikke at tilbageholde  

 vedkommende.
Der vil ifølge forslaget ikke være adgang til at bringe den  

 gravide alkoholmisbruger tilbage på institutionen  heller ikke med  

 politiets  

 hjælp, hvis vedkommende har forladt den.
Det gælder såvel før som efter  

 afgørelse  

 om tilbageholdelse er truffet.
Til stk. 1, nr. 1 Først og fremmest vil tilbageholdelse være berettiget, hvis  

 det skønnes, at kvinden vil påbegynde eller fortsætte sit misbrug som følge  

 af,  

 at behandlingen afbrydes, og der derved er meget stor sandsynlighed for, at  

 kvinden vil indtage alkohol i så store mængder, at der er risiko for skade på  

 fostret.
Den gravide alkoholmisbruger skal i den konkrete situation udvise en  

 adfærd, som gør, at det må formodes, at hun vil forlade behandlingsstedet for  

 at indtage alkohol.
Der kan ligeledes være tale om, at kvinden selv beder om  

 at  

 blive tilbageholdt, idet hun erkender, at hendes trang til alkohol, kan få  

 hende til at forlade behandlingsstedet.
Til stk. 1, nr. 2 Efter bestemmelsen kan den gravide alkoholmisbruger  

 tilbageholdes, hvis udsigten til ophøret af misbruget eller en betydelig og  

 afgørende bedring af tilstanden ellers vil blive væsentligt forringet.
Det  

 vil  

 sige i de tilfælde, hvor kvinden ønsker at forlade stedet for at indtage  

 alkohol, og hvor det skønnes, at hun herved helt vil afbryde behandlingen.
Til stk. 1, nr. 3 Efter bestemmelsen kan den gravide alkoholmisbruger  

 tilbageholdes, hvis hun frembyder nærliggende og væsentlig fare for sig selv.  

 Det kan fx være i det tilfælde, hvor hun frembyder fare for at begå selvmord.
Til stk. 2 Det er en forudsætning, at behandlingsinstitutionen  

 forsøger sig med mindre indgribende indgreb, før end der iværksættes en  

 tilbageholdelse af en gravid alkoholmisbruger.
Det vil bl.a. sige, at de  

 socialpædagogiske tiltag, institutionerne normalt griber til i forbindelse  

 med  

 en krisesituation, intensiveres, således at der også ad den vej lægges pres  

 på  

 kvinden med henblik på at fortsætte den aftalte behandling.
Det er således en gennemgående forudsætning, at de  

 forskellige former for direkte og indirekte psykologisk og pædagogisk  

 påvirkning, der allerede i dag anvendes i forbindelse med behandling af  

 alkoholmisbrugere, udnyttes i videst muligt omfang, inden tilbageholdelse  

 iværksættes.
Det kan bl.a. være skærpet urinkontrol, alkoholtests, forbud mod  

 at  

 forlade institutionen uden følge af en medarbejder i vanskelige perioder af  

 behandlingen, hvor der er fare for tilbagefald, fx i forbindelse med  

 afgiftning.
Det kan være etablering af gruppemøder i krisesituationer, eller  

 i  

 forbindelse hermed en tæt følge (mandsopdækning) fra personalets side af den  

 pågældende gravide alkoholmisbruger i en kortere eller længere periode,  

 indtil  

 situationen har stabiliseret sig.
Det kan ikke udelukkes, at indgåelse af et kontraktforhold  

 mellem behandlingsinstitutionen og den gravide alkoholmisbruger, der giver  

 institutionen ret til under visse betingelser at kunne tilbageholde kvinden,  

 psykologisk set kan have en positiv effekt, såvel på misbrugeren selv som på  

 andre.
Det kan eventuelt betyde, at selve tilbageholdelsessituationen ikke  

 behøver at blive realiseret.
Til § 141 d Til stk. 1 Afgørelse om tilbageholdelse efter § 141 c foreslås  

 truffet af behandlingsinstitutionens leder.
Det er en skønsmæssig vurdering,  

 der baseres på behandlingsinstitutionens faglige viden og kendskab til den  

 gravide alkoholmisbrugers adfærd i øvrigt.
Afgørelse om tilbageholdelse kan meddeles mundtligt til den  

 gravide alkoholmisbruger.
Er afgørelsen meddelt mundtligt, skal der straks  

 udarbejdes en skriftlig begrundelse for afgørelsen, som gives til den gravide  

 alkoholmisbruger.
Til stk. 2 Lederens afgørelse skal forelægges for kommunen, som senest  

 3 hverdage efter iværksættelsen af en tilbageholdelse afgør, om  

 tilbageholdelsen skal opretholdes, eller om den skal ophøre, såfremt den ikke  

 allerede er ophørt.
Den gravide alkoholmisbruger skal straks have meddelelse  

 om  

 kommunens afgørelse, som skal være skriftlig og begrundet.
Lederens afgørelse  

 skal forelægges for kommunen, også selv om tilbageholdelsen er ophørt inden  

 for  

 3 hverdage.
Til stk. 3 Institutionen skal løbende vurdere, om betingelserne for  

 tilbageholdelsen er opfyldt, og tilbageholdelsen skal ifølge forslaget  

 ophæves,  

 når betingelserne herfor ikke længere er til stede, ligesom der straks skal  

 gives meddelelse herom til den gravide alkoholmisbruger.
 Den enkelte tilbageholdelse kan ikke vare mere end 14 dage,  

 og den samlede tilbageholdelsesperiode inden for de 6 måneder, som kontrakten  

 omfatter, må ikke vare mere end højst 2 måneder.
 I langt de fleste tilfælde vil det kun være nødvendigt at  

 tilbageholde i meget korte perioder, indtil kvinden er blevet overtalt til at  

 fortsætte behandlingsforløbet.
 Hvis der inden for kontraktsperioden, det vil sige  

 maksimalt 6 måneder, på ny opstår behov for at tilbageholde kvinden, skal der  

 træffes en ny afgørelse efter § 141 c.
Til stk. 4 Afgørelse om ophør af en tilbageholdelse træffes af  

 behandlingsinstitutionens leder og skal meddeles kommunen.
Den gravide  

 alkoholmisbruger skal straks have meddelelse om ophøret af tilbageholdelsen.
Til § 141 e Da der er tale om frihedsberøvelse af den gravide  

 alkoholmisbruger, foreslås afgørelsen om tilbageholdelse indbragt for  

 domstolene efter begæring.
På samme måde som lov om anvendelse af tvang i psykiatrien  

 foreslås det henskudt til den besluttende myndighed, hvilket i dette tilfælde  

 vil sige kommunen, at rejse sagen over for retten, efter reglerne i  

 retsplejelovens  

 kapitel  

 43  

 a, såfremt den gravide  

 alkoholmisbruger anmoder herom.
Der er således ingen forpligtelse til at få  

 frihedsberøvelsen prøvet ved domstolene.
Til § 141 f Til stk. 1 I forbindelse med, at en gravid alkoholmisbruger  

 tilbageholdes på institutionen, er det tilladt at anvende fysisk magt i det  

 omfang, det er nødvendigt for at forhindre kvinden i at forlade  

 behandlingsstedet.
Magtanvendelsen skal afpasses efter forholdene i den  

 enkelte  

 situation og må ikke gå ud over det strengt nødvendige.
Ved fysisk  

 magtanvendelse forstås eksempelvis egentlig fysisk fastholdelse af en person.
Isolation, hvorved forstås afsondring i aflåst rum i  

 kortere eller længere perioder, er ikke tilladt.
Fiksering er ikke tilladt.  

 Ved  

 fiksering forstås anvendelse af mekanisk tvangsmiddel i form af bælte,  

 håndremme, fodremme, livstykke eller anden form for mekanisk fastspænden.
Til stk. 2 I det omfang det er nødvendigt for at sikre, at den gravide  

 alkoholmisbruger - typisk i en akut opstået krisesituation - forhindres i at  

 forlade institutionen under et aftalt behandlingsforløb, kan institutionen  

 foretage aflåsning af institutionens yderdøre i kortere perioder af dagen.  

 Institutionen kan desuden aflåses om natten.
 Aflåsning af institutionens yderdøre i kortere perioder af  

 dagen kan sammen med muligheden for lempeligere indgreb, fx. i form af  

 »mandsopdækning«, være et af de midler, der kan afværge en akut opstået  

 krisesituation.
Det er en klar forudsætning i loven, at disse midler ikke  

 skal stå alene.
Dels er de tilladte midler, sammen med de fysiske  

 indretninger  

 af institutionerne, ikke tilstrækkelige til at kunne opretholde en  

 tilbageholdelse i længere tid, og dels vil situationen i nogle tilfælde kunne  

 virke konfliktskabende eller optrappende, og dermed have den modsatrettede  

 effekt, medmindre der sættes aktivt ind med andre foranstaltninger.
 Det er således en forudsætning, at de socialpædagogiske  

 tiltag, institutionerne normalt griber til i dagligdagen, intensiveres i  

 forbindelse med krisesituationer, således at der også ad den vej lægges pres  

 på  

 den gravide alkoholmisbruger med henblik på at fortsætte behandlingen.
 Tilsvarende vil anvendelse af isolation, det vil sige  

 afsondring i aflåst rum i kortere eller længere perioder, ikke kunne ske.  

 Aflåsning af værelser om natten vil dog ikke blive betragtet som isolation.
Til § 141 g Behandlingen for alkoholmisbrug foregår som udgangspunkt i  

 et åbent behandlingsmiljø. Det foreslås, at indenrigs- og sundhedsministeren  

 bemyndiges til at fastsætte nærmere regler om iværksættelse af  

 tilbageholdelsen.  

 Udgangspunktet vil være bestemmelserne i bekendtgørelse om magtanvendelse  

 m.v.  

 i døgninstitutioner for børn og unge samt bekendtgørelse om magtanvendelse  

 m.v.  

 i institutioner for voksne med vidtgående fysiske eller psykiske handicaps,  

 nærmere bestemt i regler der gælder for institutioner, som ikke er godkendte  

 som lukkede eller sikre afdelinger.
 Det foreslås indvidere, at indenrigs- og sundhedsministeren  

 bemyndiges til at fastsætte regler om indberetning til Indenrigs- og  

 Sundhedsministeriet om, i hvilket omfang, der er truffet beslutning om at  

 tilbyde gravide alkoholmisbrugere kontrakt om behandling med mulighed for  

 tilbageholdelse samt om antallet af indgåede kontrakter af denne art.
Til § 2 Det foreslås, at loven træder i kraft den 1. juli 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I sundhedsloven, lov nr. 546 af 24. juni 2005, som  

 ændret ved § 2 i lov nr. 1395 af 21. december 2005, lov nr. 491 af 7.  

 juni 2006 og § 80 i lov nr. 538 af 8. juni 2006, foretages følgende  

 ændringer:
 § 141.  

  

 Kommunalbestyrelsen tilbyder vederlagsfri behandling til alkoholmisbrugere.
 Stk. 2.  

  

 Alkoholbehandling skal iværksættes  

 senest 14 dage efter, at alkoholmisbrugeren har henvendt sig til kommunen med  

 ønske om at komme i behandling.
 Stk. 3.  

  

 Kommunalbestyrelsen kan tilvejebringe  

 tilbud om alkoholbehandling i henhold til stk. 1 ved at etablere  

 behandlingstilbud  

 på egne institutioner eller ved indgåelse af aftaler herom med andre  

 kommunalbestyrelser, regionsråd, jf. stk. 4, eller private  

 institutioner.
 Stk. 4.  

  

 Regionsrådet stiller efter  

 aftale med de enkelte kommunalbestyrelser i regionen behandlingspladser m.v.,  

 jf. stk. 1, til rådighed for kommunerne og yder faglig bistand og  

 rådgivning.
 Stk. 5.  

  

 Behandling og rådgivning til  

 alkoholmisbrugere skal ydes anonymt, hvis alkoholmisbrugeren ønsker det.
 Stk. 6.  

  

 Behandling på alkoholambulatorium  

 er vederlagsfri, uanset hvor patienten bor.
 1.  

  

 Efter  

 § 141 indsættes i kapitel 40:
 »§ 141 a.  

  

 Kommunalbestyrelsen  

 træffer afgørelse om, hvorvidt kommunen vil tilbyde kontrakter om behandling  

 for alkoholmisbrug med mulighed for tilbageholdelse efter §§ 141 b  

  141  

 f.
 § 141 b.  

  

 I forbindelse med tilbud om støtte til alkoholmisbrugere i form af døgnophold  

 efter § 141, kan kommunen tilbyde en gravid alkoholmisbruger at indgå en  

 kontrakt om behandling for alkoholmisbrug med mulighed for tilbageholdelse  

 efter denne bestemmelse og §§ 141 c  141 e.
 Stk. 2.  

  

 Inden en  

 behandling omfattet af stk. 1, indledes, skal kommunen indgå en  

 skriftlig kontrakt med den gravide alkoholmisbruger om behandling med  

 mulighed for tilbageholdelse.
 Stk. 3.  

  

 En  

 kontrakt om behandling med mulighed for tilbageholdelse af den gravide  

 alkoholmisbruger kan indgås for en periode af ikke over et halvt års varighed  

 fra indgåelsen.
 Stk. 4.  

  

 Den gravide alkoholmisbruger  

 kan opsige en kontrakt om behandling med mulighed for tilbageholdelse, når  

 betingelserne for tilbageholdelse efter § 141 c ikke er opfyldt.
§ 141 c.  

  

 Under en behandling  

 omfattet af § 141 b, kan  

 tilbageholdelse ske, når der er en begrundet formodning om, at den gravide  

 alkoholmisbruger vil afbryde den aftalte behandling, og det vil være  

 uforsvarligt ikke at tilbageholde den pågældende, fordi 1)  

 	  

 den gravide  

 alkoholmisbruger frembyder nærliggende fare for at skade fostret, 2)  

 	  

 udsigten til  

 ophøret af misbruget eller en betydelig og afgørende bedring af tilstanden  

 ellers vil blive væsentligt forringet eller 3)  

 	  

 den gravide  

 alkoholmisbruger frembyder nærliggende og væsentlig fare for sig selv.
 Stk. 2.  

  

 Tilbageholdelse kan kun ske,  

 hvis mindre indgribende foranstaltninger er utilstrækkelige.
§ 141 d.  

  

 Afgørelse  

 om tilbageholdelse træffes af  

 behandlingsinstitutionens leder og kan meddeles mundtligt til den gravide  

 alkoholmisbruger.
Er afgørelsen meddelt mundtligt, skal der straks udarbejdes  

 en skriftlig begrundelse for afgørelsen, som gives til den gravide  

 alkoholmisbruger.
Stk. 2.  

  

 Lederens afgørelse  

 skal forelægges for kommunen, som senest 3  

 hverdage efter iværksættelsen af en tilbageholdelse afgør, om  

 tilbageholdelsen  

 skal opretholdes, eller om den skal ophøre, såfremt den ikke allerede er  

 ophørt.
Den gravide alkoholmisbruger skal straks have meddelelse om kommunens  

 afgørelse, som skal være skriftlig.
Stk. 3.  

  

 Tilbageholdelsen  

 skal ophøre, når betingelserne i § 141, c, stk. 1, ikke længere er  

 til stede.
Den enkelte tilbageholdelse kan højst vare14 dage fra afgørelsen  

 efter § 141 c, stk. 1, og den samlede tilbageholdelsesperiode må  

 ikke overstige 2 måneder inden for en periode på 6 måneder.
Stk. 4.  

  

 Afgørelse  

 om ophør af en tilbageholdelse træffes af behandlingsinstitutionens leder og  

 skal meddeles kommunen.
Den gravide alkoholmisbruger skal straks have  

 meddelelse  

 om ophøret af tilbageholdelsen.
 § 141 e.  

  

 Kommunen  

 skal efter anmodning fra den gravide alkoholmisbruger  

 indbringe en afgørelse om tilbageholdelse for retten efter reglerne i  

 retsplejelovens kapitel  

 43 a.
 Stk. 2.  

  

 Den  

 gravide alkoholmisbruger skal både i forbindelse med indgåelse af kontrakten,  

 jf. § 141 b, og i forbindelse med, at den pågældende får meddelelse om  

 en afgørelse efter § 141 c, stk. 1, vejledes om muligheden for at  

 få afgørelsen indbragt for retten.
 § 141 f.  

  

 Isolation og fiksering er ikke  

 tilladt i forbindelse med behandling for alkoholmisbrug efter § 141 b  

   

 141 e.
 Stk. 2.  

  

 Fysisk  

 magtanvendelse er tilladt i det omfang, det er nødvendigt for at forhindre  

 den gravide alkoholmisbruger i at forlade behandlingsstedet og afværge, at  

 den gravide alkoholmisbruger udsætter sig selv eller andre for nærliggende  

 fare for at lide skade på legeme eller helbred.
§ 141 g.  

  

 I  

 ndenrigs- og sundhedsministeren  

 fastsætter nærmere regler om tilbageholdelse og om indberetning.« § 2 Loven træder i kraft den 1. juli 2007.
§ 3 Loven gælder ikke for Færøerne og Grønland.
