Skriftlig fremsættelse (10. december 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsløshedsforsikring m.v., lov om arbejdsmiljø og lov  

 om  

 retssikkerhed og administration på det sociale område (Overførsel af  

 sekretariaterne for Arbejdsmarkedets Ankenævn og  

 Arbejdsmiljøklagenævnet  

  

 til Den Sociale Ankestyrelse m.v.) (Lovforslag nr.
L 107).
Lovforslaget er et led i gennemførelsen af finanslovsaftalen  

 for 2004 indgået mellem regeringen (Venstre og Det Konservative Folkeparti)  

 og  

 Dansk Folkeparti.
Forslaget på ankeområdet er også et led i ønsket om at  

 gennemføre regelforenkling og effektivisering.
 Lovforslaget  

 handler om følgende elementer:
 1.  

 	  

    

 Sammenlægning af sekretariatet for Arbejdsmarkedets Ankenævn og  

 Arbejdsmiljøklagenævnet med Den Sociale Ankestyrelse.
 2.  

 	  

    

 Præcisering af ansættelsesforholdet for formanden for  

 Arbejdsmarkedets Ankenævn og Arbejdsmiljøklagenævnet.
 3.  

 	  

    

 Behandling af sagerne i Arbejdsmarkedets Ankenævn ved forenklet  

 mødebehandling.
 4.  

 	  

    

 Justering af sammensætningen  

    

  

 af Arbejdsmarkedets Ankenævn.
 5.  

 	  

    

 Justering af arbejdsmiljøloven.
 6.  

 	  

    

 Konsekvensændringer i lov om retssikkerhed og administration på  

 det sociale område.
Forslagets formål Regeringen finder, at der kan opnås effektivisering og bedre  

 ressourceanvendelse ved at overføre sekretariaterne for Arbejdsmarkedets  

 Ankenævn og  

 Arbejdsmiljøklagenævnet  

  

 til  

 Ankestyrelsen.
Sekretariatsbetjeningen af Arbejdsmiljøklagenævnet varetages i  

 dag af sekretariatet for Arbejdsmarkedets Ankenævn, og de to nævn har samme  

 formand.
 Forslaget om samling af de tre ankeinstansers sekretariater  

 i Ankestyrelsen indebærer ingen realitetsændringer på de forskellige områder  

 og  

 er alene begrundet i muligheden for at begrænse de administrative  

 omkostninger.
Økonomiske  

 konsekvenser Sammenlægningen vil på sigt indebære mindreudgifter til  

 sekretariatsbetjeningen af de berørte nævn som følge af, at en række  

 funktioner  

 kan være fælles for de tre sekretariater, ligesom en sådan sammenlægning vil  

 indebære, at langt de fleste af klagesagerne på det beskæftigelsesmæssige  

 område vil være samlet ét sted.
 Den forventede mindreudgift  

 til sekretariatsbetjening udgør på sigt op til 3 mio. kr. årligt (svarende  

 til  

 ca. 15 pct. af de årlige omkostninger) og vil blive anvendt til  

 omprioritering  

 inden for Beskæftigelsesministeriet.
 Det foreslås, at lovforslaget træder i kraft den 1. april  

 2004.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale lovforslaget til Tingets  

 velvillige behandling.
