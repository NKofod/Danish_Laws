1. Indledning I henhold til Landbrugsministeriets bekendtgørelse nr. 499 af 17. juli  

 1987 skal der ske meddelelse til Mælkeudvalget, når en hel eller en del af en  

 bedrift, hvortil der er knyttet en basisandel (afgiftsfri mælkeleverance),  

 bliver overdraget.
Ansøgning om overdragelse af basisandele skal ske på de af Mælkeudvalget  

 udarbejdede ansøgningsskemaer.
Skemaet indsendes i udfyldt og underskrevet  

 stand til Mælkeudvalget.
Ansøgningen kan indsendes, før ejendomsoverdragelsen er endelig aftalt  

 mellem parterne.
I så fald vil evt. godkendelse af overdragelse af basisandel  

 blive betinget af, at ejendomsoverdragelsen gennemføres, og at dokumentation  

 derom indsendes til Mælkeudvalget.
 Skema I skal benyttes, når der ansøges om overdragelse af  

 basisandel af en hel bedrift til fortsat selvstændig drift.  

(navneændring) .
 Skema II skal benyttes, når der ansøges om overdragelse af  

 basisandel til sammenlægning med erhververs basisandel  

(sammenlægning) .
 Overdragelse af basisandel vil ske efter nedenstående retningslinier.  

 Mælkeudvalget afgør i de enkelte tilfælde, om betingelserne for overdragelse  

 af en basisandel er opfyldt.
 Meddelelse om Mælkeudvalgets afgørelse vil tilgå ansøger senest 4 uger  

 efter indsendelse af ansøgning, såfremt der ikke foreligger særlige forhold.
 Afgørelser truffet af Danske Mejeriers Mælkeudvalg kan af ansøgeren  

 indbringes for EF-direktoratet inden 4 uger efter, at afgørelsen er meddelt  

 klageren.
2. Anvendte særlige udtryk Mælkeudvalget (Danske Mejeriers Mælkeudvalg) varetager fordeling af  

 basisandele samt opkrævning af tillægsafgift for de mejerier, der er  

 tilsluttet Mælkeudvalget.
 Basisandel er den tildelte afgiftsfri mælkeleverance.
 Ejendomsoverdragelse kan ske ved salg, bortforpagtning, arv eller  

 gave samt ved ophør af forpagtning.
 Overdrager er sælger eller bortforpagter.
 Erhverver er køber eller forpagter.
 Parthavere omfatter medejere eller andre økonomisk medansvarlige  

 vedrørende den omhandlede bedrifts mælkeproduktion.
 Landbrugsareal omfatter kun egentligt anvendt landbrugsareal,  

 d.v.s. ikke skov, plantage, mose o.l.
 En bedrift er en driftsøkonomisk enhed, for hvilken en producent  

 har fået tildelt en basisandel, og bedriften kan bestå af en eller flere  

 ejendomme og arealer fra anden (andre) ejendom(me), der drives sammen.
 3. Hvordan og hvilke mængder kan overdrages.
a.
Overdragelse af en basisandel kan ske ved:
- overdragelse af hel bedrift til fortsat selvstændig drift  

(navneændring) - overdragelse af en hel eller en del af en bedrift med tilknyttet  

 basisandel, ved køb, forpagning o.l. (sammenlægning) b.
Ved overdragelse af en hel bedrift vil den overdragne basisandel  

 normalt udgøre hele den mængde, der er knyttet til den bedrift, der  

 overdrages.
c.
Ved overdragelse af en del af den bedrift kan der overdrages:
 - den gennemsnitlige basisandel pr. ha landbrugsareal.
 - op til 6.000 kg. pr. ha landbrugsareal, hvis den gennemsnitlige  

 basisandel pr. ha landbrugsareal er mindre end 6.000 kg.
 Hvis der overdrages mindre end 5 ha landbrugsareal, skal der ikke  

 overdrages basisandel, med mindre overdrager og erhverver har indgået aftale  

 herom.
 Det er en forudsætning for overdragelse af en del af basisandel, at der  

 for ingen af de berørte bedrifter opstår et åbenbart misforhold mellem  

 mælkeproduktion og det omhandlede landbrugsareal.
d.
Der skal ved overdragelse af basisandel mellem to bedrifter ske en  

 regulering af basisfedtprocenten på erhververs bedrift.
 Den nye basisfedtprocent fastsættes som et vejet gennemsnit af erhververs  

 og overdragers basisfedtprocent efter følgende metode:
Reguleret basisfedtprocent =(a x X + b x y)(x + y) a = erhververs basisfedtprocent b = overdragers basisfedtprocent x = erhververs basisandel y = den basisandel, der overdrages til erhverver Hvis en overdragen basisandel senere tilbageføres ved ophør af forpagtning  

 el.lign., tilbagereguleres basisfedtprocenten på erhververs bedrift.
e.
Hvis der fra den bedrift, hvorfra der ønskes overdraget basisandel, ved  

 salg bortforpagtning eller ophør af forpagtning efter den 31. marts 1984, er  

 ændret i bedriftens landbrugsareal,  uden at dette er meddelt  

 Mælkeudvalget, skal det anføres i ansøgningen, idet det kan få indflydelse på  

 den basisandel, der kan overdrages.
f.
Hvis den bedrift, der overdrages, senere helt eller delvist  

 videreoverdrages, skal den tilhørende basisandel ligeledes videreoverdrages  

 med samme forholdsvise andel, som ved den tidligere overdragelse.
g.
Ekstra basisandele, der er tildelt efter ansøgning til Mælkeudvalget,  

 kan kun overdrages i det omfang, forudsætningerne for tildelingen stadig er  

 opfyldt, herunder at den ekstra basisandel i rimelig grad er udnyttet i  

 tildelingsåret.
Dette gælder både når hele bedriften og en del af bedriften  

 overdrages.
h.
I de tilfælde, hvor hele eller en del af bedriften overdrages til en  

 offentlig myndighed eller indgår i en jordfordelingssag i medfør af lov om  

 jordfordeling mellem landbrugsejendomme, jvf. lovbekendtgørelse nr. 63 af 14.  

 februar 1983, har ejeren af bedriften mulighed for helt eller delvist at  

 disponere over bedriftens basisandel, såfremt mælkeproduktionen ønskes  

 fortsat på en anden bedrift.
 De øvrige parter i jordfordelingssagen har ikke mulighed for at få  

 overdraget basisandel fra bedriften.
 Hvis den producent, der afstår jorden ikke kan eller ønsker at disponere  

 over basisandelen, stilles den til rådighed for Mælkeudvalget.
 4. Generelle betingelser.
a.
Alle overdragelsesdokumenter (slutseddel, skøde, forpagtningsaftale  

 m.v.) skal være underskrevet af begge parter, og kopi skal indsendes til  

 Mælkeudvalget sammen med ansøgning om overdragelse af basisandel eller  

 senere, hvis der, jvf. pkt. 1, indgives ansøgning før ejendomsoverdragelsen  

 er endelig aftalt mellem parterne.
b.
Kun erhverver og dennes evt. parthavere skal underskrive skema I vedrørende overdragelse af en hel bedrift til fortsat selvstændig drift.
c.
Både overdrager og erhverver skal underskrive skema II  

 vedrørende overdragelse af basisandel mellem to bedrifter.
Er der flere  

 overdragere eller erhververe skal samtlige parthavere underskrive.
d.
Både overdrager, erhverver samt parthavere skal oplyse fuldstændig  

 CPR-nr.
e.
Hvis overdrager, erhverver eller parthavere ikke opfylder de  

 betingelser, der er gældende for overdragelse af basisandele i forbindelse  

 med ejendomsoverdragelse, eller hvis der er afgivet afgørende ukorrekte  

 oplysninger, kan den overdragne basisandel blive inddraget.
f.
Statskontrollen med Mejeriprodukter og Æg m.m. fører tilsyn med  

 overholdelsen af bestemmelserne om overdragelse af basisandele ved  

 ejendomsoverdragelse, herunder det under pkt. 5 nævnte forhold.
Overtrædelse  

 af bestemmelserne kan efter gældende regler medføre strafansvar.  

 Mælkeudvalget tilsender EF-direktoratet oplysninger om overførsel af  

 basisandele ved ejendomsoverdragelser.
g.
De berørte bedrifter skal drives i overensstemmelse med landbrugslovens  

 bestemmelser.
Hvis en producent ejer flere ejendomme, som ikke kan drives  

 sammen efter reglerne i lov om landbrugsejendomme, tilhører eventuelle  

 basisandele de enkelte bedrifter (ejendomme).
h.
Hvis overdragelsen af bedriften eller landbrugsarealet er gjort  

 betinget, f.eks. af Landbrugsministeriets udstykningstilladelse eller lign.,  

 er overdragelsen af basisandelen ligeledes godkendt med en tilsvarende  

 betingelse.
Såfremt en betinget ejendomsoverdragelse ikke bliver gennemført,  

 eller hvis overdragelsen i øvrigt ikke realiseres, er parterne pligtige til  

 straks at meddele dette til Mælkeudvalget.
i.
Der kan ikke godkendes overdragelse af basisandel, hvis erhverver eller  

 dennes evt. parthaver (e) har søg og fået bevilget ophørspræmie, jvf.
Rådets  

 forordning (EØF) nr. 1336/86 af 6. maj 1986.
 5. Specielt vedr. forpagtningsforhold.
a.
Forpagtningsaftaler skal, for at blive taget i betragtning, som minimum  

 have en varighed af et afgiftsår regnet fra den førstkommende 1. april efter  

 aftalens startdato.
Der skal i ansøgningen anføres et start- og sluttidspunkt  

 for forpagtningen.
b.
Forpagtningsaftaler skal, udover forpagtningsperiode, indeholde matr.  

 nr. for de overdragne arealer samt angivelse af forpagtningsafgift og  

 betalingsterminer for denne.
c.
Ved udløb af forpagtningsaftaler, der omfatter en hel bedrift og  

 er begyndt før 1. april 1984, vil basisandelen som hovedregel tilhøre  

 bedriften.
Hvis ejer og forpager er enige om, at forpager kan overføre  

 basisandelen til en anden bedrift, kan Mælkeudvalget give dispensation  

 hertil.
Basisandelen på ejerens bedrift bortfalder dermed.
d.
Ved udløb af forpagtningsaftaler vedrørende en del af en bedrift følger  

 basisandelen tilsvarende det overdragne areal.
 6. Afgiftsbetaling.
Som det fremgår af pkt.
F i skema I og II er det altid den producent, som  

 havde seneste leverance af mælk fra bedriften inden udløbet af afgiftsåret,  

 der er ansvarlig for afgiftsbetalingen overfor Mælkeudvalget.
Dette bevirker,  

 at overdrager og erhverver ud fra overdragelsesdatoen må træffe aftale om den  

 indbrydes fordeling af eventuelle afgiftsbeløb.
 7. Særlig vejledning vedrørende skema I og II.
a.
Ophør af forpagtning (skema II, pkt.
C) finder sted, når en bedrift  

 eller en del af denne ved forpagtningsophør overtages af ejeren.
b.
Under pkt.
C i skema II kan flere matrikelnumre anføres samlet, men de  

 overdragne matr. numre skal være specificerede, hvilket eventuelt kan ske i  

 et særskilt bilag.
c.
Oplysninger om landbrugsareal må kun omfatte egentlig anvendt  

 landbrugsareal, d.v.s. ikke skov, plantage, mose o.l.
d.
Hvis mælkeproduktionen efter ejendomsoverdragelsen skal foregå på en  

 anden bedrift end erhververs, bedes dette anført under pkt G skema II  

 (særlige bemærkninger).
e.
Hvis ejendomsoverdragelsen indeholder specielle forhold, som ikke kan  

 rummes i skemaet, skal vedlægges en supplerende redegørelse.
f.
Overdrager har pligt til at meddele erhverver, om den ansøge basisandel  

 helt eller delvist er tildelt efter ansøgning til Mælkeudvalget.
 om overdragelse af en hel bedrift med tilknyttet basisandel til  

 fortsat selvstændig drift (Navneændring).
 Denne ansøgning vedrører kun mælkeproducenter, der har erhvervet en  

hel bedrift, og som ønsker at overtage rettigheden til denne bedrifts  

 basisandel til fortsat selvstændig drift .
 Det bemærkes, at hvis der er tale om overdragelse af en hel eller en del  

 af en bedrift, og den overdragne basisandel ønskes sammenlag med den  

 basisandel, der i forvejen er knyttet til erhververs bedrift, skal skema  

 II benyttes.
 Der henvises til vejledningen af 10. august 1987, som dels indeholder  

 generelle bestemmelser samt oplysninger om udfyldelse af de enkelte punkter i  

 ansøgningsskemaet.
 Ansøgningsskemaet bedes udfyldt på skrivemaskine eller ved brug af  

 blokbogstaver.
 Ansøgningen skal sendes til Danske Mejeriers Mælkeudvalg, Frederiks  

 Alle 22, 8000 Århus C.
A.
ERHVERVER (hvis der er parthavere vedrørende samme bedrift, anføres de  

 øvrige under pkt.
E i ansøgningsskemaet).
F.
ERKLÆRING FRA ERHVERVER OG EVT.
PARTHAVERE.
 Undertegnede erklærer herved:
 a. at jeg er bekendt med, at den overdragne basisandel kan blive  

 inddraget, hvis de betingelser, der er gældende for overdragelse af  

 basisandele i forbindelse med ejendomsoverdragelse, ikke er opfyldt, eller  

 hvis der er afgivet ukorrekte oplysninger.
b. at jeg er bekendt med, at eventuelle ekstratildelinger af basisandele,  

 godkendt efter ansøgning til Mælkeudvalget eller erhvervet ved tidligere  

 ejendomsoverdragelse, kan blive inddraget af Mælkeudvalget, dersom  

 forudsætningerne for denne ekstra basisandel ikke længere er til stede.
En  

 evt. inddragelse kan dermed få betydning for den overdragne mængde.
 c. at overdrager overfor mig har oplyst, at den erhvervede bedrifts  

 landbrugsareal, efter den 31. marts 1984, ikke er ændret ved salg,  

 bortforpagtning eller ophør af forpagtning, uden at der er sket meddelelse  

 herom til Mælkeudvalget.
 d. at jeg er bekendt med størrelsen af bedriftens mælkeleverance fra  

 afgiftsårets begyndelse og frem til overdragelsestidspunktet.
 e. at jeg er bekendt med, at et evt. afgiftstilsvar overfor Mælkeudvalget  

 skal betales af den ejer eller forpager, som havde seneste leverance af mælk  

 fra bedriften inden udløbet af afgiftsåret.
 f. at jeg opfylder landbrugslovens bestemmelser vedr. erhvervelse af den i  

 denne ansøgning omhandlede bedrift eller har ansøg om Landbrugsministeriets  

 dispensation vedr. dette, jvf. landbrugslovens regler herom.
g. at jeg ikke har fået bevilget ophørspræmie, jvf.
Rådets forordning  

 (EØF) nr. 1336/86 af 6. maj 1986.
 h. at der udover undertegnede ikke er andre, der som medejere eller  

 forpagtere eller som økonomisk medansvarlige i øvrig er parthavere vedrørende  

 den til bedriften knyttede mælkeproduktion.
Ansøgning om overdragelse af basisandel til sammenlægning med erhververs  

 basisandel (Sammenlægning) Denne ansøgning vedrører mælkeproducenter, der har købt eller forpagtet  

en hel eller en del af en bedrift, og ønsker denne bedrifts  

 basisandel sammenlag med egen basisandel.
Det bemærkes, at hvis der er tale om overtagelse af en hel bedrift  

 til fortsat selvstændig drift, skal skema I benyttes Der henvises til vejledningen af 10. august 1987, som dels indeholder  

 generelle bestemmelser samt oplysninger om udfyldelse af enkelte punkter i  

 ansøgningsskemaet.
 Ansøgningsskemaet bedes udfyldt på skrivemaskine eller ved brug af  

 blokbogstaver.
 Ansøgningen skal sendes til Danske Mejeriers Mælkeudvalg, Frederiks  

 Alle 22, 8000 Århus C.
A.
ERHVERVER (hvis der er parthavere vedrørende samme bedrift, anføres de  

 øvrige under pkt.
H i ansøgningsskemaet).
