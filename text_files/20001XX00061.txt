Skriftlig fremsættelse (25. oktober  

 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af søloven og  

 retsplejeloven. (Søforklaring og erstatning i forbindelse med  

 transport af olie til søs).
(Lovforslag nr.
L 64).
 Lovforslagets formål er at sikre højere  

 erstatningsdækning ved olieforureningsskader og at smidiggøre  

 anvendelsen af søforklaringsinstituttet.
Erstatning i forbindelse med transport af olie Som opfølgning på Erika tankskibsulykken  

 drøfter FN s internationale søfartsorganisation, IMO, en  

 forhøjelse af erstatningsgrænserne for skader ved transport af  

 olie.
Disse grænser er fastsat i de internationale konventioner herom.  

 Forhøjelsen vedrører  både rederens ansvar og  

 erstatningsgrænsen for Den internationale Olieskadeerstatningsfond, som  

 supplerer rederens ansvar.
Danmark har i lighed med en række andre  

 lande tilsluttet sig de internationale konventioner, og der er allerede  

 hjemmel i søloven til at hæve grænserne for rederens  

 ansvar, hvis IMO vedtager forhøjelserne.
Lovforslaget giver en  

 tilsvarende mulighed for at forhøje bidragene til  

 Olieskadeerstatningsfonden, som betales af olieimportørerne.
En  

 forhøjelse af erstatningsgrænserne kan give det offentlige og  

 borgerne bedre mulighed for at få fuld dækning for deres tab ved  

 meget store olieforureningsuheld.
Søforklaring Søforklaring er et særligt  

 bevisoptagelsesinstitut, der anvendes i forbindelse med ulykker til  

 søs.
Forslaget indebærer bl.a., at den hidtidige pligt til at  

 afholde søforklaring erstattes af en mulighed for at afholde  

 sådanne forklaringer, hvor en interessent finder, at der er behov  

 herfor.
Alle med en væsentlig retlig interesse vil efter forslaget  

 kunne begære søforklaring.
Hermed skabes der mulighed for, at  

 ikke kun rederen, men også andre private interessenter kan begære  

 søforklaring.
Retsplejelovens regler om søforklaring samles i  

 søloven, hvorved der sker en regelforenkling.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
