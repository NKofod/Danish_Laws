§ 1 I Direktoratet for Arbejdsløshedsforsikringens bekendtgørelse nr. 674 af  

 9. oktober 1991 om en arbejdsløshedskasses vejledningspligt over for sine  

 medlemmer foretages efter forhandling med Landsarbejdsnævnet følgende  

 ændringer i henhold til § 65, stk. 6, i lov om arbejdsformidling og  

 arbejdsløshedsforsikring m.v.:
 1. Efter § 2 indsættes:
» § 2a.
Arbejdsløshedskassen skal, når et medlem oplyser, at  

 medlemmet overvejer at rejse til udlandet for at søge eller overtage arbejde,  

 tilbyde medlemmet en individuel og personlig samtale, hvor  

 arbejdsløshedskassen vejleder medlemmet om de regler, der har betydning i den  

 forbindelse.« 2. § 7, stk. 2, ophæves.
I stedet indsættes:
» Stk. 2.  Arbejdsløshedskassen har pligt til at  

 registrere, hvad medlemmet er blevet informeret og vejledt om og de  

 oplysninger, medlemmet har givet om sin jobsøgningsaktivitet og deltagelse i  

 aktiviteter af beskæftigelsesmæssig karakter, jf. bilag 2.  

 Arbejdsløshedskassen skal give Arbejdsformidlingen de oplysninger, der  

 fremgår af bilag 1.« § 2 Bekendtgørelsen træder i kraft den 15. september 1992.
 Stk. 2.  Samtidig ophæves vejledning af 9. oktober 1991  

 om anvendelse af reglerne i Direktoratet for Arbejdsløshedsforsikringens  

 bekendtgørelse om en arbejdsløshedskasses vejledningspligt over for sine  

 medlemmer.
Direktoratet for  

 Arbejdsløshedsforsikringen, den 4. september 1992 Troels Nørgaard / Tove Loft Bilag 2 Kassens (afdelingens) stempel Dokumentation for arbejdsløshedskassens vejledning af medlemmet jf. arbejdsløshedsforsikringslovens § 65.
Udfyldes under samtalen og underskrives af både medlemmet og  

 kassen/sagsbehandleren A Medlemmet og kassen erklærer, at kassen under samtalen har vejledt  

 medlemmet om følgende arbejdsmuligheder og muligheder for deltagelse i  

 kurser/uddannelse (kan evt. uddybes på bagsiden under pkt.
A):
B Medlemmet og kassen erklærer, at medlemmet under samtalen har  

 givet kassen følgende oplysninger om arbejdssøgning og deltagelse i kurser  

(kan evt. uddybes på bagsiden under pkt.
B):
Udfyldes efter samtalen og underskrives af kassen/sagsbehandleren C Kassens rådighedsvurdering af medlemmet med begrundelse for udfaldet  

(kan evt. uddybes på bagsiden under pkt.
C):
----------------- ---------------------------- dato for samtalen sagsbehandlerens underskrift Kassens eventuelle uddybning af de enkelte punkter:
