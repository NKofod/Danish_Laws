 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har i dag godkendt  

 frikommuneregulativ nr. 2 for Ballerup kommune om kommunale  

 naturplejeforanstaltninger i Ballerup kommune, der medfører ændringer i  

 tilstanden i private og kommunale vandløb, moser og søer, der omfattes af  

 naturfredningslovens § 43.
 § 2.  Det i § 1 nævnte frikommuneregulativ indebærer,  

 at hovedstadsrådets kompetence til efter naturfredningslovens § 43, stk. 1 og  

 2, at give tilladelse til at foretage kommunale naturplejeforanstaltninger,  

 der medfører ændringer i det åbne forløb af private og kommunale vandløb,  

 samt af tilstanden af søer og moser, der omfattes af naturfredningslovens §  

 43, stk. 1, 2 og 4, jfr. lovbekendtgørelse nr. 530 af 10. oktober 1984, jfr.  

 bekendtgørelse nr. 521 af 2. november 1983, § 1 og 2, overgår til  

 kommunalbestyrelsen.
 Stk. 2.  For klager over de i stk. 1 nævnte afgørelser  

 gælder reglerne i naturfredningslovens § 45, jfr. § 58, stk. 3-6, dog således  

 at hovedstadsrådet omfattes af de myndigheder m.v., der er klageberettigede.
 § 3.  Det i § 1 nævnte frikommuneregulativ træder i  

 kraft den 1. oktober 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
