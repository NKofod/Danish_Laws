 I fortsættelse af direktoratets skrivelse af 15. september 1981 hvormed  

 fremsendtes direktoratets fortolkning af arbejdstidsaftalen for  

 fængselslærere/fængselsoverlærere, skal direktoratet hermed efter stedfundne  

 drøftelser med kriminalforsorgsforeningen meddele, at der til  

 fortolkningsbidragets pkt. 9 skal tilføjes følgende:
 »Tjenestestedet kan således ud fra et prioriteringshensyn forlods  

 skemalægge en del af det arbejde, der er omfattet af arbejdstidsaftalens § 3,  

 jfr. § 1.
 Den del af det pålagte arbejde efter § 3, jfr. § 1, der ikke skemalægges,  

 udføres efter nærmere aftalte retningslinjer med tjenestestedet«.
 Direktoratet henleder endvidere opmærksomheden på, at  

 fængselslærere/fængselsoverlærere kun kan godskrives for overarbejde, såfremt  

 dette er beordret af tjenestestedet, der kun vil kunne beordre sådant  

 overarbejde i ganske særlige situationer og normalt kun efter forudindhentet  

 tilladelse i direktoratet.
 E.B.
F.
Lambæk Kriminalforsorgens anstalter og Køng-Skolen.
