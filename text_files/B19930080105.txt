I henhold til § 39, § 43, stk. 1, nr. 1, § 57 og § 84 samt efter bemyndigelse i henhold til § 73 i lov om arbejdsmiljø, jf.
lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 273 af 8. maj 1991, lov nr. 373 af 20. maj 1992, lov nr. 474 af 24. juni 1992 og lov nr. 177 af 14. april 1993, fastsættes:
Område og definitioner § 1.  Bekendtgørelsen omfatter ethvert arbejde, der  

 udføres for en arbejdsgiver.
 Stk. 2.  Med undtagelse af §§ 5-8 gælder bekendtgørelsen  

 endvidere for arbejde omfattet af § 2, stk. 2, i lov om arbejdsmiljø, og  

 arbejde, der ikke udføres for en arbejdsgiver.
 § 2.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Støjgrænser m.v.
 § 3.  Ingen person må udsættes for en støjbelastning  

 over 85 dB(A) under arbejdet.
§ 4.  Unødig støjbelastning skal undgås.
Støjniveauet,  

 herunder niveauet for infralyd og ultralyd, under arbejdet skal derfor holdes  

 så lavt, som det er rimeligt under hensyntagen til den tekniske udvikling, og  

 de akustiske forhold skal være tilfredsstillende.
 § 5.  Arbejdsgiveren skal sørge for nedsættelse af  

 støjbelastningen ved:
 § 6.  I særlige tilfælde, hvor det ikke er muligt ved  

 tekniske og administrative foranstaltninger at nedbringe støjbelastningen på  

 arbejdspladsen til den i § 3 fastsatte grænseværdi, må arbejdsgiveren dog  

 lade arbejdet udføre, såfremt der anvendes høreværn.
 § 7.  Hvis støjbelastningen overstiger 80 dB(A), må  

 arbejdsgiveren kun lade arbejdet udføre, såfremt der stilles høreværn til  

 rådighed.
 Stk. 2.  Hvis støjbelastningen i øvrigt er skadelig  

 eller stærkt generende, må arbejdsgiveren kun lade arbejdet udføre, såfremt  

 der stilles høreværn til rådighed.
 § 8.  Når Arbejdstilsynet forlanger det, eller når  

 forholdene i øvrigt giver anledning dertil, skal der foretages støjmålinger  

 og målinger af akustiske forhold m.v. efter retningslinier udstedt af  

 direktøren for Arbejdstilsynet.
 Stk. 2.  I det almindelige sikkerhedsarbejde vil  

 målinger af mere orienterende karakter normalt være tilstrækkelige.
Dispensationer § 9.  Direktøren for Arbejdstilsynet kan, hvor særlige  

 forhold foreligger, og når det skønnes rimeligt og forsvarligt, tillade  

 afvigelser fra bestemmelserne i denne bekendtgørelse for brancher, dele af  

 brancher og i enkelttilfælde.
 Stk. 2.  Arbejdstilsynets kredse kan efter bemyndigelse  

 fra direktøren for Arbejdstilsynet tillade tidsbegrænsede afvigelser fra  

 denne bekendtgørelse i enkelttilfælde.
Klageadgang § 10.  Arbejdstilsynets afgørelser kan påklages efter  

 § 81 i lov om arbejdsmiljø.
Straf § 11.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der:
Stk. 2.  For overtrædelser af §§ 3-7 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 Ikrafttræden m.v.
 § 12.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 452 af 27.  

 august 1984 om støjgrænser på arbejdspladsen.
Arbejdstilsynet, den 4. oktober 1993 Erik Andersen / Charlotte Skjoldager (* 1) Træder først i kraft 1.01.1995; men kundgøres nu for at give virksomheder den fornødne tid til at indrette sig på efterkommelsen af reglerne.
