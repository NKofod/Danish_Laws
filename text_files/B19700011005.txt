 I medfør af § 2, stk. 2, i lov nr. 85 af 24. marts 1969 om ændring af lov  

 om revision af den kommunale inddeling, jfr. lovbekendtgørelse nr. 86 af 24.  

 marts 1969, fastsættes følgende om gennemførelsen af den statslige  

 amtsinddeling:
 § 1.  Den nye amtsinddeling gennemføres med virkning  

 fra den 1. april 1970 bortset fra Roskilde amt, der oprettes den 1. juli  

 1970, Storstrøms amt, der oprettes den 1. oktober 1971, Fyns amt, der  

 oprettes den 1. august 1970, samt Sønderjyllands amt, der oprettes den 1.  

 april 1972.
 § 2.  Den 1. april 1970 overføres Fodby, Herlufsholm,  

 Hyllinge, Marvede og Vallensved kommuner fra Sorø amt til Præstø amt.
 Stk. 2.  Den 1. juli 1970 overføres områderne for de  

 hidtidige Herfølge, Skovbo, Strøby og Vallø kommuner fra Præstø amt til  

 Roskilde amt.
 Stk. 3.  Den 1. april 1970 overføres Hejls, Taps og  

 Vejstrup kommuner fra Vejle amt til Haderslev amt.
 Stk. 4.  Den 1. april 1970 overføres Hviding, Roager og  

 Spandet kommuner fra Tønder amt til Ribe amt.
§ 3.  I tiden fra den 1. april 1970 og indtil  

 oprettelsen af de i § 1 nævnte amter varetages hvervet som formand for de i §  

 48 i lov nr. 223 af 31. maj 1968 om kommunernes styrelse nævnte tilsynsråd i Roskilde amtsrådskreds af den udpegede amtmand over Roskilde amt, i Storstrøms amtsrådskreds af amtmanden over Maribo amt (Storstrøms amt), i Fyns amtsrådskreds af amtmanden over Odense amt (Fyns amt), og i Sønderjyllands amtsrådskreds af amtmanden over Aabenraa-Sønderborg amt  

 (Sønderjyllands amt).
 INDENRIGSMINISTERIET, DEN 23. MARTS  

 1970.
P.
M.
V.
 Zeuthen.
 /Holger Lavesen.
