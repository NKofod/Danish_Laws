 Motornævnet har truffet afgørelse om, at betingelserne for  

 afgiftsfritagelse for valutaudlejningskøretøjer ikke er  

 opfyldt, når køretøjerne af den udenlandske lejer stilles  

 til rådighed for herboende personer.
 Afgiftsfritagne valutaudlejningsbiler må udelukkende benyttes til  

 udlejning til valutaudlændinge.
Valutaudlejningsbiler - Registreringsafgift af motorkøretøjer m.v.  

 Valutaudlejningsbiler Reference: Registreringsafgiftslovens § 2, stk. 1, nr.  

 15 Kapitel 1 i skatteministeriets bekendtgørelse nr.  

 519 af 30. juni 1993, om registreringsafgift I den aktuelle sag udlejes køretøjerne af  

 den danske udlejningsvirksomhed til et udenlandsk selskab.
Denne udlejning  

 må anses for formelt at opfylde betingelserne.
Det udenlandske selskab  

 stiller imidlertid bilerne til rådighed for sine ejere eller ansatte,  

 som almindelige firmabiler (blandet erhvervsmæssig og privat  

 kørsel). De pågældende ejere og ansatte har bopæl i  

 Danmark.
 Nævnet har lagt vægt på, at det af  

 bemærkningerne til det lovforslag, hvorved ordningen oprindelig blev  

 indført (i 1957), fremgår, at forslaget "tilsigter at  

 hjælpe de firmaer, der ved udlejning af personbiler til udenlandske  

 turister bringer udenlandsk valuta til landet, ---". Formuleringen  

 udelukker, at sådanne køretøjer kan benyttes af  

 herboende.
Herboende personer kan ikke anses for  

 valutaudlændinge i relation til fritagelsesbestemmelsen.
Det  

 gælder således også, selvom de er ejer af eller ansat i en  

 udenlandsk virksomhed.
