Der blev klaget over, at reservelægen ikke opdagede bruddet i  

 albuen.
Videre blev der klaget over, at patienten først den  

 efterfølgende mandag blev kontaktet af sygehuset med besked om, at  

 albuen var brækket.
Klage over sen diagnostik af brud på  

 albuen Patientklagenævnet fandt ikke grundlag for kritik af  

 reservelægen i forbindelse med hans behandling af patienten.  

 Nævnet lagde vægt på, at reservelægen fandt normal  

 bevægelighed i skulderleddet på højre side, ingen smerter  

 ved tryk omkring skulderleddet, men direkte ømhed svarende til  

 albueleddet, primært ved senetilhæftningen for albuens  

 strækkemuskel.
Der var desuden 20o strækkedefekt af albueleddet.  

 Der var ingen smerter ved tryk mod underarmsknoglens ledhoved og normale  

 forhold vedrørende nerve- og karforsyningen på hånden.
Der  

 blev derfor foretaget røntgenundersøgelse af albueleddet  

 på mistanke om lednært brud.
Vedrørende reservelægens vurdering af  

 røntgenbillederne lagde nævnet vægt på, at de  

 foreliggende forandringer i underarmsbenet var yderst begrænsede og  

 bruddet knapt synligt.
Nævnet lagde videre vægt på, at  

 reservelægen skønnede, at generne skyldtes en ansamling i  

 leddet, hvorfor han iværksatte hertil svarende behandling med  

 armslynge.
Patientklagenævnet fandt ikke grundlag for kritik af, at  

 reservelægen ikke sikrede, at røntgenbillederne blev vurderet af  

 en mere kyndig læge.
Nævnet lagde herved vægt på, at  

 årsagen til, at der gik tre døgn, før  

 røntgenbillederne blev præsenteret på  

 røntgenkonferencen mellem speciallæger i radiologi og  

 ortopædkirurgi, var, at røntgenbillederne blev gennemgået  

 den førstkommende hverdag.
