Et parti røgede, detailpakkede lakseskiver var af Fiskerikontrollen  

 erklæret for uegnet til menneskeføde og henvist til tilvirkning i  

 destruktionsanstalt eller lignende, på baggrund af organoleptiske  

 undersøgelser.
Uanset at bakteriologiske undersøgelser ikke gav anledning til  

 bemærkninger. 3 af nævnets medlemmer ville omgøre fiskerikontrollens  

 afgørelse, dog således at omsætning af varen alene ville stride imod  

 kvalitetslovens § 5. 2 af nævnets medlemmer fandt derimod at omsætning af  

 varen ville stride imod kvalitetslovens § 3, stk. 2, litra b og § 5.
 Fredag, den 8. december 1989 , kl 10.00 afholdtes i Fiskeriministeriets  

 Industritilsyn møde i Fiskeriministeriets ankenævn til behandling af en af  

 Pescadana A/S den 17. november 1989 fremsat begæring om anke af en af  

 Fiskeriministeriets Industritilsyn den 14. november 1989 truffen afgørelse,  

 hvorefter et parti bestående af 2653 kartoner a 10 x 150 g og 200 g dybfrosne  

 røgede, detailpakkede lakseskiver er erklæret for uegnet til menneskeføde og  

 henvist til tilvirkning i destruktionsanstalt eller lignende, jf. lbk. nr.  

 339 af 29. maj 1987 om kvalitetskontrol med fisk og fiskevarer, paragraf 3,  

 stk 2, litra a, jf. paragraf 2, stk. 6.
 Afgørelsen er truffet på baggrund af 2 x 5 prøver a henholdsvis 150 og 200  

 g pakninger udtaget af Fiskerikontrollen den 30. oktober 1989 fra det  

 returnerede parti fra Vestyskland, oprindelsesland Danmark.
Industritilsynet har bemærket, at de bakteriologiske  

 undersøgelsesresultater viser store variationer i pakker med 150 g, men ikke  

 giver anledning til bemærkninger i pakker med 200 g.
Videre har man oplyst,  

 at prøve »c« og »d« ved en organoleptisk undersøgelse er  

 bedømt til at have en »ufrisk« til nærmest fordærvet smag, at prøve  

 »g« , »h« og »i« var harske og at prøve  

 »i« endvidere havde en »ufrisk« smag.
Endelig Konstateres  

 prøve »a« og »f« at mangle vacuum og prøve »e«  

 fandtes meget bleg.
Pescsadana A/S har som begrundelse for anken bl.a. fremført, at man ved  

 indfortoldningen har begået en fejl, idet der ikke er tale om at partiet er  

 returneret på grund af fejlmærkning.
Problemet er derimod at selskabet i en  

 periode fejlagtig har produceret en vare med et saltindhold på 2,5 - 2,8 %,  

 trods indgåelse af en aftale om et saltindhold på 3 % med den tyske kunde,  

 hvilket var grunden for partiets tilbagesendelse.
Partiet har i øvrigt ikke  

 været i handelen.
Selskabet har endvidere fremført, at man har testet varen, at man finder  

 den fortrinlig, samt at den lever op til det man kan forvente.
Videre har man  

 noteret at prøverne »g«, »h« og »i« betegnes  

 som harske, skønt de alle har meget lave kimtal.
I den forbindelse har man  

 anført, at partiet ved indgang til lageret holdt en minustemperatur på 18,6  

 grader.
 Til brug for ankenævnets bedømmelse forelå et antal prøver, som godkendtes  

 af Pescadana A/S som værende repræsentative for varerne.
 Under sagens behandling var Pescadana A/S repræsenteret ved direktør Claus  

 Nielsen og Fiskeriministeriets Industritilsyn repræsenteredes ved dyrlæge  

 Grete Ellemann.
 AFGØRELSE: To medlemmer af nævnet fandt, at omsætning af varen ville være  

 i strid med kvalitetslovens paragraf 3, stk. 2, litra b og paragraf 5.
 Tre medlemmer fandt alene, at omsætning af varen ville stride ,mod nævnte  

 lovs paragraf 5.
 København, den 8. december 1989.
