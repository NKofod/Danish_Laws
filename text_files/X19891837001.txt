 Skatteministeriet har truffet afgørelse om, at deklarationer og  

 vedtægter, herunder ejerforeningsvedtægter, hvorved der stiftes pant er  

 omfattet af Stempellovens § 57A og dermed skal stemples med 4 pct.
 Dokumenter med pant i ejendomme tilhørende andelsboligforeninger  

 stemples efter § 57 med 1,5 pct.
 Efter stempellovens § 57 A skal dokumenter, hvorved der stiftes underpant  

 i bl.a. ejerboliger, som udgangspunkt stemples med 4 pct.
Skattedepartementet har udtalt, at bestemmelsen i § 57 A ikke blot finder  

 anvendelse på pantebreve, men på dokumenter om sikkerhedsstillelse for enhver  

 form for forpligtelse, der har økonomisk værdi.
Deklarationer og vedtægter,  

 herunder ejerforeningsvedtægter, hvorved der stiftes pant, er derfor omfattet  

 af § 57 A.
 Derimod skal dokumenter med pant i ejendomme tilhørende  

 andelsboligforeninger stemples efter § 57 med 1,5 pct., da ejeren er  

 foreningen som sådan, hvorfor disse ejendomme ikke er omfattet fa begrebet  

 ejerbolig i § 57 A.
 (* 1) Afgørelsen er offentliggjort i SKAT 1989/10 side 809.
