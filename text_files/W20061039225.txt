Klage over manglende scanning og uforsvarlig udskrivelse Patientklagenævnet fandt ikke grundlag for at kritisere lægerne på kirurgisk afdeling.
Det fremgik af journalen fra indlæggelsen, at det var et 2 måneder gammelt sår, som medførte akut indlæggelse.
Dette var en fredag, og efterfølgende mandag blev der bestilt ultralyd, som blev effektueret dagen efter.
Det fremgik af journalen, at der blev foretaget udskæring af såret og primær sammensyning.
Hele operationen blev foretaget over muskelhindeniveau, og det blev planlagt at sende patienten hjem dagen efter operationen.
Nævnet kunne oplyse, at et operationssår af denne type med suturer ikke har nogen afførings- eller vejrtrækningsmæssige konsekvenser og heller ingen indflydelse på ens førlighed.
Et sår, der er primært sammensyet, vil først udvikle eventuelle komplikationer efter 6-8 dage.
De primære komplikationer med f. ex. blødning optræder allerede indenfor det første døgn, og infektioner kommer først 6-8 dagen.
Der er således ingen grund til at kontrollere såret i dagene her imellem.
