Bekendtgørelse om ændring af bekendtgørelse om statens uddannelsesstøtte (SU-bekendtgørelsen) §  1 I bekendtgørelse nr. 1515 af 13. december 2017 om statens uddannelsesstøtte (SU-bekendtgørelsen), som ændret ved bekendtgørelse nr. 1697 af 16. december 2018,  bekendtgørelse nr. 906 af 18. juni 2020, og bekendtgørelse nr. 1392 af 24. september 2020, foretages følgende ændring:
 1. Efter kapitel 1 indsættes:
»Kapitel 1 a Indskrevet på og gennemgå en støtteberettigende uddannelse § 10 a.  Den uddannelsessøgende, der er indskrevet på en støtteberettigende uddannelse, anses for at gennemgå uddannelsen, jf. lovens § 2, stk. 1, nr. 1, med mindre den uddannelsessøgende som følge af uddannelsesinstitutionens sanktion er afskåret fra at deltage i undervisning, eksaminer eller lignende.« § 2 Bekendtgørelsen træder i kraft den 1. januar 2021.
