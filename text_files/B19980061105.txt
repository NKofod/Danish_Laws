Bekendtgørelse om de journalistiske uddannelser ved Odense  

 Universitet I medfør af § 2, stk. 1, og § 11,  

 stk. 2 i universitetsloven, jf. lovbekendtgørelse nr. 334 af 27. maj  

 1993,  

 fastsættes:
Kapitel 1 Uddannelsernes formål og struktur § 1.  

  

 De  

 journalistiske uddannelser består af en bacheloruddannelse på 31/2 år og en  

 kandidatuddannelse på 2 år.
Uddannelserne udbydes ved Odense Universitet.
Stk. 2.  

  

 De anførte  

 uddannelseslængder angiver det antal årsværk, der skal lægges til grund for  

 planlægningen af uddannelserne.
Et årsværk er en fuldtidsstuderendes arbejde  

 i  

 et år.
§ 2.  

  

 Formålet med bacheloruddannelsen i journalistik er på et videnskabeligt  

 grundlag at give de studerende journalistiske færdigheder, indsigt i et bredt  

 udvalg af relevante fagområder for den journalistiske erhvervsudøvelse samt  

 grundlæggende viden om faget, dets funktioner og traditioner.
Uddannelsen  

 skal  

 endvidere give de studerende de teoretiske, metodiske og praktiske  

 forudsætninger for at kunne arbejde inden for det til en hver tid  

 eksisterende  

 mediemønster og for aktivt at kunne medvirke i udviklingen af medierne.  

 Endelig  

 skal uddannelsen give de studerende indsigt i samspillet mellem forskellige  

 kulturformer.
 § 3.  

  

 Formålet med kandidatuddannelsen i journalistik er på et humanistisk,  

 samfundsvidenskabeligt  

 og journalistisk metodisk grundlag at videreudvikle den studerendes  

 kompetence  

 til at bestride mere specialiserede journalistiske funktioner i et  

 mediemønster  

 i udvikling.
 Stk. 2.  

  

 Uddannelsen  

 skal give de studerende et fælles grundlag for videre- og efteruddannelse  

 efter  

 afsluttet kandidateksamen, uanset hvilket område af journalistikken, herunder  

 forskning, journalisten kommer til at beskæftige sig med.
 § 4.  

  

 Bacheloruddannelsen giver ret til bachelorgraden BA (journalistik).
 Stk. 2.  

  

 Kandidatuddannelsen  

 giver ret til betegnelsen cand.public. (candidatus/candidata publicitatis).
 § 5.  

  

 I  

 forbindelse med uddannelserne i journalistik kan universitetet tilbyde  

 afrundede uddannelsesforløb af mindst 1/2 og højst 1 års varighed, der kan  

 indgå i eller supplere andre uddannelser ved de videregående  

 uddannelsesinstitutioner.
Kapitel 2 Uddannelsernes indhold Bacheloruddannelsen § 6.  

  

 Bacheloruddannelsen tilrettelægges som et afrundet forløb med et fagudbud,  

 som  

 giver den studerende valgmulighed mellem at afslutte uddannelsen efter 31/2  

 år  

 med umiddelbar erhvervskompetence eller at søge optagelse på  

 kandidatuddannelsen.
 § 7.  

  

 Bacheloruddannelsen består af 31/2 årsværk, der omfatter følgende:
 1)  

 	  

    

 Det journalistiske  

 håndværk.
 2)  

 	  

    

 Samfundsvidenskabelige  

 fag.
 3)  

 	  

    

 Humanistiske fag.
 4)  

 	  

    

 Praktik.
 5)  

 	  

    

 Bachelorprojekt.
 Stk. 2.  

  

 Det  

 journalistiske håndværk omfatter bl.a. den håndværksmæssige kunnen, det  

 journalistiske fags viden, etik, metoder og teoretiske grundlag samt  

 journalistikkens funktion og rolle i samfundet.
 Stk. 3.  

  

 De  

 samfundsvidenskabelige fag omfatter bl.a. økonomi, sociologi, politik,  

 forvaltning, retssystemet og medieret, mediehistorie og  

 kommunikationssociologi  

 samt erhvervsforhold i både en national og international sammenhæng.
 Stk. 4.  

  

 De  

 humanistiske fag omfatter bl.a. sprog- og kommunikationsbeskrivelse, moderne  

 dansk historie, europæisk civilisationshistorie, dokumentation,  

 litteratursøgning og kildekritik, kulturforståelse og -analyse.
 Stk. 5.  

  

 Uddannelsens 5. og 6. semester er en praktisk del i form af en lønnet  

 praktikperiode.
 Stk. 6.  

  

 Det  

 journalistiske håndværk udgør ca. 0,8 årsværk, de samfundsvidenskabelige fag  

 ca. 0,7 årsværk, de humanistiske fag ca. 0,7 årsværk, praktik 1 årsværk og  

 bachelorprojekt ca. 0,3 årsværk.
Stk. 7.  

  

 Den nærmere  

 vægtfordeling mellem fagene og fagenes tidsmæssige placering i  

 uddannelsesforløbet fastsættes i studieordningen Stk. 8.  

  

 Bachelorprojektet skal behandle problemstillinger inden for uddannelsens  

 centrale fag/områder.
Kandidatuddannelsen § 8.  

  

 Kandidatuddannelsen består af 2 årsværk, der er fordelt på følgende  

 fagområder:
 1)  

 	  

    

 Etik, metoder og  

 teori knyttet til journalistik.
 2)  

 	  

    

 Samfundsvidenskabelige  

 fag.
 3)  

 	  

    

 Humanistiske fag.
 4)  

 	  

    

 Speciale.
 Stk. 2.  

  

 I  

 kandidatuddannelsen indgår en større afhandling, et speciale, der udgør 0,5  

 årsværk.
Kapitel 3 Eksamen m.v.
 § 9.  

  

 For  

 eksamen, herunder prøveformer, bedømmelse, eksamensbeviser, klage over  

 eksamen  

 m.v., gælder reglerne i bekendtgørelse om eksamen ved visse videregående  

 uddannelser under Undervisningsministeriet samt bekendtgørelse om  

 karakterskala  

 og anden bedømmelse.
Kapitel 4 Andre regler § 10.  

  

 Institutionen fastsætter inden for bekendtgørelsens rammer nærmere regler om  

 uddannelserne i en studieordning.
 Stk. 2.  

  

 Studieordningen skal indeholde:
 1)  

 	  

    

 Adgangskrav til  

 kandidatuddannelsen, jf. bekendtgørelse om strukturen for uddannelser ved  

 universiteter m.fl.
 2)  

 	  

    

 Beskrivelse af mål og  

 indhold og tidsmæssige omfang af de enkelte fag som brøkdele af et årsværk og  

 fagenes tidsmæssige placering i studieforløbet.
 3)  

 	  

    

 Beskrivelse af  

 bachelor- og kandidatforløb.
 4)  

 	  

    

 Regler om udbud af  

 fag.
 5)  

 	  

    

 Regler for  

 udarbejdelse af skriftlige opgaver, bachelorprojektet og specialet på  

 kandidatuddannelsen.
 6)  

 	  

    

 Beskrivelse af  

 undervisnings- eller arbejdsformer.
 7)  

 	  

    

 Regler om  

 meritoverførsel.
 8)  

 	  

    

 Regler om  

 praktikperiodens indhold og gennemførelse.
 9)  

 	  

    

 Eventuelle særlige  

 krav til undervisnings- og eksamensfordringer, herunder eventuelle bundne  

 forudsætninger i studieforløbet.
 Stk. 3.  

  

 En  

 studieordning kan indeholde hjemmel for institutionen til at dispensere fra  

 de  

 regler i studieordningen, der alene er fastsat af institutionen.
Stk. 4.  

  

 Inden en  

 studieordning fastsættes og ved væsentlige ændringer af studieordningen,  

 tager  

 institutionen kontakt til aftagerrepræsentanter.
Derudover indhentes  

 udtalelse  

 fra censorformandskabet, jf. bekendtgørelse om censorinstitutionen for visse  

 videregående uddannelser under Undervisningsministeriet.
 Stk. 5.  

  

 Studieordningen og væsentlige ændringer deri træder i kraft ved et studieårs  

 begyndelse.
 Stk. 6.  

  

 Ved  

 udstedelse af nye studieordninger og ved væsentlige ændringer af  

 studieordninger fastsættes overgangsregler i studieordningen.
 Stk. 7.  

  

 Studieordningerne og ændringer heri sendes til orientering til censorer,  

 Undervisningsministeriet og relevante uddannelsesinstitutioner.
 § 11.  

  

 Institutionen kan i hvert enkelt tilfælde eller ved regler i studieordningen  

 godkende, at gennemførte uddannelseselementer fra en dansk eller udenlandsk  

 videregående uddannelsesinstitution træder i stedet for uddannelseselementer,  

 der er omfattet af denne bekendtgørelse.
 Stk. 2.  

  

 Ved  

 godkendelse efter stk. 1 anses uddannelseselementet for gennemført, hvis  

 det er bestået efter reglerne om den pågældende uddannelse.
§ 12.  

  

 Undervisningsministeriet kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  

  

 Ministeriet  

 kan dispensere fra bekendtgørelsen, når det findes begrundet i usædvanlige  

 forhold, bortset fra de tilfælde, der er nævnt i § 10, stk. 3 og  

 § 11, stk. 1.
§ 13.  

  

 Klager over universitetets afgørelser i henhold til denne bekendtgørelse  

 indgives til universitetet.
Universitetets afgørelse kan, når klagen vedrører  

 retlige spørgsmål, indbringes for Undervisningsministeriet.
 Stk. 2.  

  

 Fristen for  

 indgivelse af klager til ministeriet er 2 uger fra den dag, universitetets  

 afgørelse er meddelt den pågældende.
Kapitel 5 Ikrafttræden § 14.  

  

 Bekendtgørelsen træder i kraft den 1. september 1998.
