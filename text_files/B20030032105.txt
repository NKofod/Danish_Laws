Bekendtgørelse om handelsnormer for fjerkrækød  

1) I medfør af § 13, § 37, § 52 § 61, stk. 1 og stk. 2 og §  

 78, stk. 3 i lov nr. 471 af 1. juli 1998 om fødevarer m.m. (fødevareloven)  

 fastsættes:
 § 1.  

  

 Bestemmelserne vedrørende vægtklasser i artikel 3, stk. 3, i Rådets  

 forordning  

 (EØF) nr. 1906/90 om handelsnormer for fjerkræ samt artikel 8 i Kommissionens  

 forordning (EØF) nr. 1538/91 om gennemførelsesbestemmelser til Rådets  

 forordning (EØF) nr. 1906/90, som ændret ved Kommissionens forordning (EØF)  

 nr.  

 1980/92, gælder tillige for kølede færdigpakkede hele fjerkrækroppe samt for  

 færdigpakkede kølede fjerkræparteringer.
 § 2.  

  

 Der  

 skal foretages kontrol af:
 1)  

 	  

    

 Vandoptagelsen under  

 køling og vandindholdet i frosne og dybfrosne danske kyllinger i henhold til  

 Kommissionens forordning (EØF) nr. 2981/93 om ændring af forordning (EØF) nr.  

 1538/91.
 2)  

 	  

    

 Vandoptagelsen i  

 kyllinge- og kalkunkroppe bestemt til fremstilling af ferske, frosne eller  

 dybfrosne udskæringer i henhold til Kommissionens forordning (EF) nr.  

 1072/00.
 § 3.  

  

 Slagterier, der er autoriseret i henhold til artikel 11 i Kommissionens  

 forordning (EØF) nr. 1538/91, afholder de udgifter, der er forbundet med den  

 særlige kontrol efter bestemmelserne i bekendtgørelse om betaling for kontrol  

 af fødevarer og levende dyr m.v.
 § 4.  

  

 Primærproducenter skal udføre egenkontrol med det formål at medvirke til at  

 sikre overholdelse af artikel 10, artikel 11 samt bilag IV i Kommissionens  

 forordning (EØF) nr. 1538/91, når bedriften er tilknyttet en frivillig  

 mærkningsordning efter forordning (EØF) nr. 1538/91 artikel 10 og artikel 11.
 § 5.  

  

 Med  

 bøde straffes den, der overtræder reglerne i § 2 og § 4.
Stk. 2.  

  

 Straffen kan  

 stige til fængsel i indtil 2 år, hvis overtrædelsen er begået med forsæt  

 eller  

 grov uagtsomhed, og der ved overtrædelsen er 1)  

 	  

    

 forvoldt skade på  

 sundheden eller fremkaldt fare herfor eller 2)  

 	  

    

 opnået eller  

 tilsigtet opnået en økonomisk fordel for den pågældende selv eller andre,  

 herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i kraft den 15. maj 2003.
 Stk. 2.  

  

 Samtidig ophæves  

 bekendtgørelse nr. 677 af 15. august 2002 om handelsnormer for fjerkrækød.
Fødevaredirektoratet, den 5. maj  

 2003 Per H.
Kristiansen /Tenna Jensen 1)  

 Bekendtgørelsen indeholder bestemmelser, der supplerer Rådets forordning  

 (EØF)  

 nr. 1906/90 af 26. juni 1990 om handelsnormer for fjerkræ (EF-tidende 1990 L  

 173, s. 1), senest ændret ved forordning (EF) nr. 1101/98 (EF-tidende 1998 L  

 157, s. 12), og Kommissionens forordning (EØF) nr. 1538/91 af 5. juni 1991 om  

 gennemførelsesbestemmelser til Rådets forordning (EØF) nr. 1906/90 om  

 handelsnormer for fjerkrækød (EF-tidende 1991 L 143, s. 11), senest ændret  

 ved  

 Kommissionens forordning (EF) nr. 1321/2002 af 22. juli 2002 (EF-tidende 2002  

 L  

 194, s. 17).
