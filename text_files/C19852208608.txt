Indhold Ændringer i forhold til udgaverne af Ændringer i forhold til udgaven af februar 1983 Denne udgave af »Generelle bestemmelser for bevillinger fra  

 forskningsrådene« indeholder i forhold til udgaven af februar 1983  

 enkelte sproglige ændringer, som forhåbentlig gør teksten lettere læselig.  

 Substantielle ændringer findes i følgende afsnit:
Aflønning - Det anføres udtrykkeligt, at ferie skal afholdes i overensstemmelse med  

 ferieloven.
En bevillingshaver kan altså ikke »strække« sin  

 bevilling ved i strid med ferieloven at skubbe sin ferie til efter  

 bevillingsperiodens udløb.
 - Det bemærkes, at hvis en bevillingshaver ønsker at ansætte en anden  

 person end oplyst i ansøgningen, skal dette forelægges for forskningsrådet.
Regnskab - Der kræves fremover ikke delregnskab for hver 12 måneders periode.
Rådet  

 forbeholder sig dog at kræve delregnskab indsendt.
 - Det anføres udtrykkeligt, at indeholdelse af ATP påhviler  

 bevillingshaveren.
 - Der er indføjet et særligt afsnit vedrørende bevillinger, som  

 administreres af Københavns Universitet.
Ændringer i forhold til udgaven af februar 1984 Aflønning - Der gives oplysning om protokollat af 4. februar 1985 mellem HK  

 og undervisningsministeriet om kontor- og laboratoriefunktionærer.
Generelle bestemmelser for bevillinger fra forskningsrådene For bevillinger givet af et af statens forskningsråd gælder nedenstående  

 bestemmelser.
 Eventuelle spørgsmål i forbindelse med administration af bevillinger kan  

 rettes til forskningssekretariatet.
Bevillingens formål og budget Ændring af bevillingens formål eller af dens budget, i form af  

 overskridelser af godkendte budgetposter eller oprettelse af nye, kræver  

 rådets forudgående godkendelse.
Afvigelser på indtil 10% på godkendte  

 budgetposter - men inden for bevillingens totalbeløb - behøver dog ikke at  

 forelægges, medmindre der er tale om beløb til lønudgifter eller  

 apparaturindkøb.
Udbetaling og anbringelse af udbetalte beløb Udbetaling sker efter bevillingshaverens skriftlige anmodning med  

 henvisning til bevillingens journalnummer således:
Hvis bevillingshaveren er tilknyttet en statsinstitution, udbetales hele  

 bevillingen normalt på een gang til institutionen, som i henhold til  

 undervisningsministeriets cirkulære af 23. januar 1980 opretter en  

 versurkonto (mellemregningskonto) for hver bevilling.
Nummeret på denne  

 versurkonto skal oplyses i udbetalingsanmodningen.
 Institutionen må ikke trække beløbet direkte på rådets konto i SCR  

 (Statens centrale Regnskabssystem).
I andre tilfælde udbetales bevillingen kun på een gang, hvis hele det  

 bevilgede beløb forventes brugt inden for 3 måneder fra udbetalingsdagen.  

 Ellers udbetales som deludbetaling, hvad bevillingshaveren skønner at have  

 brug for til formålet i løbet af 3 måneder.
Det er muligt i en enkelt  

 skrivelse at anmode om kvartalsvis udbetaling af hele bevillingen.
Udbetalte  

 beløb skal holdes kassemæssigt adskilt fra alle andre beløb, som  

 bevillingshaveren råder over.
Medmindre andet aftales med sekretariatet, skal  

 beløbene indsættes på en til formålet særligt oprettet postgirokonto eller  

 konto i et dansk pengeinstitut.
Forskningssekretariatet foretager normalt  

 udbetalinger direkte til denne konto (husk derfor at oplyse kontonummer).
Anvisning af rekvirerede beløb tager op mod 3 uger Der er en række undtagelser fra disse generelle retningslinier:
Apparatur bevillinger og bevillinger til trykning udbetales  

 normalt direkte til leverandøren/trykkeriet på grundlag af attesterede  

 regninger.
Betalingsformen vil fremgå af bevillingsskrivelsen.
 Bevillinger til een enkelt rejse eller studieophold kan  

 anvises direkte til bevillingshaveren eller en af ham oplyst postgirokonto  

 eller konto i et dansk pengeinstitut.
Bevillinger til oversættelse eller sproglig revision  

 udbetales til oversætteren/sprogrevisoren efter indsendelse af attesteret  

 regning.
Hvis regningen ikke er påført moms, er der normalt tale om  

 A-indkomst, og oversætterens/sprogrevisorens personnummer samt kontonummer i  

 et dansk pengeinstitut skal oplyses.
Forskningssekretariatet skal indeholde  

 kildeskat, hvorfor skattekort (eller fotokopi heraf) bør medsendes.
Ellers  

 indeholdes (for tiden) 50% kildeskat.
Det bedes dog oplyst, hvis arbejdet er  

 udført af en udlænding i udlandet, da der i så fald ikke foreligger  

 skattepligt til Danmark.
I særlige tilfælde kan forskningssekretariatet påtage sig administrationen  

 af lønbevillinger.
I disse tilfælde vil lønnen blive anvist månedsvis bagud,  

 når man har modtaget skattekort, oplysning om eventuelt medlemsnummer i  

 pensionskasse eller lignende samt oplysning om kontonummer i et dansk  

 pengeinstitut, hvortil lønnen kan anvises.
Renter Renter, der tilskrives en bevillingskonto, tilhører forskningsrådet og  

 skal tilbagebetales, medmindre de godkendes anvendt til bevillingens formål.
 Versurkonti i statsinstitutioner får ikke tilskrevet renter.
Bortfald af bevillingen Hvis bevillingen ikke er opbrugt senest 2 år efter  

 bevillingens dato, bortfalder restbeløbet, og bevillingshaveren skal  

 tilbagebetale det uforbrugte beløb med eventuelle påløbne renter.
Ved flerårige projekter udløber dog hver enkelt delbevilling med  

 den i bevillingsskrivelsen angivne periode.
Man kan i forbindelse med  

 regnskabsaflæggelsen søge et uforbrugt beløb (eventuelt uforbrugte beløb på  

 enkelte budgetposter) fra en bevillingsperiode overført til den følgende  

 bevillingsperiode.
Ansøgningen må begrundes.
 Et beløb på en institutionskonto, der er en rest af en  

 forskningsrådsbevilling, kan uden yderligere varsel tilbagebetales til  

 forskningsrådet, når kontoen ikke har været rørt i eet år, og  

 administrationen har rykket bevillingshaveren for afslutningsposteringer.
Aflønning Aflønning dækker det i bevillingsskrivelsen anførte antal  

 arbejdsmåneder/timer.
Der må ikke uden rådets godkendelse ske ændring i en  

 medarbejders ugentlige timetal i forhold til det i bevillingen forudsatte.  

 Normalt gives bevillingen i form af en godkendt aktivitet, f.eks. 10  

 laborantmåneder, og det bevilgede beløb er derfor et foreløbigt skøn, der kan  

 reguleres på grundlag af anciennitet, lønniveau m.m.
I visse tilfælde gives  

 bevillingen dog som et rammebeløb, der ikke kan overskrides.
Lønnen  

 fastsættes i henhold til en mellem staten og den pågældende organisation  

 indgået overenskomst.
Vedrørende ansættelsesvilkårene i øvrigt for rådsaflønnet  

videnskabeligt personale henvises til protokollat af 6. maj 1981  

 mellem Akademikernes Centralorganisation og finansministeriet.
Protokollatet  

 kan rekvireres i forskningssekretariatet.
Selv om en aflønning forventes at  

 vare flere år, gives bevilling for eet år ad gangen, og der må hvert år  

 fremsendes en fornyet ansøgning, bilagt en redegørelse for det udførte og det  

 planlagte arbejde.
Hvis den fornyede ansøgning ikke foreligger til den  

 fastsatte frist, vil ansættelsesforholdet blive opsagt med et varsel i  

 overensstemmelse med funktionærlovens regler.
Hvis forskningsrådet - på  

 grundlag af den fornyede ansøgning eller på anden foranledning - finder, at  

 projektet udvikler sig utilfredsstillende, kan ansættelsen bringes til ophør  

 med et varsel i overensstemmelse med funktionærlovens regler.
For månedslønnede kontor- og laboratoriefunktionærer gælder bestemmelserne  

 i protokollat af 4. februar 1985 mellem Handels- og Kontorfunktionærernes  

 Forbund i Danmark (HK) og undervisningsministeriet.
Protokollatet kan  

 rekvireres i forskningssekretariatet.
For andet teknisk og administrativt  

 personale gælder de overenskomstmæssige vilkår.
Opmærksomheden henledes i  

 særlig grad på, at det påhviler bevillingshaveren at iagttage gældende  

 opsigelsesvarsel i forbindelse med en bevillings udløb.
 Den nøjagtige lønberegning, herunder anciennitetsfastsættelse, foretages  

 af den lønadministrerende institution, og det bevilgede lønbeløb er derfor et  

 foreløbigt skøn.
Rådet dækker overenskomstmæssige lønstigninger.
Ansøgning herom (skema  

 unødvendigt) skal indeholde en nøjagtig angivelse af det nødvendige beløb og  

 dettes beregning.
Tillægsansøgningen kan eventuelt vedlægges regnskabet.
Hvis  

 det bevilgede lønbeløb overstiger aflønningen i den i bevillingen fastsatte  

 periode, tilfalder besparelsen rådet.
 Betaling for overarbejde kan normalt ikke accepteres og forudsætter altid  

 rådets forudgående tilladelse.
Ferieafholdelse og sygdom skal altid indberettes skriftligt til  

 lønadministrationen af bevillingshaveren.
Alle feriegiro, feriebeviser og  

 feriemærkebøger skal underskrives af lønadministrationen, før beløbene hæves.
 Ferie skal afholdes i henhold til ferieloven.
 I forbindelse med en projektmedarbejders barselsorlov kan der om fornødent  

 ansøges om tillægsbevilling enten til at aflønne en afløser eller til at  

 forlænge den pågældende medarbejders tilknytning til projektet.
Bevilling til aflønning af videnskabelig medhjælp gives bl.a. på baggrund  

 af en vurdering af den pågældendes kvalifikationer.
Hvis bevillingshaveren  

 ønsker at ansætte en anden person end oplyst i ansøgningen, skal dette derfor  

 forelægges for forskningsrådet.
Andet lønnet arbejde Heltidsansatte forskere må ikke påtage sig andet lønnet arbejde  

 uden rådets tilladelse.
 Deltidsansatte forskere må uden forelæggelse for rådet højst påtage sig  

 lønnet arbejde i et sådant omfang, at den samlede beskæftigelse svarer til en  

 fuldtidsstilling.
Indkøb Alle indkøb skal foretages i henhold til reglerne i statens  

 indkøbsvejledning.
Vejledningen kan rekvireres hos Direktoratet for statens  

 indkøb.
 Institutioner, der er tilsluttet statens centrale indkøbsordninger, skal  

 ved indkøb af varer og tjenesteydelser benytte disse indkøbsordninger, hvor  

 det er muligt.
 Direktoratet kan i øvrigt yde bistand i forbindelse med indkøb og ved  

 fremstilling af publikationer og tryksager.
apparatur Bevilget apparatur (herunder kontormaskiner m.m.) skal normalt tilhøre  

 Forskningsrådene og Risøs Instrumenttjeneste FRIT . Bevillingen er  

 altså et udlån af det pågældende apparatur.
 Hvis der ikke i bevillingsskrivelsen er anført noget om ejendomsforholdet,  

 tilhører apparaturet FRIT .
 Bemærk: For Statens teknisk-videnskabelige Forskningsråd, der  

ikke er tilknyttet FRIT , gælder, at bevilget apparatur  

 overdrages til den institution, der står som bevillingshaver, medmindre andet  

 fremgår af bevillingsskrivelsen.
 Hvis brugen af lånt apparatur ophører, skal rådet underrettes, således at  

 apparaturet kan udlånes til andre forskere.
 Hvis bevillingshaveren skifter arbejdssted, eller hvis grundlaget for  

 bevillingen på anden måde ændres væsentligt, skal spørgsmålet om apparaturets  

 placering forelægges for rådet.
Uanset ejerforholdet påhviler vedligeholdelsesomkostningerne  

 bevillingshaveren, som dog eventuelt kan træffe aftale med sin arbejdsplads  

 om, at denne overtager forpligtelsen.
Er dette tilfældet, skal det bekræftes  

 af arbejdspladsen, eventuelt ved påtegning på den kopi af  

 bevillingsskrivelsen, hvorpå bevillingshaveren bekræfter vilkårene for  

 bevillingen.
To år efter anskaffelsen skal der indsendes en beretning om de projekter,  

 hvortil apparaturet er bevilget samt en redegørelse for udnyttelsen af  

 apparaturet.
Der skal ikke herefter indsendes særtryk af publikationer,  

 medmindre rådet anmoder herom.
Specielt vedrørende apparatur, som ejes af FRIT Kopi af bevillingsskrivelsen tilgår FRIT , som snarest derefter vil  

 kontakte bevillingshaveren.
FRIT foretager indkøbet efter forudgående  

 aftale, medmindre andet bliver bestemt.
Ved tidsbestemt udlån vil FRIT ved låneperiodens udløb  

 anmode om genansøgning eller returnering af apparaturet.
FRIT vil  

 endvidere anmode om oplysning om drifts- og vedligeholdelseserfaringer.
 Ved tidsubestemt udlån vil FRIT efter 5 år anmode  

 bevillingshaveren om at bekræfte, at apparaturet fortsat benyttes, samt  

 anmode om oplysning om drifts- og vedligeholdelsesomkostninger.
Beretning Der skal inden den fastsatte frist indsendes en beretning om arbejdet med  

 den opgave, som rådet støtter.
Bevilger rådet forlænget støtte til projektet,  

 betragtes denne betingelse som opfyldt med den som bilag til  

 forlængelsesansøgningen vedlagte redegørelse for projektets forløb.
Den  

 afsluttende beretning forudsættes at omfatte et resumee egnet til  

 offentliggørelse, ligesom rådet forbeholder sig ret til at udlåne  

 beretningen.
 Vedrørende apparaturbevillingen henvises til afsnittet  

 »Apparatur« side 10.
Publikationer Publikationer, som er resultat af det rådsstøttede arbejde, samt  

 publikationer udgivet med rådsstøtte, skal indsendes i 3 eksemplarer (5  

 eksemplarer til Statens Forskningsråd) med angivelse af bevillingens  

 journalnummer.
I publikationer skal anføres, at det pågældende arbejde er  

 støttet af rådet.
Vedrørende apparaturbevillingen henvises til afsnittet  

 »Apparatur«, side 10 Forskningsrådenes navne på engelsk er:
Statens naturvidenskabelige Forskningsråd Danish Natural Science Research Council Statens lægevidenskabelige Forskningsråd Danish Medical Research Council Statens jordburgs- og veterinærvidenskabelige Forskningsråd Danish Agricultural and Veterinary Research Council Statens samfundsvidenskabelige Forskningsråd Danish Social Science Research Council Statens humanistiske Forskningsråd Danish Research Council for the Humanities Statens teknisk-videnskabelige Forskningsråd Danish Technical Research Council Regnskab Der skal normalt aflægges et fuldt dokumenteret regnskab for en  

 forskningsrådsbevilling på forskningssekretariatets regnskabsskema, som er  

 vedlagt eller kan rekvireres.
Regnskabet skal underskrives af  

bevillingshaveren, som også har ansvaret for, at regnskabet indsendes  

 rettidigt.
Skema indsendes for hver enkelt bevilling (journalnummer), selv om der  

 måtte være givet flere bevillinger til samme formål.
Er der fra flere  

 forskningsråd ydet bevilling til delvis dækning af samme budgetposter,  

 indsendes dog et samlet regnskab for disse bevillinger.
Er der fra anden side  

 ydet støtte til de budgetposter, som rådet har ydet støtte til, skal det  

 oplyses i regnskabet, og der skal aflægges fuldt regnskab for de pågældende  

 poster.
Slutregnskabet indsendes, når formålet er opnået, arbejdet opgivet  

 eller den fastsatte tidsfrist er udløbet.
Rådet forbeholder sig at kræve  

 delregnskab indsendt.Regnskabsposterne indføres i kronologisk orden, og  

 regnskabsbilagene nummereres fortløbende.
Af hensyn til sammenligningen med  

 det godkendte budget er det vigtigt, at der for de enkelte udgiftsposter  

 anføres budgetpostnummer.
 Som indtægter opføres følgende:
 1. Overførsel fra sidste regnskabsaflæggelse.
 2. Overførsel fra andre bevillinger, herunder  

 bevillinger fra anden side, til samme formål med angivelse af journalnummer.
 3. Anviste(udbetalte) beløb fra rådet.
 4. Tilskrevne renter.
 5. Salgsindtægter, refusioner o.l.
Udgifts dokumentation skal finde sted ved originale, kvitterede  

 bilag, der giver udtømmende oplysninger om arten af de afholdte udgifter.
I  

 forbindelse med aflønninger og ved betaling af tjenesteydelser må såvel  

 arbejdets art og tidsforbrug som de anvendte satser anføres.
Som udgift  

 opføres også eventuel tilbagebetaling til rådet.
Kvitteringer for sådanne  

 tilbagebetalinger skal dog ikke indsendes med regnskabet.
 Indeholdelse af kildeskat og ATP påhviler bevillingshaver og skal fremgå  

 af regnskabet.
 I tilfælde, hvor regnskabet er ført af en statsinstitution, som  

 foretrækker at lade bilagene vedrørende bevillingen følge med de øvrige bilag  

 direkte til rigsrevisionen, kan der i stedet for bilagene vedlægges  

 kontoudskrift eller fotokopi af kontokortet med oplysning om, under hvilket  

 bogføringsnummer og på hvilken konto samt i hvilken måned de på  

 kontoudskriften opførte regnskabsposter er bogført i de til rigsrevisionen  

 indsendte regnskaber.
Det er bevillingshaverens opgave at opbevare regnskabsudtog, som modtages  

 fra administrationen, med henblik på indsendelse sammen med regnskabsskemaet.  

 Regnskabsskemaet skal også i disse tilfælde udfyldes, således at hver enkelt  

 udgiftsart er nøje angivet.
Ved lønudgifter skal det, eventuelt ved notat på  

 regnskabsudtogene, fremgå, hvis der er poster, som vedrører efterreguleringer  

 og feriepenge.
For lønbevillinger, der administreres af en statsinstitution, kan  

 regnskabet efter institutionens bestemmelse eventuelt bestå af en af  

 administrationen udarbejdet og af bevillingshaveren attesteret opgørelse over  

 den afholdte lønudgift.
Opgørelsen skal indeholde oplysning om lønmodtagerens  

 navn, aflønningsperiode, udbetalt løn og feriegodtgørelse.  

 Forskningssekretariatet forbeholder sig dog at kunne anmode om supplerende  

 oplysninger i særlige tilfælde.
 For bevillinger, der administreres af Københavns Universitet,  

 gælder specielt:
 Ved indsendelse af udgiftsbilag til Københavns Universitet skal de  

 3-cifrede numre, der i bevillingsskrivelsen er anført ud for hver budgetpost,  

 anføres som ciffer 13, 14, 15 (analysenummer) i kontonummeret.  

 Regnskabsaflæggelse sker ved at indsende regnskabsskemaet med side 1 og 2 i  

 udfyldt og underskrevet stand, bilagt kontoudskrifter og analyseudskrifter  

 fra Københavns Universitet.
 I følgende tilfælde aflægges ikke regnskab efter ovennævnte  

 retningslinier:
 1. Hvor der i bevillingsskrivelsen helt eller delvis  

 er meddelt fravigelse fra regnskabskravet.
 2. Hvor bevillingsbeløbet af rådet udbetales direkte  

 til leverandører på grundlag af attesterede regninger.
 3. Ved lønbevillinger, som administreres af  

 forskningssekretariatet.
 Vedrørende rejseregnskab henvises til nedenstående.
Regnskab for rejser Regnskabsaflæggelse sker på særligt skema, som indeholder nærmere  

 vejledning om dokumentationskrav m.v.
Sædvanligvis er der bevilget midler til  

 benyttelse af offentlige transportmidler, men har rådet godkendt benyttelse  

 af eget motorkøretøj, ydes kilometergodtgørelse efter reglerne i  

 finansministeriets cirkulære om tjenestemænds godtgørelse for benyttelse af  

 eget befordringsmiddel på tjenesterejser.
Hvor intet andet er anført, ydes  

 kilometergodtgørelsen efter laveste sats.
 Under rejser i Danmark anvendes normalt statens regler for time- og  

 dagpenge.
Ved bevilling fra flere sider til samme rejse skal der over for rådet  

 aflægges et fuldt regnskab, omfattende samtlige udgifter og indtægter.
Hvis  

 et universitet eller en højere læreanstalt har ydet en delbevilling,  

 fremsender rådet efter revision regnskabsmaterialet til den pågældende  

 institution.
 Hvis der til en udenlandsrejse bevilges støtte fra flere sider, og hvis  

 den samlede støtte overstiger rådets maksimum for rejsestøtte  

 (transportudgifter, gebyrer samt 80% af finansministeriets satser for  

 opholdsudgifter), vil rådet reducere sin støtte tilsvarende.
