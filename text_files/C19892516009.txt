I.
Efter aftale med Forsvarets Civil-Etat er fastsat følgende:
 Cirkulærets område.
 § 1.  Bestemmelserne omfatter civilt personel, der  

 ansættes/er ansat indenfor det under Forsvarsministeriet hørende område på  

 tjenestemandslignende vilkår og/eller aflønnes med en tjenestemandslignende  

 løn, og som ikke er omfattet af en mellem Forsvarsministeriet og en anden  

 forhandlingsberettiget organisation indgået aftale.
 Ansættelse.
§ 2.  Ansættelse er betinget af, at den pågældende har  

 dansk indfødsret.
Ansættelse af personer, der ikke har dansk indfødsret, kan  

 dog finde sted med Forsvarsministeriets tilslutning i hvert enkelt tilfælde.
 Stk.2.  Ansættelse sker i følgende former:
 Stk.3.  Første varige ansættelse sker efter forudgående  

 prøvetid efter de om ansættelse som tjenestemand på prøve i staten gældende  

 bestemmelser.
 § 3.  Bestemmelser om ansættelses-, udnævnelses- og  

 afskedigelseskompetence fastsættes af Forsvarsministeriet.
 § 4.  Det er en forudsætning for ansættelse, at  

 vedkommende efter sin alder, helbredstilstand og uddannelse er i stand til at  

 bestride tjenesten i den pågældende stilling.
 § 5.  Ansættelse sker efter opslag efter de om opslag  

 af tjenestemandsstillinger i staten gældende bestemmelser.
 Stk.2.  Opslaget skal angive ansættelsesområdet og  

 stillingens betegnelse samt den for tiden for stillingen gældende lønramme og  

 det for tiden gældende tjenestested.
 Stk.3.  Efter anmodning meddeles der ansøgere og  

 organisationer, hvis medlemmer er naturlige ansøgere til stillingen,  

 oplysning om ansøgernes navne.
 Stk.4.  Hvor ikke ganske særlige forhold er til stede,  

 må ansøgningsfristen ikke være mindre end 14 dage.
 Stk.5.  Hvis ansættelsesmyndigheden skønner, at ingen af  

 de ansøgere, der rettidigt har søgt en opslået stilling, er tilstrækkeligt  

 egnet til stillingen, eller at man ved fornyet opslag kan fremskaffe  

 ansøgning fra mere kvalificerede ansøgere, skal stillingen opslås påny.
 § 6.  Når en ansat søger en ledig stilling, skal den  

 pågældendes hidtidige nærmeste overordnede chef afgive en skriftlig  

 bedømmelse af ham til ansættelsesmyndigheden, og han skal have udleveret en  

 afskrift af bedømmelsen.
§ 7.  Ved ansættelsen oprettes en kontrakt med  

 angivelse af stillingsbetegnelse og ansættelsesområde, samt efter hvilken  

 lønramme den ansatte for tiden aflønnes, og på hvilket tjenestested han  

 indtil videre skal forrette tjeneste.
Eventuel ændring af lønrammen og  

 tjenestestedet meddeles i en skrivelse til den pågældende, jf. dog § 23,  

 stk.3.
 Stk.2.  Ved ansættelsen anvendes den som bilag 1 til  

 dette cirkulære vedlagte kontraktformular.
 Den ansattes pligter.
 § 8.  Den ansatte skal samvittighedsfuldt overholde de  

 regler, der gælder for hans stilling, og såvel i som uden for tjenesten vise  

 sig værdig til den agtelse og tillid, som stillingen kræver.
Stk.2.  Den ansatte skal iagttage tavshed med hensyn til  

 de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham  

 foreskrevet.
Tavshedspligten ophører ikke med hans udtræden af tjenesten.
 § 9.  Inden for sit ansættelsesområde har den ansatte  

 pligt til at gøre midlertidig tjeneste i en stilling, der er sideordnet med  

 eller højere end hans egen.
§ 10.  Inden for sit ansættelsesområde har en ansat  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for ham.
I samme  

 omfang kan det pålægges ham at overtage en anden stilling.
 Stk.2.  Såfremt ændringer i forvaltningens organisation  

 eller arbejdsform gør det nødvendigt, kan det efter forhandling med  

 vedkommendes organisation pålægges en ansat at overtage en stilling uden for  

 sit hidtidige ansættelsesområde, i hvilken tjenesten efter sin karakter  

 svarer til hans hidtidige stilling, og som må anses for passende for ham.
Stk.3.  Hvis en varigt ansat under 60 år af  

 helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for hans  

 hidtidige ansættelsesområde, som må anses for passende for ham.
Efter  

 forhandling med vedkommendes organisation kan det endvidere pålægges ham at  

 overtage en passende stilling uden for hans hidtidige ansættelsesområde.
 § 11.  Såfremt det af hensyn til udførelsen af  

 tjenestepligterne skønnes nødvendigt at knytte tjenestebolig til stillingen,  

 har den ansatte pligt til at bebo denne, så længe han beklæder stillingen, og  

 til derefter at fraflytte den.
 § 12.  Den ansatte kan kun have beskæftigelse ved  

 siden af sin stilling, for så vidt og i det omfang det er foreneligt med den  

 samvittighedsfulde udøvelse af de til stillingen knyttede pligter og med den  

 for stillingen nødvendige agtelse og tillid.
 § 13.  Den ansatte kan for varetagelse af de pligter,  

 der følger af stillingen samt for sådanne hverv, der må betragtes som led i  

 stillingen, kun oppebære tilsvarende løn og andre ydelser, som er fastsat  

 inden for tjenestemandsområdet.
 Suspension og disciplinær forfølgning.
 § 14.  Den ansatte er omfattet af tilsvarende regler  

 om suspension og disciplinær forfølgning, som er fastsat for tjenestemænd i  

 tjenestemandslovens §§ 19 - 24, dog med undtagelse af bestemmelserne i § 20,  

 stk.2, 2.punktum, og § 21, stk.4, 2. og 3.punktum, og stk.8.
 Stk.2.  Ved iværksættelse og ophør af suspension samt  

 med hensyn til suspensionsløn følges de for tjenestemænd gældende regler.
 Afsked.
§ 15.  Den ansatte kan forlange sig afskediget og kan  

 afskediges uden ansøgning med de i funktionærloven omhandlede varsler til  

 udgangen af en måned.
Afsked kan dog ske med kortere varsel eller uden  

 varsel, såfremt den er begrundet i, at den antagne som følge af strafbart  

 forhold, tjenesteforseelse eller mislighed er uskikket til at forblive i  

 stillingen.
 § 16.  Den ansatte afskediges på grund af alder fra  

 udgangen af den måned, hvori han fylder 70 år, eller opnår den alder der  

 måtte være fastsat for tilsvarende tjenestemandsansat personel.
 § 17.  Inden ansatte afskediges uden ansøgning, skal  

 der - bortset fra afsked på grund af alder - gives såvel vedkommende  

 centralorganisation som den antagne selv adgang til at udtale sig, med mindre  

 forhør har været afholdt efter § 14.
 Stk.2.  I tilfælde af afsked uden ansøgning kan den  

 ansatte forlange at få skriftlig oplysning om afskedigelsesgrunden.
 Stk.3.  Ved afgang fra tjenesten skal den ansatte have  

 udleveret en afgangsseddel, jf. den som bilag 2 til dette cirkulære vedlagte  

 formular.
 Løn og andre ansættelsesvilkår.
 § 18.  Løn og andre ansættelsesvilkår for personel,  

 der er omfattet af nærværende cirkulære, fastsættes ved aftale mellem  

 finansministeren og de i tjenestemandslovens § 49 nævnte  

 centralorganisationer og/eller mellem forsvarsministeren og Forsvarets  

 Civil-Etat efter de herfor fastsatte regler.
 § 19.  Såfremt den ansatte i medfør af reglerne i § 10  

 eller af anden ham utilregnelig årsag overgår til en stilling, der er henført  

 til en lavere lønramme end den hidtidige, ydes der ham et personligt tillæg  

 til udligning af lønforskellen.
 Stk.2.  Tillæg efter stk.1 bortfalder i det omfang, der  

 opnås lønfremgang ved overgang til højere lønramme eller løntrin.
 § 20.  Den ansatte kan give transport på løn efter de  

 for tjenestemænd gældende regler.
§ 21.  Den ansættende myndighed kan give den ansatte  

 tjenestefrihed uden løn i en på forhånd fastsat periode.
Uden  

 Forsvarsministeriets samtykke kan perioden ikke overstige 1 år.
 Stk.2.  Der kan ydes anden tjenestefrihed uden for den  

 egentlige ferie efter samme regler, som er gældende for tjenestemænd.
 Stk.3.  Med hensyn til nedsættelse af tjenestetiden samt  

 hel eller delvis bevarelse af løn og lønanciennitet under tjenestefrihed  

 efter stk.2 eller under nedsat tjenestetid gælder de for tjenestemænd  

 fastsatte bestemmelser.
 § 22.  Den ansatte er omfattet af bestemmelserne i  

 funktionærloven om ydelse af fratrædelsesgodtgørelse.
 Ikrafttrædelse og overgangsbestemmelser.
 § 23.  Cirkulæret træder i kraft den 1.januar 1979.
Stk.2.  Bestemmelserne er gældende for personel, der er  

 ansat før den 1.januar 1979, dog således at kontraktligt aftalte rettigheder  

 bevares, og således at dette personel ikke er omfattet af bestemmelserne i §  

 14 vedrørende - suspension og disciplinær forfølgning, § 15, 1.  punktum, vedrørende - funktionærlovens opsigelses-varsler (for stillinger, som ikke kan  

 henføres til funktionærloven), § 22  vedrørende - funktionærlovens regler om ydelse af efterløn (for stillinger, som  

ikke kan henføres til funktionærloven).
Stk.3.  Ved ændring af lønramme og/eller  

 stillingsbetegnelse for personel, der er ansat før den 1.januar 1979,  

 oprettes ny kontrakt i overensstemmelse med nærværende bestemmelser.
Det  

 samme gælder, hvis de pågældende ønsker at overgå til denne ansættelse.
II.
Løn, tillæg, særlige ydelser m.v. til det i pkt.I ansatte personel på  

 tjenestemandslignende vilkår ydes efter de i lov om tjenestemandslønninger  

 m.m. og klassificering af tjenestemandsstillinger i staten, folkeskolen og  

 folkekirken fastsatte regler samt de i tilslutning hertil indgåede aftaler og  

 udsendte bestemmelser.
III.
Ved ansættelse i det militære forsvar er det i pkt.
I omhandlede  

 personel samt disses efterlevende ægtefæller og børn omfattet af lov nr. 82  

 af 12.marts 1970 om pensionering af civilt personel m.v. i forsvaret.
Som  

 følge heraf har den ansatte pligt til inden 6 måneder efter mødet at  

 indlevere helbredsattest efter de for tjenestemænd gældende retningslinier  

 (eventuelt i lukket kuvert) til den ansættende myndighed til brug ved  

 forelæggelse for Finansministeriet efter de herfor fastsatte regler.
IV.
Kundgørelse for Forsvaret B.24-1978 ophæves.
 P.M.V.
 E.B.
