Det antages i kendelsen, at bestemmelsen i § 69 i Lov om offentlige  

 veje er udtryk for et almindeligt gældende princip Kommissionen har afsagt følgende kendelse:
Lb. nr. 176. Matr. nr.
X Ejer: Y Efter parternes anmodning er der i sagen blevet afsagt følgende KENDELSE:
Ejendommen og ekspropriationen Den private overkørsel nr. 16 i km 5,663 nedlægges, hvortil en række  

 landbrugsejendomme og matr. nr.
X har færdselsret.
Den sidstnævnte ejendom er  

 bebygget med et parcelhus og beliggende ca. 150 m vest for overkørslen med  

 eneste vejadgang ad denne.
Brugerne af overkørslen henvises til at benytte  

 overkørsel nr. 13 i km 4,831 for kommunevejen Stenbrovej, idet der anlægges  

 en ny privat fællesvej fra matr. nr.
X parallelt med banen mod nord til  

 Stenbrovej.
Vejen udlægges i 5 m's bredde og forsynes i en bredde af 4 m med  

 en belægning bestående af 25 cm stabilgrus.
Ved de ændrede adgangsforhold  

 forøges afstanden fra ejendommen til offentlig vej fra ca. 300 m til ca. 700  

 m.
Brugere af den ny private fællesvej bliver foruden ejeren af matr. nr.
X  

 en række landbrugsejendomme af hensyn til adgang til marker.
Parternes påstande DSB har nedlagt påstand om, at der ikke tillægges lodsejeren nogen  

 erstatning, idet man har henvist til bestemmelsen i lov om offentlige veje §  

 69, hvoraf det fremgår, at en lodsejer, der ved omlægning af vejnettet får  

 afbrudt sin hidtidige forbindelse til det offentlige vejnet, alene har krav  

 på, at der etableres anden fornøden forbindelse til offentlig vej.
I §69,  

 stk. 2, er det direkte anført, at der ved bedømmelsen af, om der er skabt  

 fornøden adgang, ikke må tages hensyn til, om de ændrede adgangsforhold giver  

 ejendommen en mere afsides beliggenhed eller påfører den fremtidige udgifter  

 til istandsættelse, vedligeholdelse eller renholdelse af vej.
Ejeren har principalt nedlagt påstand om, at DSB forpligtes at overtage  

 ejendommen mod en erstatning på 665.000 kr. i overensstemmelse med en af ham  

 fremlagt vurderingserklæring fra ejendomsmægler Finn Sørensen, Bramming  

 Ejendomshandel.
Subsidiært har han krævet en erstatning på 150.000 kr.,  

 svarende til værdiforringelsen ved de ændrede adgangsforhold ifølge samme  

 ejendomsmægler.
Ejeren har nærmere gjort gældende, at vejlovens §69 slet ikke finder  

 anvendelse i en situation som den foreliggende.
Ekspropriationen til  

 nedlægning af overkørslen sker med hjemmel i lov nr. 96 af 31. marts 1965,  

 hvori der om ekspropriationens nærmere gennemførelse er henvist til lov om  

 fremgangsmåden ved ekspropriation vedrørende fast ejendom  

 (statsekspropriationsloven). Der henvises derimod ikke til lov om offentlige  

 veje.
Kravet om overtagelse af ejendommen støttes på bestemmelsen i  

 statsekspropriationslovens §16, hvorefter en lodsejer kan fordre, at  

 anlægsmyndigheden overtager hele hans ejendom, når et ekspropriativt indgreb  

 medfører, at ejendommen ikke hensigtsmæssigt kan bevares som selvstændig  

 ejendom eller udnyttes på rimelig måde.
Tilsyneladende er ændringen af  

 adgangsforholdene kun et lille indgreb, men i realiteten er der tale om et  

 indgreb med en meget stor negativ virkning.
Den liebhaverværdi, ejendommen  

 hidtil har haft, forsvinder ved den afsides beliggenhed, ved de langt mere  

 besværlige adgangsforhold og ved fremtidige udgifter til vejvedligeholdelse  

 og snerydning.
Finder ekspropriationskommissionen ikke grundlag for at totalekspropriere  

 ejendommen, bør der tillægges ejeren en erstatning.
Ejeren anførte, at han  

 har haft en selvstændig ret til vejen mellem bygningen og overkørslen og en  

 brugsret til at færdes over banen.
Disse rettigheder fjernes ved  

 ekspropriation.
For den værdiforringelse, der følger heraf, har han krav på  

 fuld erstatning, jfr. grundlovens §73 og §17, stk. 4, i  

 statsekspropriationsloven, der ved rådighedsindskrænkninger pålægger  

 kommissionen at angive den forringelse, der er sket i ejjendommens værdi i  

 handel og vandel.
Værdiforringelsen af ejendommen er en direkte følge af  

 nedlægningen af baneoverkørslen, og for et sådant forhold gælder vejlovens  

 §69 slet ikke.
Hertil kommer, at det af overskriften til den pågældende  

 paragraf fremgår, at den vedrører adgangsforhold i forbindelse med anlæg  

 eller ombygning af offentlige veje.
I sagen her er der alene tale om  

 omlægning af private fællesveje.
Der ville således alene kunne blive tale om  

 en analogisk anvendelse af lovbestemmelsen, og herfor findes ingen  

 domstolspraksis.
Bestemmelsen i §69, stk. 2, siger i øvrigt kun noget om  

 begrebet »fornøden forbindelse«, men udtaler sig overhovedet ikke  

 om erstatningsspørgsmålet.
Ekspropriationskommissionens afgørelse Det beror på en fortolkning af vejlovens §69, om der i den foreliggende  

 sag tilkommer lodsejeren erstatning for ændring af adgangsforholdene til  

 ejendommen som følge af nedlægning af baneoverkørsel nr. 16. Denne  

 bestemmelse er udtryk for et almindeligt princip, som er gældende uanset, om  

 årsagen til de ændrede adgangsforhold er omlægning af veje eller i stedet  

 f.eks. etablering af gågadeordning, omlægning af vandløb og lukning af  

 overkørsler, jfr.
Kendelser om fast ejendom 1984, side 135, note 1. Ingen har  

 et retskrav på at bevare sine adgangsforhold uændret, men må tværtimod tåle  

 ændringer uden erstatning, blot der også efter omlægning af vejadgangen  

 fortsat er fornøden forbindelse til det offentlige vejnet.
Det fremgår af §69, stk. 2, 1. pkt., at der kun kan blive tale om  

 erstatningsydelse, hvis der ikke skabes anden fornøden forbindelse mellem det  

 offentlige vejnet og den ejendom, der får afbrudt sine hidtidige  

 adgangsforhold.
Hvis den nye vejadgang er teknisk egnet til den trafik, som  

 er nødvendig for at udnytte ejendommen, må vejadgangen karakteriseres som  

 fornøden.
Ved bedømmelsen af, om vejadgangen er fornøden, må der derimod ikke  

 tages hensyn til, om ejendommen får en mere afsides beliggenhed end tidligere  

 eller pålægges forøgede udgifter til drift af vejen.
Dette fremgår af §69,  

 stk. 2, 2. pkt.
 For kommissionen har der ikke været nogen tvivl om, at den ovenfor  

 beskrevne private fællesvej, hvortil lodsejeren for fremtiden henvises, er  

 fornøden adgang til hans ejendom.
 Uanset, om der måtte gives ejeren medhold i, at de ændrede adgangsforhold  

 medfører en vis ejendomsforringelse, og dermed nedsætter ejendommens værdi i  

 handel og vandel, er der herefter ikke noget grundlag for at tillægge ham  

 erstatning og således langt mindre for at pålægge anlægsmyndigheden at  

 overtage hele ejendommen mod erstatning efter bestemmelsen i  

 statsekspropriationslovens §16.
Herefter b e s t e m m e s:
Ejeren af matr. nr.
X har ikke krav på at få ejendommen overtaget eller på  

 nogen erstatning i anledning af nedlægning af overkørsel nr. 16.
 For udgifter til sagkyndig bistand tillægges der ejeren et beløb på 10.000  

 kr.
 Således passeret.
