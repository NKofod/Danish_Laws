(Forvaltningsforskrift) INDHOLDSFORTEGNELSE FORORD 1 OMRÅDE 2 DEFINITIONER 2.1 Dampkedlen 2.2 Tryk, måleenheder m.m.
3 KONSTRUKTIONSGODKENDELSE 3.1 Godkendelse 3.2 Tegninger 3.3 Styrkeberegninger 4 FREMSTILLINGSKONTROL 4.1 Besigtigelse 4.2 Svejsning 4.3 Særlige undersøgelser, varmebehandling 4.4 Trykprøvning 4.5 Trykprøvning ved høje prøvningstryk 4.6 Trykprøvning på opstillingsstedet 4.7 Dampkedler bygget i udlandet 4.8 Fremstillingsgodkendelse 5 ANMELDELSE, FLYTNING, TILSYNSBOG M.M.
5.1 Anmeldelse ved aflevering 5.2 Anmeldelse og brug ved flytning 5.3 Anmeldelse og flytning af bevægelige dampkedler 5.4 Tilsynsbog, vejledning m.m.
6 OPSTILLINGSKONTROL 6.1 Opstillingseftersyn 6.2 Brugstilladelse 7 PERIODISKE UNDERSØGELSER M.M.
7.1 Trykprøvning 7.2 Besigtigelse 7.3 Uanmmeldte eftersyn 7.4 Anmodning om periodiske undersøgelser 7.5 Klargøring til trykprøvning og besigtigelse 7.6 Tilladelse til fortsat brug 7.7 Supplerende undersøgelser 7.8 Ufuldførte undersøgelser 7.9 Vandbehandling 8 FORBUD, SKADER 8.1 Forbud 8.2 Sprængning m.m.
9 AFGIFTER 9.1 Betalingsregler 10 KLAGER 10.1 Oversyn 10.2 Indankning 11 SAGREGISTER FORORD Denne forskrift har hjemmel i arbejdsministeriets bekendtgørelse nr. 564  

 af 22. december 1971 om dampkedelanlæg på landjorden.
Bekendtgørelsen er en såkaldt rammebekendtgørelse, idet den fastsætter  

 almindelige bestemmelser for dampkedlers konstruktion, forarbejdning, udstyr  

 m.v. samt deres anmeldelse, godkendelse og tilsyn.
Disse almindelige  

 bestemmelser udbygges med nærmere regler, der udfærdiges af direktøren for  

 arbejdstilsynet efter udtalelse fra dampkedeludvalget (nedsat i henhold til §  

 25, stk. 1) og fra arbejdsrådet.
Med hensyn til dispensations- og klageadgang  

 findes bestemmelser i bekendtgørelsen (§§ 22- 24), som ligeledes indeholder  

 en bestemmelse om strafansvar (§ 26) for overtrædelse af bekendtgørelsen og  

 de tekniske forskrifter, forbud og påbud, som er udstedt i henhold til den.
 I denne forskrift er fastsat regler, der supplerer bekendtgørelsens  

 bestemmelser om anmeldelse og godkendelse samt tilsyn.
 Direktoratet for arbejdstilsynet i marts 1975.
Erik Andersen I medfør af § 25, stk. 2, i arbejdsministeriets bekendtgørelse af 22.  

 december 1971 om dampkedelanlæg på landjorden fastsættes følgende som gælder  

 fra den 1. juni 1975.
1 OMRÅDE 1.1 Denne forskrift omhandler fyrede dampkedler, hvori der til brug uden  

 for dampkedlen fremstilles vanddamp af et tryk, der er højere end  

 atmosfærens, eller hvori der fremstilles hedtvand til cirkulation uden for  

 dampkedlen i et sluttet kredsløb.
 1.2 Undtaget er dog følgende grupper af dampkedler, der omhandles i  

 »Forskrifter for fyrede dampkedler for hvilke kravene lempes«:
 A Dampkedler, hvis rumindhold er mindre end 35 liter, og hvor produktet af  

 indstillingstryk og rumindhold ikke overstiger 100 bar gange liter.
 B Elektrodedampkedler, hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 200 bar gange  

 liter.
 C Dampkedler, hvis ildpåvirkede del kun består af rør med højst 35 mm  

 indvendig diameter, og hvor produkt af indstillingstryk og rumindhold ikke  

 overstiger 200 bar gange liter.
 D Dampkedler, der udelukkende består af rør med højest 35 mm indvendig  

 diameter.
 E Dampkedler, hvis indstillingstryk ikke overstiger 1 bar, og hvor  

 produktet af indstillingstryk og rumindhold ikke overstiger 600 bar gange  

 liter.
 F Dampkedler, hvis maksimale indstillingstryk ikke overstiger 1 bar, og  

 hvor produktet af indstillingstryk og rumindhold er større end 600 bar gange  

 liter og mindre end eller lig med 5000 bar gange liter.
2 DEFINITIONER 2.1 Dampkedlen 2.1.1 Ved fyret dampkedel forstås en dampkedel, der tilføres varme ved  

 forbrændingsprocesser eller elektricitet.
 2.1.2 Dampkedlen omfatter trykparten, der i reglen består af en beholder  

 kombineret med systemer af vand- eller røgrør og tilhørende armatur.  

 Uafspærrelige economisere og uafspærrelige overhedere betragtes som en del af  

 dampkedlen.
 2.1.3 Ved en dampkedels armatur forstås det overvågnings-, betjenings- og  

 sikkerhedsudstyr, der er anbragt på dampkedlens trykpart.
 2.1.4 Ved en dampkedels tilbehør forstås de hjælpeindretninger, der er  

 nødvendige for dampkedlens drift.
2.1.5 Ved elektrodedampkedel forstås en elektrisk opvarmet dampkedel,  

 hvori kedelvandet indgår i det elektriske kredsløb.
Den elektriske energi  

 tilføres i form af vekselstrøm.
 2.1.6 Ved laveste vandstand forstås det niveau i dampkedlen, som vandet  

 ikke må komme under, når dampkedlen fyres.
 2.1.7 Ved en dampkedels rumindhold forstås det totale rumindhold på  

 vandsiden.
 2.1.8 Ved hedtvand forstås vand, der er opvarmet til en temperatur, der  

 overstiger 120 grader C.
 2.1.9 Ved bevægelig dampkedel forstås en dampkedel, der er beregnet til  

 anvendelse på vekslende brugssteder, og som sammen med sit tilbehør udgør en  

 flytbar helhed.
 2.1.10 Ved economiser forstås et ild- eller røggaspåvirket rørsystem til  

 forvarmning af fødevand.
 2.1.11 Ved overheder forstås et rørsystem til ophedning af damp.
 2.2 Tryk, måleenheder m.m.
 2.2.1 Ved driftstryk forstås det tryk, som dampkedlen arbejder ved  

 (arbejdstrykket).
 2.2.2 Ved indstillingstryk forstås det højest tilladelige driftstryk.
 2.2.3 Ved beregningstryk forstås det tryk, som dampkedlen er konstrueret  

 til (det højest tilladelige indstillingstryk).
 2.2.4 Tryk måles i bar (overtryk) eller ato. 1 ato er lig med 0,981 bar  

 (overtryk), men kan med tilstrækkelig nøjagtighed regnes lig med 1 bar.
 2.2.5 Temperatur måles i grader C.
3 KONSTRUKTIONSGODKENDELSE 3.1 Godkendelse 3.1.1 Konstruktionen af dampkedler, der skal anvendes her i landet som ny,  

 efter ombygning eller efter væsentlig reparation, skal godkendes af  

 direktoratet for arbejdstilsynet.
Der skal til direktoratet indsendes  

 tegninger i 3 eksemplarer samt styrkeberegninger af dampkedlen med eventuelle  

 afspærrelige overhedere, mellemoverhedere og economisere.
Hvis flere  

 dampkedler udføres efter samme tegninger, er indsendelse af tegninger og  

 beregninger kun nødvendig for den først fremstillede dampkedel, se dog 3.1.3.
3.1.2 Direktoratet afgør, om konstruktionen er i overensstemmelse med  

 reglerne i arbejdstilsynets publikation nr. 52/1975 »Forskrifter for  

 fyrede dampkedlers konstruktion« (Konstruktionsforskrift). Herunder  

 vurderer direktoratet de materialer, der tænkes anvendt, kontrollerer  

 konstruktionens styrke og bedømmer dens dimensioner.
Endvidere bedømmes  

 adgangs- og besigtigelses- samt rensemulighederne.
Endelig vurderes  

 samlingsmåder, herunder samlingernes placering, form, størrelse og udførelse,  

 svejsemetode, tilsatsmateriale m.v. samt varmebehandling.
3.1.3 Direktoratets godkendelse af konstruktionen gives skriftligt og er  

 gældende i 5 år fra udstedelsen.
Godkendelse kan gives under forbehold eller  

 på betingelser.
3.2 Tegninger 3.2.1 Tegningerne skal være entydigt mærket eller nummereret.
Reviderede  

 tegninger skal forsynes med nyt nummer eller ideks for hver revision.
Hvis  

 konstruktionen ikke kan vises på en enkelt tegning, skal der være henvisning  

 til samtlige tilhørende tegninger på hovedtegningen.
 3.2.2 Tegningerne skal være påført oplysninger om følgende: (1)  

 Mærkepladens tekst. (2) Prøvningstrykket. (3) De materialer, der er anvendt  

 til de enkelte dele med angivelse af materialenorm og -betegnelse samt  

 certifikattype efter DS 10030. (4) Dampkedlens beregningstryk og -temperatur.  

 (5) Alle dimensioner, der er nødvendige for styrkeberegning og bedømmelse af  

 konstruktionen. (6) Svejsesømmenes anbringelse, form, størrelse og udførelse  

 samt svejsemetode (herunder oplysning om de anvendte svejseelektroder og  

 tilsatsmateriale og eventuel efterbearbejdning af svejsesømme). (7)  

 Styrkefaktor f, omfang af varmebehandling, røntgenundersøgelse og lignende.  

 (8) Tæringstillæg. (9) Placering af mandehul(ler), rense- og  

 besigtigelsesåbninger, stutse m.m.
 3.2.3 Tegningerne skal være foldet til format A 4.
3.3 Styrkeberegninger 3.3.1 Der skal forelægges styrkeberegninger.
Beregningerne kan anføres på  

 tegningerne eller vedlægges som bilag til tegningerne.
 3.3.2 Det skal fremgå af beregningerne, hvilken norm der er benyttet.
4 FREMSTILLINGSKONTROL 4.1 Besigtigelse 4.1.1 Fremstilling, ombygning eller væsentlig reparation af dampkedler  

 skal kontrolleres af arbejdstilsynet ved besigtigelse.
 4.1.2 Fabrikenten træffer aftale herom med arbejdstilsynet.
 4.1.3 Kontrollen skal sikre, at dampkedlen har de rigtige mål, er  

 forsvarligt udført og er bygget i overensstemmelse med direktoratets  

 konstruktionsgodkendelse.
 4.1.4 Der skal foreligge dokumentation (materialecertifikater) for de  

 materialer, der er anvendt til dampkedlen.
 4.1.5 Alle pladestykker skal være således mærket, at materialets art og  

 oprindelse entydigt kan sammenholdes med angivelserne på de godkendte  

 tegninger og med certifikaterne.
4.1.6 Arbejdstilsynet kontrollerer følgende: 1) at dampkedlen i alle mål  

 og detaljer er udført i overensstemmelse med de godkendte tegninger, herunder  

 at stutse, damphatte, karme, ringe, flanger, ribber, knaster o.l. er  

 befæstet, som det er godkendt (som regel ved dobbeltsidig eller gennemgående  

 svejsning), og at de har de angivne dimensioner, 2) pladetykkelser, 3)  

 endebundenes kuplings- og opkravningsradier, 4) endebundenes cylindriske  

 optagning, 5) overgangen mellem forskellige pladetykkelser, 6) at pasningen  

 mellem svøb og bunde er nøjagtig, uden fremspring eller lignende. 7) svøbets  

 urundhed, 8) ildkanalens urundhed, 9) eventuelle kantsømmes halssnit (a-mål), 4.2 Svejsning 4.2.1 Før en virksomhed første gang anvender svejsning til samling af en  

 dampkedel, skal den indsende oplysninger til arbejdstilsynet om  

 svejseværkstedets faglige indsigt, værkstedsudstyr m.v.
Skema til brug herfor  

 udleveres af arbejdstilsynet.
Oplysningerne skal kontrolleres af  

 arbejdstilsynet ved en inspektion, eventuelt med deltagelse af en særlig  

 sagkyndig.
De udgifter, der er forbundet med undersøgelsen, afholdes af  

 virksomheden.
 4.2.2 Svejseværkstedet skal kunne dokumentere svejsernes faglige  

 kvalifikationer.
4.3 Særlige undersøgelser, varmebehandling 4.3.1 Der skal forelægges dokumentation vedrørende resultaterne af de  

 særlige undersøgelser (røntgenundersøgelse, ultralydundersøgelse m.v.), der  

 måtte være forudsat eller betinget ved direktoratets godkendelse.
 4.3.2 Det skal dokumenteres, at eventuel varmebehandling er udført  

 forskriftsmæssigt.
4.4 Trykprøvning 4.4.1 Hvis der ved besigtigelse intet findes at bemærke, skal dampkedlen  

 underkastes en væsketrykprøvning under arbejdstilsynets kontrol.
 4.4.2 Til væsketrykprøvning skal anvendes vand eller anden neutral væske  

 med en temperatur, der ikke uden særlig tilladelse overstiger 40 grader C.  

 Anvendelse af giftige eller ætsende væsker eller væsker med et flammepunkt  

 lavere end 55 grader C er ikke tilladt.
 4.4.3 Forberedelse til og gennemførelse at trykprøvningen påhviler kedlens  

 fabrikant eller ejer.
4.4.4 Dampkedlen skal ved trykprøvningen være helt væskefyldt, og  

 fuldstændig afluftet.
Hvis en fuldstændig afluftning ikke kan foretages, skal  

 reglerne i 4.5 følges.
 4.4.5 Dampkedlen skal under trykprøvning være udstyret med  

 kontroltrykmåler.
 4.4.6 Dampkedlens beholder og rør skal ved trykprøvningens begyndelse være  

 tørre udvendig.
 4.4.7 Dampkedlen skal være uden isolering på de dele, der skal undersøges  

 ved trykprøvningen.
4.4.8 Trykstigninger og -sænkninger skal ske langsomt.
Trykstigninger  

 udover prøvningstrykket er ikke tilladt.
 4.4.9 Overhamring eller stempling af dampkedlen er ikke tilladt, så længe  

 den er under tryk.
 4.4.10 Eventuel efterspænding af bolte og møtrikker er kun tilladt ved  

 moderate tryk.
4.4.11 Prøvningstrykket fastsættes til 1,3 gange indstillingstrykket, dog  

 mindst til indstillingstrykket plus 1 bar.
Andet prøvningstryk kræver  

 arbejdstilsynets godkendelse i de enkelte tilfælde.
4.5 Trykprøvning ved høje prøvningstryk 4.5.1 Hvis prøvningstrykket er 100 bar eller højere, skal trykprøvning så  

 vidt muligt udføres i særligt rum, hvortil der under prøvningen kun er adgang  

 for det personale, der er beskæftiget ved dens gennemførelse.
Er et sådant  

 rum ikke til rådighed, skal dampkedlen og dens nærmeste omgivelser afspærres  

 under trykprøvningen.
Trykprøvning i egentlige arbejdsrum eller rum med  

 gennemgående trafik er ikke tilladt.
 4.5.2 Det skal være muligt at aflæse trykket på sikker afstand eller fra  

 beskyttet sted.
4.5.3 En umiddelbar besigtigelse af dampkedlen under prøvningstrykket skal  

 undgås.
Besigtigelse kan foretages, efter at dampkedlen har været underkastet  

 prøvningstrykket i 1/2-1 time og trykket derpå er sænket til dampkedlens  

 indstillingstryk.
4.5.4 Konstateres udsivning fra beholder, rør eller pakning eller  

 uregelmæssig trykstigning, skal trykket sænkes væsentligt før nærmere  

 undersøgelse.
Lækagesteder må aldrig søges udbedret, så længe dampkedlen er  

 underkastet prøvningstrykket.
4.6 Trykprøvning på opstillingsstedet 4.6.1 Hvis dampkedlen er trykprøvet hos fabrikanten i arbejdstilsynets  

 nærværelse, og der ikke ved besigtigelse på opstillingsstedet er konstateret  

 skader som følge af transport og opstilling, kan trykprøvning på  

 opstillingsstedet undlades.
 4.6.2 Hvis dampkedlen er trykprøvet sektionsvis hos fabrikanten i  

 arbejdstilsynets nærværelse, skal trykprøvning foretages på  

 opstillingsstedet, og alle montagesamlinger skal være tilgængelige for  

 besigtigelse under prøvningen.
4.7 Dampkedler bygget i udlandet 4.7.1 Hvis dampkedlen er bygget i udlandet til brug her i landet, kan  

 dokumentation for fremstillingskontrol anerkendes, hvis den udstedes af en af  

 direktoratet anerkendt sagkyndig på grundlag af tegninger og beregninger, der  

 er godkendt af direktoratet.
4.8 Fremstillingsgodkendelse 4.8.1 Hvis der intet findes at bemærke ved besigtigelse og trykprøvning  

 eller til de forelagte dokumentationer, giver arbejdstilsynet en skriftlig  

 godkendelse af fremstillingen.
Samtidig stemples dampkedlen med  

 arbejdstilsynets kronestempel ud for mærket for laveste vandstand (L-V  

 mærket) samt på mærkepladsens nagler eller svejsesømme.
Endvidere istemples  

 årstal for prøvningernes udførelse.
 5 ANMELDELSE, FLYTNING, TILSYNSBOG M.M.
5.1 Anmeldelse ved aflevering 5.1.1 Før en dampkedel afleveres til en bruger som ny eller efter  

 ombygning eller væsentlig reparation, skal leverandør, forhandler eller  

 reparatør sende anmeldelsesformular i udfyldt og underskrevet stand til  

 arbejdstilsynet i den kreds, hvor dampkedlen opstilles.
Den skal være bilagt  

 fremstillingsgodkendelse med tilhørende tegninger og dokumentationer.
5.1.2 Dampkedlens ejer eller bruger skal sikre sig, at anmeldelse er  

 foretaget som angivet i 5.1.1 og skal desuden for faststående dampkedler  

 indhente arbejdstilsynets godkendelse af deres opstilling, jfr.  

 arbejdstilsynets forskrifter for fyrede dampkedlers opstilling.
Til brug  

 herfor skal der forelægges tegning af kedelrum (grundplan, snit) og  

 eventuelle tilstødende rum med oplysning om disses anvendelse samt en  

 situationsplan med oplysning om naboarealernes bebyggelse og med angivelse af  

 færdselsårer og opholdspladser.
5.2 Anmeldelse og brug ved flytning 5.2.1 Flytning af en dampkedel inden for en virksomheds område må kun ske  

 efter anmeldelse til arbejdstilsynet.
Anmeldelsen skal bilægges oplysninger  

 om opstillingsstedet, som angivet i 5.1.2.
 5.2.2 Hvis en dampkedel flyttes til andet opstillingssted uden for  

 virksomhedens område, skal anmeldelse foretages som anført i 5.1.
 5.2.3 Før en dampkedel tages i brug efter flytning, skal den underkastes  

 besigtigelse og trykprøvning ved arbejdstilsynet, jfr. 7.1.2, 7.2.3 og 7.6.1.
5.3 Anmeldelse og flytning af bevægelige dampkedler 5.3.1 Ved flytning af bevægelige dampkedler skal der ikke indsendes  

 anmeldelse eller gives skriftlig brugstilladelse, men ejeren skal give  

 oplysning om anlæggets brugssted, når arbejdstilsynet anmoder derom.
 5.3.2 Ved ejerskifte skal der indsendes anmeldelse som anført i 5.1.1.
 5.4 Tilsynsbog, vejledning m.m.
 5.4.1 Med enhver dampkedel skal der leveres en tilsynsbog, der er godkendt  

 af direktoratet for arbejdstilsynet, og hvori alle syn, ind- og udvendige  

 besigtigelser og andre prøvninger, der foretages af arbejdstilsynet, indføres  

 af dette.
5.4.2 I tilsynsbogen skal kedelpasseren og dampkedlens ejer eller bruger i  

 øvrigt notere alle væsentlige hændelser vedrørende dampkedlen og anlægget,  

 som f. eks. reparationer og indvendige rensninger, der foretages på  

 dampkedlen med datoangivelse herfor.
Endvidere skal - ligeledes med  

 datoangivelse - indføres oplysninger om rensning og justering af regulerings-  

 og sikkerhedsindretninger.
 5.4.3 Ved ethvert dampkedelanlæg skal der findes nødvendige instrukser på  

 dansk om anlæggets drift, pasning og vedligeholdelse.
 5.4.4 Ved dampkedler med periodisk overvågning skal der findes en  

 vejledning på dansk i betjening og afprøvning af det ekstra sikkerhedsudstyr.
 Vejledningen skal være udformet i let forståelige instruktioner.
 5.4.5 Tilsynsbog, instrukser og vejledning skal være tilgængelige for  

 kedelpasseren, arbejdstilsynet og dampkedlens bruger.
 5.4.6 Resultaterne af føde- og kedelvandsprøvninger skal noteres og være  

 tilgængelige for arbejdstilsynet.
6 OPSTILLINGSKONTROL 6.1 Opstillingseftersyn 6.1.1 Før et dampkedelanlæg tages i brug som nyt, efter flytning eller  

 efter ombygning eller væsentlig reparation, skal det underkastes et  

 opstillingseftersyn ved arbejdstilsynet.
 6.1.2 Ejeren eller brugeren af et dampkedelanlæg skal træffe de  

 foranstaltninger, som er nødvendige for, at de foreskrevne undersøgelser kan  

 udføres på betryggende måde, og yde den hjælp, der er nødvendig til  

 gennemførelse af undersøgelserne.
6.1.3 Hvis dampkedelanlægget ønskes under periodisk overvågning, skal  

 arbejdstilsynets tilladelse hertil indhentes.
Ansøgningsskema, der udleveres  

 af arbejdstilsynet, skal indsendes til dette i 3 eksemplarer bilagt  

 oplysninger fra dampkedlens fabrikat om, hvilke krav han stiller til  

 kedelvandets sammensætning, jfr. 7.9.1.
 6.1.4 Ved eftersynet kontrolleres, at den forelagte  

 fremstillingsgodkendelse er fyldestgørende og at de givne forskrifter  

 vedrørende indretning, opstilling, pasning, udstyr med armatur, tilhørende  

 ledninger og øvrigt tilbehør er overholdt, samt for anlæg med periodisk  

 overvågning, at der foreligger de i 6.1.3 nævnte dokumentationer.
6.2 Brugstilladelse 6.2.1 Hvis der intet væsentligt findes at bemærke ved  

 opstillingseftersynet, indføres resultatet i dampkedlens tilsynsbog med  

 bemærkning om, at brugen af dampkedlen er tilladt.
 6.2.2 Et dampkedelanlæg må ikke tages i brug, før arbejdstilsynet har  

 givet brugstilladelse.
 7 PERIODISKE UNDERSØGELSER M.M.
7.1 Trykprøvning 7.1.1 Trykprøvning foretages af arbejdstilsynet, der indfører resultatet i  

 dampkedlens tilsynsbog og stempler dampkedlen med krone samt årstal for  

 prøvningen.
7.1.2 Trykprøvning af dampkedel og de i fyrrum og røgkanaler anbragte  

 afspærrelige overhedere, mellemoverhedere og economisere skal foretages 7.1.3 Nittede dampkedler skal dog trykprøves senest i det 4. kalenderår  

 efter sidste trykprøvning.
 Dette gælder dog ikke corniske og Lancashire kedler, der alene har  

 nittesamling mellem ildkanaler og endebunde og opretstående dampkedler, der  

 alene har nittesamling forneden mellem fyrbox og kedelsvøb.
 7.1.4 De i 7.1.2 og 7.1.3 angivne frister gælder, selv om dampkedlen ikke  

 har været i brug i en mellemliggende periode.
7.1.5 Hvis en dampkedel er meldt ude af brug, når den forfalder til  

 trykprøvning, bortfalder trykprøvningen, men dampkedlen må ikke tages i brug,  

 før trykprøvning er foretaget.
Senest 5 dage før det tidspunkt, som  

 trykprøvningen er fastsat til, skal det skriftligt meddeles til  

 arbejdstilsynet, at dampkedlen er ude af brug.
 7.1.6 Hvis en dampkedel har været ude af brug i mere end 2 år i træk, skal  

 den underkastes trykprøvning, inden den tages i brug. 7.1.7 Trykprøvningen  

 skal udføres efter retningslinierne i 4.4.
7.1.8 Under trykprøvningen skal sikkerhedsventilerne være aftaget, eller  

 ventilkeglerne holdes nede ved prøvebøjler eller kiler.
Tilspænding af  

 fjederens trykskive må ikke finde sted.
7.1.9 I forbindelse med trykprøvningen skal sikkerhedsventilens  

 funktionsdygtighed og åbningstryk kontrolleres.
Sikkerhedsventilens  

 åbningstryk kontrolleres ved en efterfølgende prøvning, når kedlen er i  

 drift, med mindre kontrollen heraf foretages på prøvestand med damp eller  

 luftart.
7.2 Besigtigelse 7.2.1 Besigtigelse foretages af arbejdstilsynet, der indfører resultatet i  

 dampkedlens tilsynsbog.
 7.2.2 Besigtigelsen omfatter en ind- og udvendig undersøgelse af  

 dampkedlen og de afspærrelige overhedere, mellemoverhedere og economisere,  

 der er monteret i fyrrum og røgkanaler.
7.2.3 Besigtigelsen skal foretages 7.2.4 Nittede dampkedler skal dog besigtiges senest i det 2. kalenderår  

 efter sidste besigtigelse.
 Dette gælder dog ikke corniske og Lancashire kedler, der alene har  

 nittesamling mellem ildkanaler og endebunde og opretstående dampkedler, der  

 alene har nittesamling forneden mellem fyrbox og kedelsvøb.
 7.2.5 De i 7.2.3 og 7.2.4 angivne frister gælder, selv om dampkedlen ikke  

 har været i brug i en mellemliggende periode.
7.2.6 Hvis en dampkedel er meldt ude af brug, når den forfalder til  

 besigtigelse bortfalder besigtigelsen, men dampkedlen må ikke tages i brug,  

 før besigtigelse er foretaget.
Senest 5 dage før det tidspunkt, som  

 besigtigelsen er fastsat til, skal det skriftligt meddeles arbejdstilsynet,  

 at dampkedlen er ude af brug.
 7.2.7 Hvis der ikke foretages trykprøvning samtidig med den forrykkede  

 besigtigelse, skal ny besigtigelse foretages senest i forbindelse med  

 førstkommende forskriftsmæssig trykprøvning, idet denne forudsætter en  

 umiddelbart forudgående besigtigelse.
 7.2.8 Hvis en dampkedel har været ude af brug i mere end 2 år i træk, skal  

 den underkastes besigtigelse, inden den tages i brug.
7.3 Uanmeldte eftersyn 7.3.1 Uanmeldt eftersyn foretages af arbejdstilsynet mindst 1 gang om  

 året, fortrinsvis når dampkedelanlægget er i drift.
7.3.2 Ved de uanmeldte eftersyn kontrolleres, at de givne forskrifter  

 vedrørende pasning og vedligeholdelse er overholdt.
Eventuelle bemærkninger  

 indføres i dampkedlens tilsynsbog.
 7.3.3 Ved dampkedelanlæg, der er under periodisk overvågning, kontrolleres  

 endvidere, at den særlige afprøvning af sikkerhedsudstyret har fundet sted,  

 samt at de foreskrevne krav til føde- og kedelvand er opfyldt - jfr. 6.1.3 og  

 7.9.
7.4 Anmodning om periodiske undersøgelser 7.4.1 Anmodning om besigtigelse og trykprøvning rettes af  

 dampkedelanlæggets ejer eller bruger til arbejdstilsynet.
Anmodningen skal så  

 vidt muligt efterkommes inden 15 dage.
Ejeren eller brugeren træffer nærmere  

 aftale med arbejdstilsynet om afholdelsestidspunktet.
Fremsættes anmodning  

 ikke, fastsætter arbejdstilsynet tidspunktet med mindst 15 dages varsel.
7.5 Klargøring til trykprøvning og besigtigelse 7.5.1 Når der er truffet aftale om trykprøvning eller besigtigelse, skal  

 dampkedelanlæggets ejer eller bruger sørge for, at dampkedlen er gjort klar  

 til den aftalte tid.
Dampkedelanlæggets ejer eller bruger skal for egen  

 regning træffe de forberedelser, som kræves af arbejdstilsynet, og stille den  

 nødvendige arbejdskraft til rådighed til gennemførelse af undersøgelserne.
 7.5.2 Dampkedlens tilsynsbog skal være fremlagt ved trykprøvning og  

 besigtigelse.
7.5.3 Klargøring til trykprøvning indebærer, at 7.5.4 Klargøring til besigtigelse indebærer, at 7.5.5 Der skal være truffet sådanne foranstaltninger, at automatisk eller  

 manuel igangsætning af fyret med de sædvanlige betjeningsorganer ikke er  

 mulig.
 7.5.6 Hvis dampkedlen er tilsluttet dampnet eller fødevandssystem for  

 andre dampkedler, skal der være truffet sådanne foranstaltninger, at det ikke  

 ved fejlbetjening er muligt at tillede fødevand, damp kondensat o.l.
 Dette kan gøres på een af følgende måder:
7.5.7 Ved betjeningsorganer skal der være anbragt tydelige skilte med  

 følgende tekst: »Må ikke betjenes.
Der arbejdes i dampkedlen«.
7.5.8 Ved rensning, eftersyn og reparation af dampkedler og trækkanaler,  

 der skal befares indvendig, skal der altid være beskæftiget mindst 2  

 personer, således at den ene kan komme den anden til hjælp.
Den ene person  

 skal normalt opholde sig uden for dampkedlen.
 7.5.9 Der skal være truffet sådanne foranstaltninger til beskyttelse af de  

 pågældende, som forholdene måtte betinge (personligt beskyttelsesudstyr som  

 støvmaske, briller, hætte o.l.).
 7.5.10 Før nogen begiver sig ind i en dampkedel eller trækkanal, skal  

 dampkedlen eller trækkanalen grundigt gennemluftes, eventuelt ved mekanisk  

 indblæsning af atmosfærisk luft.
NB: Der må aldrig anvendes oxygen (ilt)! 7.5.11 Ingen må gå ind i dampkedler eller trækkanaler, med minder disse er  

 tilstrækkeligt afkølet.
 7.5.12 En dampkedels fyrrum og træk må normalt ikke befares, så længe der  

 er damptryk på dampkedlen.
7.5.13 Elektriske håndlamper og el-drevet værktøj skal være i  

 overensstemmelse med stærkstrømsreglementet.
Der skal benyttes reduceret  

 spænding, højest 65 V jævnspænding eller højest 42 V vekselspænding.
 7.5.14 Hvis dampkedelanlæggets fødepumpe ikke kan præstere den nødvendige  

 trykhøjde, eller hvis brugen af fødepumpen ved trykprøvningen efter  

 arbejdstilsynets skøn indebærer risiko for trykstigning udover  

 prøvningstrykket, skal dampkedlen tilsluttes en særlig pumpe.
7.6 Tilladelse til fortsat brug 7.6.1 Hvis der ved besigtigelse henholdsvis trykprøvning intet væsentligt  

 findes at bemærke, giver arbejdstilsynet tilladelse til fortsat brug ved  

 notat i dampkedlens tilsynsbog.
7.7 Supplerende undersøgelser 7.7.1 Hvis der ved besigtigelse eller trykprøvning konstateres skalder  

 eller opstår begrundet mistanke om skader, der kan have indflydelse på  

 dampkedelanlæggets sikkerhed, og hvis omfang ikke umiddelbart lader sig  

 fastslå, kan arbejdstilsynet forlange dampkedlen underkastet sådanne  

 supplerende undersøgelser, som skønnes nødvendige for at vurdere  

 dampkedelanlæggets sikkerhed.
Udgifter i forbindelse hermed påhviler  

 dampkedelanlæggets ejer eller bruger.
 7.7.2 Hvis der ved besigtigelsen eller trykprøvningen opstår mistanke om  

 skader, der ikke lader sig besigtige på grund af isolering eller murværk,  

 skal isoleringen eller murværket fjernes i nødvendigt omfang.
7.8 Ufuldførte undersøgelser 7.8.1 Hvis besigtigelse eller trykprøvning ikke lader sig udføre uden  

 væsentlig tidsspilde for arbejdstilsynet på grund af skader eller mangler ved  

 pågældende dampkedelanlæg eller som følge af, at dampkedelanlæggets ejer  

 eller bruger ikke har truffet de nødvendige forberedelser eller ikke har  

 skaffet den nødvendige arbejdshjælp, er dette berettiget til at afbryde  

 undersøgelsen.
 7.8.2 For hver sådan afbrudt undersøgelse betaler dampkedelanlæggets ejer  

 eller bruger afgift efter regler, der fastsættes af arbejdsministeren.
7.9 Vandbehandling 7.9.1 Kedelfabrikanten skal oplyse, hvilke krav han i betragtning af  

 dampkedlens konstruktion og anvendelse stiller til kedelvandets sammensætning  

 med henblik på den forsvarlige drift.
 7.9.2 Dampkedlens bruger skal overholde de af kedelfabrikanten opgivne  

 værdier, dels ved at tilføre fødevand (kondensat og spædevand) af passende  

 kvalitet, dels ved at foretage den nødvendige udblæsning.
 Afhængigt af mængde og kvalitet af kondensat kan det undertiden være  

 nødvendigt at benytte behandlet spædevand som tilsætning til kondensatet for  

 at opnå en passende mængde og kvalitet af fødevand.
 Tilsætning af kemikalier, der danner hårde belægninger på dampkedlens  

 vandside eller i koncentrationer, der kan være skadelige for dens materiale,  

 er ikke tilladt. 7.9.3 Fødevand og kedelvand skal regelmæssigt prøves for at  

 sikre, at de foreskrevne krav er opfyldt.
 7.9.4 Prøvningsresultaterne skal på overskuelig måde indføres i en  

 protokol med angivelse af tidspunktet for prøvens udtagning.
 For at lette sammenligningen afanalyseresultaterne med de krævede værdier  

 skal kedelfabrikantens krav være tydeligt angivet i protokollen.
 7.9.5 Ved dampkedler, der er indrettet til automatisk drift under  

 periodisk overvågning, jfr. 6.1.3, skal der udtages prøver af fødevand og  

 kedelvand mindst en gang i døgnet.
 7.9.6 Ved dampkedler med indstillingstryk over 20 bar skal prøver af  

 kedelvand udtages gennem prøvekøler.
 7.9.7 Analyser af fødevand og kedelvand skal udføres efter anerkendte  

 metoder, fx. som angivet i Dansk Standard eller i arbejdsblade for  

 vandanalyser udgivet af storelværkernes vandanalyseudvalg.
8. FORBUD, SKADER 8.1 Forbud 8.1.1 Hvis det ved en undersøgelse viser sig, at dampkedelanlægget er i en  

 sådan tilstand, at den fortsatte brug skønnes at være forbundet med fare, kan  

 arbejdstilsynet nedlægge forbud mod dampkedelanlæggets brug.
Forbudet  

 opretholdes, indtil det efter en ny undersøgelse konstateres, at de fundne  

 fejl eller mangler er afhjulpet.
Den fortsatte brug kan eventuelt gøres  

 betinget af en nedsættelse af indstillingstryk og/eller temperatur, ligesom  

 der kan knyttes særlige betingelser til dampkedelanlæggets drift.
Et sådant  

 forbud eller påbud skal, udover at noteres i dampkedelanlæggets tilsynsbog,  

 gives skriftligt til dampkedelanlæggets ejer eller bruger med begrundelse.
 8.2 Sprængning m.m.
8.2.1. Hvis et dampkedelanlæg udsættes for sprængning eller brand eller  

 hvis beholdere eller rør i dampkedel, afspærrelige overhedere,  

 mellemoverhedere eller economisere har været overophedet eller pludseligt  

 afkølet, eller hvis der konstateres revner eller andre skader, der har  

 indflydelse på anlæggets sikkerhed, skal dampkedelanlægget tages ud af brug,  

 og der skal gives arbejdstilsynet meddelelse om beskadigelsen.
Anlægget må  

 først tages i brug igen, når arbejdstilsynets tilladelse hertil foreligger.
9 AFGIFTER 9.1 Betalingsregler Ejeren eller brugeren af et dampkedelanlæg betaler afgifter for  

 arbejdstilsynets undersøgelser efter regler, der fastsættes af  

 arbejdsministeren.
10 KLAGER 10.1 Oversyn 10.1.1 Hvis ejeren eller brugeren af et dampkedelanlæg er utilfreds med  

 udfaldet af en undersøgelse, kan han inden 3 uger efter, at afgørelsen er  

 meddelt ham, indbringe afgørelsen for direktøren for arbejdstilsynet.
10.1.2 Direktørens afgørelse kan inden 14 dage indbringes for  

 arbejdsministeren med begæring om, at undersøgelsen prøves ved et oversyn.  

 Oversynet foretages af 2 uvildige sagkyndige, som beskikkes i hvert enkelt  

 tilfælde af arbejdsministeren, og en sagkyndig, der udpeges af direktøren for  

 arbejdstilsynet.
Dette syn skal så vidt muligt afholdes senest 15 dage efter  

 begæringens fremsættelse.
10.1.3 Oversynsmændene afgiver beretning om udfaldet af oversynet til  

 arbejdsministeren, der træffer afgørelse i sagen.
Genparter af beretningen  

 sendes til dampkedlens ejer eller bruger og til direktøren for  

 arbejdstilsynet.
10.1.4 De med oversynet forbundne udgifter udredes af dampkedelanlæggets  

 ejer eller bruger, såfremt oversynet i hovedsagen bekræfter undersøgelsens  

 udfald.
I modsat fald udredes udgifterne af statskassen.
 10.1.5 Arbejdstilsynets og direktørens afgørelser skal indeholde  

 oplysninger om klageadgang og frist herfor.
 10.1.6 Klager har ikke opsættende virkning, hvis afgørelsen er truffet i  

 medfør af § 55 i lov om almindelig arbejderbeskyttelse, § 25 i lov om  

 arbejderbeskyttelse inden for handels- og kontorvirksomhed og § 24 i lov om  

 arbejderbeskyttelse inden for landbrug, skovbrug og gartneri.
10.2 Indankning 10.2.1 Påbud, afgivet af tilsynskredsene og disses afgørelser i øvrigt,  

 kan ligeledes inden 3 uger efter, at afgørelsen er meddelt den pågældende,  

 indbringes for direktøren for arbejdstilsynet.
 10.2.2 Direktørens afgørelser kan inden 14 dage efter, at afgørelsen er  

 meddelt den pågældende, indbringes for arbejdsministeren.
 10.2.3 Tilsynskredsenes og direktørens afgørelser skal indeholde oplysning  

 om klageadgang og frist herfor.
 10.2.4 Klager har ikke opsættende virkning, hvis påbudet er givet eller  

 afgørelsen truffet i medfør af § 55 i lov om almindelig arbejderbeskyttelse,  

 § 25 i lov om arbejderbeskyttelse inden for handels- og kontorvirksomhed og §  

 24 i lov om arbejderbeskyttelse inden for landbrug, skovbrug og gartneri.
