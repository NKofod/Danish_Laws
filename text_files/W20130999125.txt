Offererstatningslovens § 1  særligt om lovens område, Erstatningsnævnets j.nr. 13-520-02099 N.j.nr. 13-520-02099. Skadevolder havde i perioden fra den 14-08-2011 til den 12-10-2011 chikaneret ansøger ved at sende adskillige sms-beskeder samt ved at have foretaget utallige opkald til ansøger.
Derudover var skadevolder flere gange mødt op personligt hos ansøger.
 Skadevolder modtog den 29-11-2011 et tilhold fra politiet i medfør af straffelovens § 265. Da skadevolder ikke tog kontakt til ansøger efter tilholdet, kunne hans chikane mod ansøger forud for tilholdet ikke anses for hverken en straffelovsovertrædelse eller en overtrædelse af bortvisningsloven.
