 I meddelelsen er der gjort opmærksom på den risiko, der kan være ved  

 at importere og forhandle frø af oliehør til udsæd fra områder, hvor  

 flyvehavre er udbredt.
I henhold til Bekendtgørelse om Markfrø, bilag 1, III.
Olie- og  

 spindplanter, må frø af oliehør til udsæd forhandles som såvel handelsfrø som  

 certificeret frø. I henhold til et netop vedtaget EF-direktiv skal kategorien  

 »handelsfrø« dog bortfalde senest 1. juli 1987.
Importbetingelserne er fastsat i markfrøbekendtgørelsen.
Disse krav er i  

 nøje overensstemmelse med EF-direktivet for frø af olie- og spindplanter.
Med hensyn til flyvehavre er kravene særdeles lempelige.
I frø af oliehør  

 kræves blot, at der ved en undersøgelse af 150 g ikke må findes flyvehavre.
 Dette giver ikke nogen større sikkerhed for, at der ikke findes flyvehavre  

 i partiet, og dette kan frembyde en risiko for importører af frø fra områder,  

 hvor flyvehavre er udbredt.
 Når EF-betingelserne er opfyldt, må ingen dansk myndighed hindre import af  

 frø af oliehør fra andre medlemslande.
 På baggrund af erfaringerne fra 1986 ønsker statsfrøkontrollen imidlertid  

 at henlede opmærsomheden på bestemmelserne i landbrugsministeriets  

 bekendtgørelse nr. 202 af 30. april 1981 om bekæmpelse af flyvehavre. (* 1) I  

 henhold til denne skal alt frø til udsæd, der sælges i Danmark, stamme fra  

 avl, der ved en officiel markbesigtigelse er fundet fri for flyvehavre.
 Dette problem er for sædekorns vedkommende løst ved, at Danmark af  

 EF-Kommissionen har fået en særlig tilladelse til at kræve, at partiet fra  

 eksportlandet er ledsaget af en officiel erklæring, der attesterer  enten, at  

 partiet er avlet på en mark, der ved markbesigtigelse er fundet fri for  

 flyvehavre, og at en prøve på 1 kg ligeledes er fundet fri for flyvehavre,  

  eller, at en prøve på 3 kg er fundet fri for flyvehavre.
 Statsfrøkontrollen må anbefale, at det ved import af frø af oliehør til  

 udsæd sikres, at frøet er avlet på en mark, der ved en officiel  

 markbesigtigelse er fundet fri for flyvehavre, eller analogt med  

 bestemmelserne for sædekorn, at en prøve på 3 kg er fundet fri for flyvehavre  

 ved en officiel analyse.
