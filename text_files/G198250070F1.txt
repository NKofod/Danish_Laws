Formålet med registeret er at danne grundlag for indkaldelse af kvinder i aldersgruppen 25-54 år til folkeundersøgelse for livmoderhalskræft, ligesom registeret løbende tilføjes foretagne undersøgelsers resultater med henblik på udsendelse af svarbreve til de registrerede.
Registeret skal ligeledes kunne anvendes i forbindelse med vurdering af folkeundersøgelsen af kvinder i aldersgruppen 25-54 år i amtskommunen.
Personkreds: Registeret må kun indeholde oplysninger om kvinder, der har været i kontakt med Vejle Amts sygehusvæsen i undersøgelses- og/eller behandlingsøjemed og kvinder, der er eller har været bosiddende i amtskommunen, samt resultaterne af alle undersøgelser der er foretaget i forbindelse med folkeundersøgelsen.
 Ikrafttrædelsesdato: 01/04/1982. Erstatter tidligere forskrifter.
