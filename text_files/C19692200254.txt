(Tekniske skoler) I henhold til § 30, stk. 6, i undervisningsministeriets cirkulære af 12.  

 januar 1968 om ansættelse og aflønning af fastansatte og overenskomstansatte  

 lærere og skoleledere ved tekniske skoler m.v. fastsættes herved følgende  

 regler for nedsættelse af det pligtige timetal og ydelse af godtgørelse på  

 grund af hjemmearbejde med rettelse af stile og opgaver.
Timenedsættelse, henholdsvis godtgørelse i form af overtime- eller  

 timebetaling, tilkommer alle lærere - herunder forstandere og inspektører  

 samt lærere, hvis pligtige timetal er nedsat på grund af alder, og timelærere  

 uanset deres timetal - hvem der uden for undervisningstiden er pålagt  

 opgaverettelser i de i medfølgende oversigter omhandlede fag, hvori der  

 ifølge de af direktoratet for erhvervsuddannelserne godkendte  

 undervisningsplaner afholdes eksamen eller fremlægges skriftlige arbejder ved  

 eksamen, ligesom det er en forudsætning, at der foregår et af skolen  

 kontrolleret regelmæssigt hjemmearbejde med stile- og opgaveretning.
Omfanget  

 og arten af denne kontrol overlades til de enkelte skolers afgørelse.
Lærere,  

 for hvilke der er fastsat særlige ansættelsesvilkår, kan dog ikke oppebære  

 vederlag for rettearbejde.
 Vederlag for rettearbejde må kun ydes på grundlag af det til enhver tid  

 faktisk rettede antal opgavesæt eller rapporter i undervisningsfag, der er  

 godkendt som rettegodtgørelsesberettigede.
Som beregningsgrundlag for rettegodtgørelsen anvendes en af direktoratet  

 for erhvervsuddannelserne fastsat fagbrøk, der angiver maksimumsatsen for det  

 pågældende undervisningsfag.
Såfremt der rettes et færre antal opgavesæt end  

 de for faget normerede, nedsættes satserne forholdsmæssigt.
 Den for beregning af godtgørelse angivne fagbrøk fastsættes som den  

 ugentlige rettetid pr. elev (angivet i hundrededele af en time), når der  

 rettes et af direktoratet godkendt antal opgavesæt pr. uge.
Antallet af ugentlige rettetimer pr. lærer beregnes ved - særskilt for  

 hver klasse - at multiplicere fagbrøken med det antal elever, der er i  

 klassen den 15. i den måned, der følger efter påbegyndelsen af hvert kursus.  

 Hvis der sker en overflytning af en eller flere elever til et andet  

 kursushold ved skolen, foretages der dog en omberegning.
De udregnede  

 kvotienter for hver klasse sammenlægges og afrundes i op- eller nedadgående  

 retning til nærmeste kvarte time.
Er den samlede kvotient for den enkelte  

 lærer eksempelvis udregnet til 2,84, afrundes kvotienten til 2,75 timer pr.  

 uge, hvorefter vederlaget i alt andrager 11,00 timer pr. måned.
En lærer skal  

 dog som minimum honoreres med 1/2 rettegodtgørelsestime for hver klasse i  

 hvert fag, hvori der ydes rettegodtgørelse:
 De i henhold hertil tildelte rettegodtgørelsestimer kan for fastansatte  

 læreres vedkommende enten indgå i det pligtige timetal med indtil 5 ugentlige  

 timer eller vederlægges med overtimebetaling.
Til timelærere ydes for de nævnte rettegodtgørelsestimer den for  

 undervisningsarbejdet i øvrigt gældende timesats.
Der kan ikke ydes  

 rettegodtgørelse for undervisning i andre fag end de af direktoratet  

 godkendte.
 Ydelse af godtgørelse (timenedsættelse) efter reglerne i nærværende  

 cirkulærskrivelse vil ikke kunne indrømmes for arbejde, der i øvrigt pålægges  

 lærere (eller andre) uden for deres undervisningspligt - således heller ikke  

 for rettelse af kursusarbejder og eksamensprojekter.
 Det i overensstemmelse med ovennævnte bestemmelser udregnede vederlag for  

 rettetimer kan for fastsatte læreres vedkommende - når de er tildelt et  

 konstant årligt antal undervisningstimer - ydes som godtgørelse i alle årets  

 måneder, således også under fravær på grund af sygdom i indtil 3 måneder.
 For timelønnede læreres vedkommende kan der - når de har fast tildelt  

 timetal i en bestemt periode - ydes rettegodtgørelse for den effektive  

 undervisningsperiode og under fravær på grund af sygdom i indtil 3 måneder.  

 Timebetaling for rettetimer indgår i det beløb, hvoraf feriegodtgørelse  

 beregnes.
 Nærværende cirkulærskrivelse træder i kraft den 1. april 1969.
Samtidig ophæves de i cirkulære af 1. november 1958 angående nedsættelse  

 af det pligtige timetal og ydelse af godtgørelse på grund af hjemmearbejde  

 med stil-, opgave- og rapportrettelse, jfr. rundskrivelse nr.
E 50 af 12.  

 februar 1959, for tekniske eksamensskoler fastsatte bestemmelser.
 P.D.V.
 E.B.
Erik Metz eksp.sekr.
