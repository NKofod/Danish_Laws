Fremsat den 21. oktober 2003 af  

 Anne Grete Holmsgaard (SF),  

 Aage Frandsen (SF) og Morten Homann (SF) Forslag til folketingsbeslutning om udbud af retten til at efterforske og indvinde olie og gas  

 i Nordsøen efter 2012 Regeringen pålægges med virkning fra 2012 at gennemføre en  

 udbudsrunde for alle eller hovedparten af de områder, der i dag er omfattet  

 af  

 A.P.
Møller - Mærsks eneretsbevilling.
Bemærkninger til forslaget Baggrund Olien og gassen under Nordsøen er et af de største aktiver,  

 som ejes af den danske stat.
Det er derfor vigtigt, at staten opnår den bedst  

 mulige pris  og de bedst mulige vilkår i øvrigt  når den sælger  

 ud af dette  

 aktiv.
Det er på den baggrund uforståeligt, at regeringen nu går  

 efter at sælge store dele af aktivet  retten til indvinding i 30 år  

  til et  

 bestemt selskab uden at gennemføre en udbudsrunde.
Der har siden 1984 været  

 afholdt 5 udbudsrunder for felter i Nordsøen.
Udbud er således en velkendt  

 metode med hensyn til olie- og gaskoncessioner.
Udbud er desuden en pligt for  

 alle offentlige myndigheder på andre områder  selv for ganske beskedne  

 leverancer.
Dertil kommer, at økonomi- og erhvervsministeren selv har valgt  

 at  

 gøre det til et kardinalpunkt, at nye havvindmølleparker kun kan etableres  

 gennem udbudsrunder.
SF har tilsluttet sig, at udbygning med  

 havvindmølleparker  

 skal i udbud, men SF savner stærkt en konsekvens i regeringens politik.
Økonomi- og erhvervsministeren har over for offentligheden  

 forsvaret den indgåede aftale om en forlængelse af eneretsbevillingen og den  

 tilhørende kompensationsklausul med bl.a. følgende: »Når vi laver en aftale  

 med  

 A.P.
Møller og DUC, hvor de skal betale 20 milliarder kroner mere de næste 10  

 år, så er det ikke noget, de frivilligt går med til uden at få en garanti  

 for,  

 at man ikke senere går ud og hænger yderligere malkemaskiner på dem.«  

 (Politiken den 1. oktober 2003).
Forslagsstillerne er helt uenige i, at statens ret til at  

 opkræve rimelige skatter kan reduceres til et spørgsmål om malkemaskiner  

 eller  

 gøres til et spørgsmål om frivillighed.
Forslagsstillerne er desuden uenige  

 i,  

 at en kompensationsklausul er den »nødvendige pris« for at kunne få et større  

 provenu i perioden frem til 2012. Så vidt forslagsstillerne er orienterede,  

 er  

 der ikke noget juridisk til hinder for, at et flertal i Folketinget her og nu  

 kunne fjerne eller nedsætte det særlige kulbrintefradrag eller gennemføre  

 andre  

 skattemæssige ændringer, der ville give et væsentlig højere og mere rimeligt  

 provenu til staten.
 Forslagsstillerne vil derfor foreslå, at et udbud  

 kombineres med, at beskatningsreglerne ændres med virkning fra 2004. En sådan  

 kombination vil både kunne give et større og mere rimeligt provenu til staten  

 og sikre, at kommende Folketing ikke frarøves muligheden for løbende at ændre  

 skatter eller andre regler.
 Udbuddets omfang, udformning m.v.
Med beslutningsforslaget tages der ikke stilling til,  

 hvilken form for udbud der er mest hensigtsmæssig.
Formentlig vil det være  

 klogt at dele det omfattede område op i delområder, der kan bydes på samlet  

 eller separat.
For visse mindre arealer kan det være rimeligt at forlænge den  

 nuværende eneretsbevilling i nogle år for at sikre en hensigtsmæssig  

 udnyttelse  

 af forekomsterne på disse arealer.
Det kunne desuden overvejes at åbne  

 mulighed  

 for flere forskellige vilkår, herunder et udbud baseret på de vilkår, der  

 indgår i den aftale, der nu er fremlagt i Folketinget.
Dette ville give  

 mulighed for at få en vurdering af markedsværdien af denne aftale med dens  

 kompensationsklausul og lange løbetid.
Skriftlig fremsættelse Anne Grete Holmsgaard  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udbud af retten til at efterforske og indvinde olie  

 og  

 gas i Nordsøen efter 2012.
(Beslutningsforslag nr.
B 11).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
