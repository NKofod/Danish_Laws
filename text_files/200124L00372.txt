Betænkning afgivet af Trafikudvalget den  

 7. maj 2002 Betænkning over Forslag til lov om etablering af S-togs-drift  

 mellem København og Roskilde [af trafikministeren (Flemming Hansen)] 1. Ændringsforslag Der er af Socialistisk Folkepartis medlem af udvalget  

 stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Trafikudvalget.
Udvalget anmoder om, at lovforslaget  

 henvises til fornyet udvalgsbehandling efter 2. behandling.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring.
Den 4. april 2002 sendte trafikministeren  

 de indkomne høringssvar samt et notat herom til udvalget.
Den 25.  

 april 2002 tilsendte trafikministeren udvalget yderligere høringssvar,  

 som var modtaget efter høringsfristens udløb, samt et notat om  

 disse høringssvar.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Borgmesteren i Høje-Taastrup, Sigurd Bak Christensen, Haslev, Grundejerforeningen Frøhaven, Grundejerforeningen Kragehave, Jes Fabricius Møller, Roskilde, Ole Rötzler Møller, Roskilde, Volker Nitz, Taastrup og Nikolaj Rasch Skou, København SV.
 Trafikministeren har over for udvalget kommenteret de  

 skriftlige henvendelser til udvalget.
Deputationer Endvidere har Grundejerforeningen Frøhaven samt  

 Grundejerforeningen Kragehave m. fl. mundtligt over for udvalget redegjort  

 for deres holdning til lovforslaget.
Spørgsmål Udvalget har stillet 40 spørgsmål til  

 trafikministeren til skriftlig besvarelse, som denne har besvaret.
Desuden  

 har udvalget stillet 5 spørgsmål til trafikministeren, som  

 forventes besvaret inden 2. behandlingen.
Endvidere er en række af  

 trafikministerens svar på spørgsmål stillet af udvalget  

 på alm. del omdelt på lovforslaget.
3. Indstillinger og politiske bemærkninger Et flertal i udvalget (V, S, DF, KF og RV)  

 indstiller lovforslaget til vedtagelse uændret.
Flertallet  

 stemmer imod det stillede ændringsforslag.
Venstres, Socialdemokratiets, Det Konservative Folkepartis  

 og Det Radikale Venstres medlemmer af udvalget bemærker, at det ved  

 S-tog til Roskilde er nødvendigt at etablere en ny sporforbindelse  

 mellem det sydligste af hovedsporene Høje-Taastrup   Roskilde med det  

 sydligste af de nuværende S-togs-spor Høje-Taastrup -  

 København.
Dette spor må af hensyn til banekapaciteten etableres  

 ude af niveau med de øvrige hovedspor.
Forbindelsen forudsættes  

 i anlægslovforslaget udført som en bro.
De 4 spor, som den nye bro skal skære, ligger skjult  

 bag en jordvold, som er placeret på banens nordside.
Nord for  

 jordvolden og Frøgårds Allé er der opført en ny  

 parcelhusbebyggelse, Frøhaven, hvorfra det eksisterende  

 baneanlæg ikke kan ses.
Tog kan dog høres, når de passerer  

 bag jordvolden.
Lidt længere væk fra jernbaneområdet og  

 øst for Frøhaven, er der forskellige institutioner, bl.a. skole  

 og amtsgymnasium.
Imellem institutionerne og banen er der et mindre  

 grønt område og vejen Frøgårds Allé. Ingen  

 af disse institutioner vil blive påvirket nævneværdigt af  

 anlægget, hverken støjmæssigt eller visuelt.  

 Frøgårds Allé skal ikke omlægges.
 Støjpåvirkningen vil overalt på de  

 pågældende områder kunne holdes under en  

 støjgrænse på 60 dB, som er den grænse, der  

 gælder for helt nye jernbaneanlæg.
De øverste dele af det nye anlæg og de  

 kørende tog vil kunne ses fra bebyggelsen Frøhaven.
Det er  

 muligt med overskudsjord fra afgravning til det nye baneanlæg at  

 forhøje jordvolden, så broanlægget skjules bedre.
Det er  

 også muligt at skærme anlægget med beplantning.
I Høje-Taastrup ligger mellem 5 og 8 af de  

 nyopførte parceller i første række mod det nye  

 broanlæg, som jo altså delvist vil være skjult bag  

 jordvolden og i øvrigt ligger godt 60 meter væk.
Lind &  

 Risør A/S er i gang med en byggemodning af et område vest for  

 Frøhaven, og herfra vurderes yderligere 5-6 parceller at ligge i  

 første række mod det nye broanlæg, men dog endnu  

 længere væk.
Når der bygges tæt ved eksisterende  

 bane, skal der anlægges en jordvold i forlængelse af den  

 eksisterende, så også det nye parcelhusområde  

 afskærmes fra banen.
 Banestyrelsen har på et borgermøde den 8.  

 november 2001 i Høje-Taastrup, hvor der deltog knap et halvt hundrede  

 borgere, oplyst om planer og muligheder for anlæggets udformning vest  

 for Høje-Taastrup.
På denne baggrund indstilles, at Banestyrelsen fastholder planerne om at etablere en bro vest for  

 Høje-Taastrup, at den eksisterende jordvold forhøjes og/eller beplantes for  

 at skjule udsynet til broen og de tog, som vil køre på den, at denne bearbejdning sker i samråd med Høje-Taastrup  

 Kommune.
 Det Radikale Venstres medlem af udvalget står ved  

 det indgåede forlig og tilslutter sig derfor de ovenstående  

 bemærkninger i fællesskab med V, S og KF, men samtidig havde RV  

 foretrukket, at man udskød den endelige beslutning til næste  

 folketingssamling, hvor regeringens samlede investeringsplan er lagt frem, og  

 hvor man derfor har mulighed for at tænke rækkefølgen og  

 prioriteringerne i denne plan sammen med nærværende lovforslag.  

 F.eks. kunne det overvejes, om et 5. spor mellem Hvidovre og  

 Høje-Taastrup er umiddelbart mere påtrængende end S-toget  

 til Roskilde efter de nye oplysninger om, at 2. etape til Kastrup enten ikke  

 vil kunne gennemføres eller vil blive markant dyrere, hvorfor  

 kapaciteten mellem København og Ringsted ikke forbedres som  

 følge af S-togs-løsningen.
RV vil i udvalgsbehandlingen frem til 3. behandling  

 forholde sig åbent i forhold til intentionerne bag det fremsatte  

 ændringsforslag fra SF og vil blandt andet lægge vægt  

 på de lokale ønsker.
Men med den viden, der foreligger på  

 tidspunktet for betænkningsafgivelse, kan RV ikke støtte det  

 stillede ændringsforslag, idet RV som udgangspunkt forholder sig  

 afvisende over for en merudgift i størrelsesordenen 100 mio. kr. til  

 anlæg af tunnel, og RV tilslutter sig derfor som nævnt de  

 ovenstående synspunkter i fællesskab med V, S og KF.
Et mindretal i udvalget (SF og EL) indstiller lovforslaget  

 til forkastelse ved 3. behandling.
Mindretallet stemmer for det  

 stillede ændringsforslag.
Socialistisk Folkepartis medlem af udvalget er imod dette  

 lovforslag.
Under udvalgsbehandlingen har det vist sig, at  

 Høje-Taastrup belastes mere af lovforslaget end hidtil erkendt, og SF  

 har derfor med det stillede ændringsforslag om, at den planlagte  

 sporforbindelse i Høje-Taastrup etableres som en tunnelløsning  

 i stedet for den broløsning, der er lagt op til i lovforslaget,  

 forsøgt at begrænse skadevirkningerne ved lovforslaget, idet en  

 tunnelløsning vil medføre langt færre gener for beboerne  

 i området.
SF finder det meget væsentligt, at konsekvenserne ved  

 dette lovforslag belyses yderligere inden den endelige stillingtagen, og SF  

 lægger derfor vægt på, at lovforslaget henvises til fornyet  

 udvalgsbehandling mellem 2. og 3. behandling.
Enhedslistens medlem af udvalget finder, at S-tog til  

 Roskilde er en dårlig lappeløsning.
Det er den konklusion, EL  

 drager efter sagens behandling i udvalget.
Ganske vist kan den valgte  

 S-togs-løsning give flere forbindelser mellem Roskilde og  

 København, men deres beskaffenhed er sådan, at de ikke vil  

 være et attraktivt alternativ til regionaltoget.
Lovforslaget giver  

 ikke mere kapacitet til de sjællandske regionaltog eller til fjerntog  

 og godstog.
Tværtimod tænkes der ikke i lovforslaget på at  

 udvide antallet af spor, og derfor må S-togs-løsningen klemmes  

 ind på en i forvejen meget anvendt bane.
At S-togs-løsningen ikke giver mulighed for  

 større kapacitet på regionaltogsdriften betyder, at toget  

 fortsat vil blive valgt fra som transportmiddel mellem hjem og arbejde af de  

 mange pendlere fra Roskilde Amt, Storstrøms Amt og Vestsjællands  

 Amt, der skal til hovedstadsområdet hver dag.
Presset på  

 biltrafikken vil øges, og svaret fra motorvejspartierne vil være  

 øget kapacitet på vejene, upåagtet den enorme  

 miljø- og helbredsbelastning og den stadig mere vanskelige lokale  

 fremkommelighed i hovedstadsområdet, som er konsekvensen heraf.
Godstransporten vil om muligt blive stillet endnu ringere.  

 Hele systemet bliver mere følsomt for nedbrud og forsinkelser,  

 når man vil bruge samme skinner mellem Roskilde og  

 Høje-Taastrup, og godstransporten vil være den, der må  

 vælges fra i disse situationer.
Forholdene for den i forvejen ringe  

 godskapacitet forværres, hvilket overhovedet ikke harmonerer med den  

 officielle store tilslutning til den nye europæiske transportpolitik,  

 hvor der netop gøres meget ud af at få langt mere gods flyttet  

 over på skinner, og hvor der gives en kraftig opfordring til at tage  

 flaskehalsproblemer for godstransporten endog meget alvorligt.
Moderne  

 godstransport skal være pålidelig.
Desværre har  

 trafikministeren kun fantasi til at forestille sig problemet løst med  

 en Femern Bælt-forbindelse, hvilket bliver endnu en pind til  

 godsbanetransportens ligkiste.
 Trafikministerens svar på en række  

 spørgsmål om prognoser for passagertal og gods afslører,  

 at der hverken tænkes langt eller i sammenhæng med den valgte  

 løsning.
 S-tog til Roskilde kan være et muligt  

 supplement, men først når en række andre krav om forbedret  

 jernbanetransport er opfyldt:
 Større kapacitet på Nordvestbanen og Sydbanen og  

 regionaltogsforbindelse til Køge.
 Et femte spor eller nyanlæg af baneforbindelse mellem  

 København og Ringsted, der giver mulighed for øget  

 fjerntogskapacitet og godstransport.
 Nærbane og letbaneudbygning i  

 hovedstadsområdet.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	 et mindretal (SF), tiltrådt af et mindretal  

 (EL):
Til § 1 1) Efter stk. 1 indsættes som nyt stykke:
» Bemærkninger Til nr. 1 Under udvalgsbehandlingen har det vist sig, at  

 Høje-Taastrup belastes mere med dette lovforslag end hidtil erkendt.  

 Ifølge ændringsforslaget skal den planlagte sporforbindelse i  

 Høje-Taastrup, der ved at krydse hovedsporene, forbinder det sydligst  

 beliggende S-bane-spor med det sydligst beliggende fjernbanespor, derfor  

 anlægges i en tunnel.
Ifølge bemærkninger til det  

 fremsatte lovforslag var det oprindelig hensigten, at denne sporforbindelse  

 skulle etableres ved anlæg af en bro, der krydser hovedsporene, men  

 forslagsstilleren ønsker med dette ændringsforslag at sikre, at  

 forbindelsen i stedet etableres som en tunnelløsning, idet en  

 sådan vil medføre langt færre gener for beboerne i  

 området.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 164 Bilagsnr.
