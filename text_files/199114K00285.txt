Nr BTL 285 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Aktivering af ledige)   

 Nr L 285 1991-92, 1. samling Afgivet af Arbejdsmarkedsudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.Der er af arbejdsministeren stillet ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) ser aktiveringsforliget som en landvinding på afgørende punkter.  

 Især er det vigtigt, at der gennemføres udvidet adgang til orlov med dagpenge  

 til uddannelse og pasning af småbørn, og at der gives midler til kommunerne  

 til fremskyndelse af nødvendig øget indsats inden for ældreomsorg og  

 børnepasning, så service kan forbedres og ventelister nedbringes.
 På denne baggrund er det efter Socialdemokratiets opfattelse også  

 acceptabelt, at man i en halvandet års forsøgsperiode bryder med en række  

 principper i arbejdsmarkedspolitikken, men vel at mærke kun gør det, hvor  

 deltagelse i forsøgene er frivillige både for den ledige og arbejdsgiveren.
 Arbejderbevægelsens Erhvervsråd vurderer, at forligets samlede virkning i  

 1993 kan være, at over 30.000 flere end ellers får plads på arbejdsmarkedet.  

 Dette er efter Socialdemokratiets opfattelse et mere realistisk skøn end  

 regeringens.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Fremskridtspartiets opfattelse er, at lovforslaget ikke har nogen  

 nævneværdig effekt.
Fremskridtspartiet vil således stemme imod lovforslaget med overvejende de  

 samme begrundelser, som er anført under lovforslag nr.
L 283 og L 284.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 1 1) I den under nr. 1 foreslåede § 20 b  

 indsættes i stk. 3, 1. pkt. , efter ordet »stillingen«:  

 »straks«.
 2) I den under nr. 5 foreslåede § 97 a indsættes  

 efter stk. 2 som nye stykker:
 »Stk. 3. Har et medlem givet kassen urigtige oplysninger  

 eller fortiet omstændigheder, der er af betydning for retten til dagpenge,  

 eller i øvrigt mod bedre vidende været årsag til, at der uberettiget er  

 overført beløb efter stk. 1, skal beløbet tilbagebetales af medlemmet efter  

 reglerne i § 86.
Stk. 4. I tilfælde, hvor der er overført beløb efter stk. 1 med  

 urette, har kassen ikke krav på refusion fra statskassen efter § 79 for et  

 beløb svarende til det med urette overførte beløb, medmindre den fejlagtige  

 overførsel skyldes medlemmets svigagtige forhold eller kommunen. § 86, stk.  

 4, 2. pkt., og stk. 5, finder anvendelse på udbetalinger efter stk. 1.« 3) I den under nr. 6 foreslåede § 97 b udgår i  

stk. 2 ordene »Perioder, hvor et medlem er beskæftiget«, og  

 i stedet indsættes: »Beskæftigelse«.
 4) I den under nr. 8 foreslåede § 97 d udgår i  

stk. 5 ordene »er ikke berettiget til dagpenge efter § 59«,  

 og i stedet indsættes: »kan ikke samtidig modtage andre ydelser fra  

 kassen«.
 5) I den under nr. 9 foreslåede § 97 e indsættes i  

stk. 2 efter »§ 55«: »og § 72« (2 steder).
 6) I den under nr. 10 foreslåede § 97 f affattes  

stk. 1 således:
»Et fuldtidsbeskæftiget medlem, der i henhold til lov om orlovsydelse  

 til uddannelse har indgået en aftale med arbejdsgiveren om uddannelsesorlov,  

 er i orlovsperioden berettiget til en orlovsydelse på 80 pct. af dagpengenes  

 højeste beløb.
Et deltidsbeskæftiget medlem er berettiget til en ydelse, der  

 udgør 1/37 af ydelsen i medfør af 1. pkt. for hver time, lønmodtageren i de  

 sidste 10 uger før orloven gennemsnitlig ugentlig har arbejdet for  

 arbejdsgiveren.« 7) I den under nr. 10 foreslåede § 97 f indsættes i  

stk. 2 efter »§ 55«: »og § 72« (2 steder).
 8) I den under nr. 10 foreslåede § 97 f indsættes  

 efter stk. 2 som nyt stykke:
»Stk. 3 . Reglerne for fradrag i dagpenge finder  

 anvendelse.« 9) I nr. 10 indsættes efter § 97 f som nye paragraffer:
 »§ 97 g . Kassernes udbetalinger efter §§ 97 d-97 f er  

 omfattet af reglerne i § 79.
§ 97 h . §§ 86 og 87 finder anvendelse på forældreorlovsydelse  

 efter § 97 e og orlovsydelse til uddannelse efter § 97 f.
I tilfælde, hvor  

 der er udbetalt beløb efter §§ 97 e og 97 f med urette, har kassen ikke krav  

 på refusion fra statskassen, medmindre den fejlagtige udbetaling skyldes  

 arbejdsformidlingen.
§ 97 i.
En kasses afgørelser i spørgsmål om aktiveringsordning ved  

 hjemmehjælp og dagpasning for børn efter §§ 97 a-97 c, forældreorlovsydelse  

 efter § 97 e og orlovsydelse til uddannelse efter § 97 f er omfattet af  

 reglerne i § 98, stk. 2 og stk. 5.« Bemærkninger Til nr. 1-9 Ændringsforslagene indeholder redaktionelle ændringer og  

 præciseringer af lovteksten, herunder at de i arbejdsløshedsforsikringsloven  

 gældende regler om refusion, ansvar og klageadgang også skal gælde for de  

 ydelser, som kasserne udbetaler i henhold til de forskellige  

 aktiveringsforslag.
Kasserne fritages dog for ansvar, hvor en fejludbetaling  

 skyldes andre offentlige instanser, kommunerne eller arbejdsformidlingen.
Ad nr. 1 Der er tale om en præcisering af, hvornår en stilling skal genbesættes.
Ad nr. 2 Der er tale om en præcisering af, at reglerne i § 86 om forseelser mod  

 kassen finder anvendelse også for udbetaling af beløb under aktivering i  

 henhold til lov om aktiveringsordning ved hjemmehjælp og dagpasning for børn.  

 Det fastslås endvidere, at kassen ikke bliver ansvarlig for fejludbetalinger,  

 der skyldes kommunen.
Ad nr. 3 Der er tale om en præcisering af, at det kun er beskæftigelse i  

 aktiveringsordningen, der ikke kan medregnes i arbejdsperioderne efter § 55.
Ad nr. 4, 5 og 7 Der er tale om redaktionelle ændringer og en tilføjelse, idet  

 orlovsordningerne også omfatter deltidsforsikrede.
Ad nr. 6 Ændringen er en følge af, at lov om orlovsydelse til uddannelse også  

 gælder for deltidsbeskæftigede.
Ad nr. 8 Som det fremgår af bemærkningerne til nr. 10 i lovforslaget, kan det ikke  

 udelukkes, at et medlem med orlov til uddannelse kan have arbejde eller  

 indtægt.
Ved ændringsforslaget indsættes bestemmelse om fradrag i ydelsen i  

 lovteksten, ligesom i § 97 e, stk. 3, om fradrag i forældreorlovsydelse, og  

 der gælder således ens fradragsregler under de to orlovsordninger.
Ad nr. 9 Ved bestemmelserne fastslås, at reglerne for refusion, for forseelser mod  

 kassen og for klage over en kasses afgørelser finder anvendelse.
Det fastslås  

 endvidere, at kassen ikke bliver ansvarlig for fejludbetalinger, der skyldes  

 arbejdsformidlingen.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Duetoft (CD) Pia Christmas-Møller (KF) Kai Dige  

 Bach (KF) Charlotte Antonsen (V) Helge Sander (V) Jørgen Winther (V) Poul  

 Nødgaard (FP) Lone Dybkjær (RV) Kofod-Svendsen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Arbejdsministerens supplerende bemærkninger til lovforslaget er optrykt som bilag til tillægsbetænkningen.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
Flertallet har noteret sig arbejdsministerens  

 supplerende bemærkninger, der er optrykt som bilag til tillægsbetænkningen,  

 og har erklæret sig enigt heri.
 Et mindretal inden for flertallet (Socialistisk Folkepartis medlem af  

 udvalget), som er med i aktiveringsaftalen, er endvidere af den mening, at  

 med 310.000 ledige må nye muligheder for at skaffe beskæftigelse afprøves for  

 at få flest muligt i beskæftigelse.
Aktiveringsaftalen indeholder selvfølgelig forslag, som ikke er blomster,  

 der er groet i SF's have.
Sådan må det jo være, når mange partier er med i en  

 aftale.
Men der er nye tiltag, der har elementer af forslag, SF tidligere har  

 fremsat: Det gælder jobrotation til uddannelse og til småbørnsforældre, der  

 kan få arbejdsfrihed i op til 36 uger på nedsat dagpengesats.
SF havde  

 selvfølgelig helst set denne ordning med en ikke nedsat dagpengesats, men  

 støtter den foreliggende aftale.
 Kommunerne får nu mulighed for at ansætte omsorgspersonale i børne- og  

 ældresektoren, hvor der er et stort behov for forbedringer.
 Det var meget vigtigt for SF at fastholde, at VUS og ATB kan kombineres,  

 idet det netop er denne ordning, der har gjort VUS-ordningen til en succes.  

 Det er vigtigt, at personer, der mangler uddannelse, fortsat kan uddanne sig,  

 og efter SF's mening skal man videre ad denne vej.
 Betaling for hjemmehjælp havde SF helst været foruden, men vi mener, det i  

 forhandlingerne er lykkedes at forhandle sådan, at ingen på almindelig  

 folkepension uden store formuer kommer til at betale for hjemmehjælp.
 Vejet for og imod har SF valgt at være med i aktiveringsaftalen og  

 indstiller lovforslagene til vedtagelse.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 1 1) I den under nr. 1 foreslåede § 20 b udgår  

 i stk. 2 ordene »tilskud efter lov om orlovsydelse til  

 uddannelse«, og i stedet indsættes: »tilskud efter lov om kommunal  

 beskæftigelsesindsats eller med tilskud efter lov om social bistand § 43,  

 stk. 8«.
 Bemærkninger Der er tale om en redaktionel rettelse og en tilføjelse for  

 så vidt angår tilskud efter lov om social bistand § 43, stk. 8.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Tommy Dinesen (SF) Pia Christmas-Møller (KF)  

 Kai Dige Bach (KF) Charlotte Antonsen (V) Helge Sander (V) Jørgen Winther (V)  

 Poul Nødgaard (FP) Lone Dybkjær (RV) Glønborg (KRF) Bilag Arbejdsministerens supplerende bemærkninger til L 285 ARBEJDSMINISTERIETDen 11. juni 1992 Aktivering af ledige Ad L 285 I tilslutning til besvarelse af spørgsmål nr. 5 skal jeg meddele, at  

 ophør »i utide« i et aktiveringsjob (i henhold til forslag til lov  

 om aktiveringsordning ved hjemmehjælp og dagpasning af børn og forslag til  

 lov om aktiveringsordning for ledige på Bornholm) under ingen omstændigheder  

 får karantænemæssige konsekvenser, og at et sådant ophør ikke danner  

 selvstændigt grundlag for en rådighedsvurdering.
 I tilslutning til besvarelse af spørgsmål 6 skal jeg for så vidt angår  

merbeskæftigelseskravet med henvisning til sidste afsnit i svaret  

 meddele, at Arbejdsministeriet nu er nået frem til, at de nærmere regler kan  

 fastsættes således, at der bliver tale om fuld overensstemmelse med  

 ATB-lovens regler.
