Bekendtgørelse om ændring af bekendtgørelse om kørekort1) § 1 I bekendtgørelse nr. 312 af 25. marts 2015 om kørekort, som ændret ved bekendtgørelse nr. 1017 af 29. juni 2016 og bekendtgørelse nr. 1222 af 29. september 2016, foretages følgende ændringer:
 1. Titlen i bilag 2, punkt F, affattes således: »Neurologiske sygdomme (obstruktivt søvnapnøsyndrom, epilepsi mv.)«.
 2. I bilag 2, punkt F, indsættes som ny overskrift efter nr. 1: »Obstruktivt søvnapnøsyndrom«.
 3. I bilag 2, punkt F, indsættes efter nr. 1 som nye numre:
»2) Moderat eller svært obstruktivt søvnapnøsyndrom kan forårsage udtalt dagtræthed.
Moderat obstruktivt søvnapnøsyndrom svarer til et antal af apnøer og hypopnøer pr. time (AHI) mellem 15 og 29, mens svært obstruktivt søvnapnøsyndrom svarer til en AHI på 30 eller mere.
3) Ansøgere eller førere, der lider af udtalt dagtræthed, som kunne formodes at skyldes moderat eller svært obstruktivt søvnapnøsyndrom, skal undersøges af egen læge eller speciallæge i relevant speciale, inden kørekort kan udstedes eller fornyes.
De kan rådes til at undlade kørsel, indtil diagnosen er blevet bekræftet, hvis det vurderes, at dagtrætheden har indvirkning på evnen til at føre motorkøretøj på fuldt betryggende måde.
 4) Kørekort kan udstedes, fornyes eller bevares for ansøgere eller førere, der lider af moderat eller svært obstruktivt søvnapnøsyndrom med udtalt dagtræthed, hvis de med en lægeerklæring kan dokumentere, at de har en tilstrækkelig kontrol over lidelsen, følger en passende behandling og vurderes at kunne køre sikkert.
Gruppe 1 5) Kørekort udstedes, fornyes eller bevares for ansøgere eller førere, der lider af moderat eller svært obstruktivt søvnapnøsyndrom med udtalt dagtræthed, med vilkår om individuelt fastsat tidsbegrænsning på højst 3 år.
 6) Ansøgere eller førere, der lider af moderat eller svært obstruktivt søvnapnøsyndrom med udtalt dagtræthed, skal gennemføre lægeundersøgelser med jævne mellemrum, der ikke overstiger 3 år, med henblik på at fastslå, hvorvidt de har en tilstrækkelig kontrol over lidelsen, følger den rette og tilstrækkelige behandling, om de skal fortsætte behandlingen, og om de vurderes at kunne køre sikkert.
Gruppe 2 7) Kørekort udstedes, fornyes eller bevares for ansøgere eller førere, der lider af moderat eller svært obstruktivt søvnapnøsyndrom med udtalt dagtræthed, med vilkår om individuelt fastsat tidsbegrænsning på højst 1 år.
8) Ansøgere eller førere, der lider af udtalt dagtræthed, der skyldes moderat eller svært obstruktivt søvnapnøsyndrom, skal gennemføre lægeundersøgelser med jævne mellemrum, der ikke overstiger 1 år, med henblik på at fastslå, hvorvidt de har en tilstrækkelig kontrol over lidelsen, følger den rette og tilstrækkelige behandling, om de skal fortsætte behandlingen, og om de vurderes at kunne køre sikkert.« Nr. 2-16 bliver herefter til nr. 9-25.
 4. I bilag 2, punkt F, indsættes som ny overskrift efter nr. 1, som herefter bliver til nr. 8: »Epilepsi«.
§ 2 Bekendtgørelsen træder i kraft den 1. januar 2017.
Transport-, Bygnings- og Boligministeriet, den 13. december 2016 Ole Birk Olesen / Lisa Pontoppidan Chahil 1) Bekendtgørelsen indeholder bestemmelser, der gennemfører dele af Kommissionens direktiv 2014/85/EU af 1. juli 2014 om ændring af Europa- Parlamentets og Rådets direktiv 2006/126/EF om kørekort, EU-Tidende 2014, nr.
L 194, side 10.
