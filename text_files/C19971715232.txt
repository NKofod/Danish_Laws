Færdselsstyrelsen har i Meddelelse nr. 1702 om registrering af  

 brændstofforbrug for personbil oplyst, at der, når der foreligger en vedtaget  

 lov om afgift efter brændstofforbrug, vil blive udsendt administrative  

 retningslinier - om dokumentation ved syn med henblik på 1. registrering hos Statens  

 Bilinspektion, og - hvorledes brændstofforbruget skal oplyses for EF-typegodkendelser og  

 standardtypegodkendelser, der ikke er opdateret med brændstofforbrug.
Folketinget har nu vedtaget lov nr. 360 af den 2. juni 1997 om afgift  

 efter brændstofforbrug for visse personbiler.
Loven omfatter alle personbiler  

 til højst 9 personer, føreren medregnet, der registreres 1. gang den 1. juli  

 1997 eller senere. (Frem til 1. november 1997 betales der stadig vægtafgift.  

 Efter 1. november 1997 betales afgift efter brændstofforbrug).
 I den anledning meddeles følgende administrative retningslinier om  

 brændstofforbrug:
1. Definition af brændstofforbrug Ved brændstofforbrug forstås fabrikantens eller dennes repræsentants  

 oplysninger om brændstofforbrug i henhold til Rådets direktiv nr.  

 80/1269/EØF, som ændret ved direktiv nr. 93/116/EF, udtrykt som  

 brændstofforbruget ved gennemkørsel af prøvecyklus såvel i som uden for  

 byområder jf. tillæg til EF-typegodkendelsesattest punkt 1.7.2.3.  

 Brændstofforbruget udtrykkes i liter pr. 100 kilometer og omregnes til  

 kilometer pr. liter og afrundes med en decimal.
2. Ved syn hos Statens Bilinspektion For personbiler, der godkendes ved syn hos Statens Bilinspektion den 1.  

 juli 1997 eller senere med henblik på 1. registrering, og som ikke er  

 omfattet af en typeattest, skal der medbringes dokumentation for  

 brændstofforbrug som defineret i punkt 1.
 Dokumentation for brændstofforbrug skal bestå af erklæring fra fabrikant  

 eller dennes repræsentant indeholdende angivelse af mærke, model og  

 stelnummer samt brændstofforbrug jf. punkt 1.
Statens Bilinspektion anfører brændstofforbrug (km/l) på  

 anmeldelsesblanket MO 2A i rubrik 30 »Skatteakseltryk«.
Ved senere  

 optryk af anmeldelsesblanket MO 2A vil afsnittet forbeholdt bilinspektionen  

 indeholde en ny rubrik 25 »Brændstofforbrug«.
