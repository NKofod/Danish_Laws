Ankenævnet fandt - modsat patentdirektoratet - mærkerne HEXAKEN og  

 NEXAPEN forvekslelige.
Ansøgningen, HEXAKEN vedrørte et lægemiddel til  

 behandling af forhøjet blodtryk, og NEXAPEN var registreret for antibiotika  

 til human brug.
År 1991, den 10. september afsagde Patentankenævnet (Grønning-Nielsen,  

 Hans Chr.
Thomsen, S.
Gulmann) følgende K E N D E L S E i sagen j.nr.
V 12/90: Klage fra Leo Pharmaceutical Products Ltd.
A/S (Løvens Kemiske Fabrik  

 Produktionsaktieselskab), Ballerup, v/Patentbureau Chas.
Hude over Patentdirektoratets afgørelse af 28. februar 1990 af varemærkeansøgning  

 nr.
VA 4356/86 fra DuraScan Medical Products A/S, Odense, v/Larsen &  

 Birkeholm A/S Skandinavisk Patentbureau.
 Den 7. juli 1986 indleverede DuraScan Medical Products A/S, Odense, en  

 ansøgning om registrering af varemærke HEXAKEN (ordmærke) for følgende varer  

 i klasse 5:
»et lægemiddel til behandling af forhøjet blodtryk, nemlig et såkaldt  

 Beta-blokerende præparat med selektiv virkning på hjertet.« Ansøgningen blev den 9. december 1987 bekendtgjort i Dansk  

 Varemærketidende.
Ved skrivelse af 5. februar 1988 nedlagde klageren i medfør af  

 varemærkelovens § 20, stk. 2, jf. § 14, stk. 1, nr. 6, indsigelse mod  

 registrering af det ansøgte mærke.
Som begrundelse for indsigelsen er anført:
 Indsigelsen baseres på de ældre rettigheder til varemærket NEXAPEN, som  

 anmeldt den 14. maj 1986 under nr. 3058/1986. Ansøgningen er senere blevet  

 registreret under nr. 1162/1988 for »antibiotika til human brug« i  

 klasse 5.
Det er indsigernes og undertegnedes opfattelse, at der er en sådan  

 overensstemmelse mellem den nævnte registrering og den offentliggjorte  

 ansøgning, både for så vidt angår mærkerne og for så vidt angår  

 varefortegnelserne, at der er risiko for forveksling, hvilket kan være ikke  

 blot uheldigt, men katastrofalt, hvis en patient får et antibiotikum i stedet  

 for et beta-blokerende præparat eller omvendt.
De respektive varer må anses  

 for at være ligeartede, idet de produceres og forhandles de samme steder,  

 ordineres og administreres af læger og sygeplejersker og iøvrigt anvendes af  

 mennesker, måske endog samme mennesker omend muligvis ikke på samme  

 tidspunkt.
Man må ikke se bort fra, at der i relation til indtelefonering af  

 recepter kan være fare for forveksling af produkter, og det er netop  

 indsigernes og undertegnedes opfattelse, at mærkerne ligger så tæt på  

 hinanden, at forveksling også i denne situation er nærliggende.
 De to mærker består af syv bogstaver hver, fordelt på tre stavelser, jf.
NEX-A-PEN HEX-A-KEN Både visuelt og fonetisk er der en til næsten identitet grænsende  

 overensstemmelse, og for så vidt angår det første bogstav, skal anføres, at  

 der visuelt er en overordentlig stor overensstemmelse mellem N og H.
Det vil  

 være meget nemt, også at forveksle de to bogstaver i håndskrevne versioner,  

 idet skråstregen i bogstavet N og den vandrette streg i bogstavet H ofte  

 bliver udført meget sjusket i håndskrift, og læger er jo notoriske for deres  

 nærmest ulæselige håndskrift på recepter og lignende steder.
Den eneste  

 reelle forskel mellem mærkerne er herefter kun det femte bogstav, der er  

 henholdsvis P og K, men også disse bogstaver vil specielt i en håndskrift let  

 kunne forveksles.
Det skal tilføjes, at også den identiske vokalfølge har en væsentlig  

 indflydelse på risikoen for forveksling, og det lydlige indtryk, ligesom det  

 visuelle indtryk af de to mærker vil være nærmest overensstemmende.
Det  

 lydlige indtryk vil således naturligt være EX - A - EN med tryk på samme stavelse, formentlig den sidste, og dermed er risikoen  

 for forveksling åbenbar.
Anmelderne er med HEXAKEN kommet for tæt på NEXAPEN såvel faktisk som set  

 i relation til praksis i varemærkesager.
Det bestrides ikke, at ansøgerne har  

 en lang række mærker med forstavelsen HEXA-, men ved valget af efterstavelse  

 må det påses, at der ikke gås for tæt på andre rettigheder tilhørende  

 konkurrenterne.
Ansøgerne har valgt forkert i det aktuelle tilfælde.
Netop når henses til praksis i varemærkesager, finder indsigerne og  

 undertegnede, at HEXAKEN er kommet for tæt på NEXAPEN, og Direktoratet burde  

 allerede under sagens behandling have modholdt sidstnævnte ældre ansøgning.  

 Der må tilkomme ældre rettigheder en rimelig beskyttelse, ikke mindst  

 indenfor klasse 5-området, og der ses da også at være belæg for en afgørelse  

 som påstået, f.eks. i afgørelsen DEPIXOL/PEXIDOL, der af Direktoratet blev  

 anset for at være forvekslelige.
Der er nærmest større overensstemmelse  

 mellem HEXAKEN og NEXAPEN, end der er mellem disse to mærker, der er nævnt i  

 den tidligere registrator fru Rigmor Carlsens bog side 189.' I skrivelse af 30. juni 1989 bestred ansøgeren, at mærkerne er  

 forvekslelige.
 Ansøger anførte:
 »Indledningsvis skal vi bemærke, at det kan diskuteres, om  

 bestemmelsen i henhold til Vml. § 6 om det principielle grundlag for  

 forvekslelighed mellem varer af samme eller lignende art til fulde bør  

 anvendes i den foreliggende sag, selv om der for begge mærkers vedkommende er  

 tale om varer i klasse 5.
Forholdet er det, at indsigernes mærke er beskyttet for »antibiotika  

 til human brug«, dvs. et præparat til behandling af infektioner , hvor  

 de af bakterier eller svampe dannede stoffer hæmmer eller dræber  

 mikroorganismer.
Derimod omfatter det ansøgte mærke et beta-blokerende  

 præparat til behandling af forhøjet blodtryk og hjerterytmeforstyrrelser med  

 selektiv virkning på hjertet, hvor de nævnte »-blokkere« er stoffer  

 som blokerer betareceptorerne i det sympatiske nervesystem, nemlig i  

 nerveenderne eller organerne, hvor stimuli optages.
Det er således klart, at det ansøgte mærke omhandler et stærkt  

 specialiseret præparat set i relation til indsigernes præparat til anvendelse  

 inden for et helt andet behandlingsområde.
Følgelig kan vi ikke anerkende, at  

 der skulle være fare for, at et forkert præparat udleveres til en patient,  

 når der samtidig henses til, at der jo er tale om veluddannet personale,  

 nemlig f.eks. læger, sygeplejersker, farmaceuter eller apoteksassistenter,  

 som ordinerer, administrerer eller udleverer præparaterne.
I samme  

 forbindelse må vi afvise, at forveksling skulle kunne opstå i relation til  

 lægerecepter, idet sådanne recepter jo altid oplyser, mod hvilken lidelse  

 præparatet skal anvendes.
Der er således en indbygget kontrolfunktion.
Hvad angår den påståede visuelle og auditive »til næsten identitet  

 grænsende overensstemmelse«, må vi naturligvis afvise en sådan  

 argumentation.
For det første er der ikke tale om næsten ens forstavelser,  

 idet disse er klart adskilt ved det indledende bogstav i mærkerne, nemlig N  

 og H.
Hertil kommer, at præfikset HEXA- til forskel fra præfikset NEXA- er et  

 særdeles velkendt præfiks, der har sin oprindelse i det græske ord hex- i  

 betydningen seks.
Præfikset anvendes kun i -sammensætninger og er velkendt  

 inden for flere videnskabelige grene, jf. hexagon, hexagram (geometri),  

 hexapoder (zoologi), inden for kemien i stofbetegnelser for et indhold af  

 f.eks. seks atomer eller grupper, samt inden for lægemiddelområdet, hvor  

 præfikset hexa- kendes fra flere lægemidler.
Derfor vil præfikset først og  

 fremmest blive set og læst som HEXA- uden anledning til forveksling med  

 NEXA-.
 Tilbage står således blot at tilføje, at der også er en væsentlig forskel  

 mellem suffikserne PEN- henholdsvis KEN-, der indledes af de helt forskellige  

 konsonanter P og K.
Ud fra en helhedsvurdering af lægemiddelmærkerne set i relation til de  

 omhandlede varer bør den nedlagte indsigelse derfor ikke tages til følge.' I skrivelse af 12. september 1989 fastholdt klageren indsigelsen:
 »Det fastholdes således fortsat, at ordene HEXAKEN og NEXAPEN er  

 forvekslelige såvel visuelt som fonetisk, hvorfor ansøgning VA 4356/86 for  

 ordet HEXAKEN ikke bør accepteres til registrering.
Der er kun få forskelle mærkerne imellem, nemlig det første og femte  

 bogstav, men disse forskelle opvejes dels af den visuelle nærhed mellem  

 bogstaverne N og H, og dels af de i øvrigt ret markante ligheder, ikke mindst  

 den identiske vokalfølge samt bogstavet X, der ikke er særligt sædvanligt i  

 danske ord og varemærker.
Endvidere ligger de fonetiske dominanser i  

 bogstaverne/stavelserne -EXA-EN.
 Jeg henviser endnu en gang til mine bemærkninger omkring lægemidlerne og  

 de situationer, hvorunder disse anvendes, ordineres og bestilles.
Alt taget i betragtning mener jeg, at der er rimelighed i at betragte  

 mærkerne som forvekslelige, samt endvidere rimelighed i at kræve en rimelig  

 beskyttelse for ordet NEXAPEN.
Ansøgningen for HEXAKEN påstås derfor afslået  

 i sin helhed.« Ansøger anførte i denne anledning i skrivelse af 20. november 1989:
»I vor imødegåelse af indsigelsen af 30. juni 1989 har vi klart og  

 entydigt påvist, at der er tale om helt forskellige præparater til helt  

 forskellige behandlingsområder (infektioner ctr. forhøjet blodtryk), der igen  

 kontrolleres af særligt uddannet personale.
Hertil kommer, den ved recept  

 ordineret medicin indbyggede kontrolfunktion, nemlig oplysning om den  

 lidelse, der skal behandles.
En reel mulighed for forveksling ses derfor ikke  

 at være til stede.
De fremførte argumenter vedrørende eventuel auditiv og visuel forveksling  

 mellem mærkerne kan heller ikke tages til følge.
I den forbindelse henvises  

 til vort ovennævnte indlæg af 30. juni 1989 hvori vi bl.a. fremfører, at  

 ansøgerens mærke HEXAKEN har en betydningsbærende forstavelse i modsætning  

 til indsigernes mærke NEXAPEN, at denne betydningsbærende forstavelse  

 efterfølges af konsonanten K over for konsonanten P, og at helhedsindtrykket  

 herefter er klart forskelligt.
 Til støtte for ansøgningen kan vi yderligere henvise til følgende  

 tidligere afgørelser i indsigelsessager vedrørende klasse 5, hvori der ikke  

 er statueret forvekslelighed:
Ud fra en helhedsvurdering af lægemiddelmærkerne set i relation til de  

 omhandlede varer påstås den nedlagte indsigelse derfor fortsat afvist.« Patentdirektoratet traf afgørelse i sagen den 28. februar 1990 og afviste  

 indsigelsen med følgende begrundelse:
».... Det skal indledningsvis bemærkes, at der findes talrige  

 registrerede varemærker, der indledes med betegnelsen Hexa- for varer i  

 klasse 5, medens der kun findes ganske få registrerede varemærker, der  

 begynder med forstavelsen Nexa-. Da mærkernes begyndelsesbogstav, som  

 Direktoratet lægger megen vægt på, er forskellige, og tredie stavelse også  

 indledes med forskellige bogstaver, finder Direktoratet det tvivlsomt , om  

 der er mærkelighed til stede.
For så vidt angår de varearter i klasse 5, det  

 ansøgte mærke er anmeldt for og antibiotica til human brug som registreringen  

 omfatter er der ikke direkte sammenfald, men der foreligger muligvis en vis  

 vareartslighed . Ved en samlet vurdering af mærkelighed og vareartslighed  

 finder Direktoratet ikke, at mærkerne er forvekslelige.« Denne afgørelse har klageren ved skrivelse af 10. april 1990 indbragt for  

 Patentankenævnet med påstand om, at Direktoratets afgørelse omstødes.  

 Klageren har indleveret en ankebegrundelse, hvor der anføres følgende:
 »Det fastholdes således, at ordene HEXAKEN og NEXAPEN må betragtes  

 som forvekslelige, dels på grund af mærkeligheden og dels på grund af  

 vareartsligheden.
 For så vidt angår mærkeligheden, skal anføres, at ordene HEXAKEN og  

 NEXAPEN må anses for at være forvekslelige såvel visuelt som fonetisk, og der  

 er endvidere ikke tale om betydningen af de to ord, der i øvrigt kan fjerne  

 disse fra hinanden.
Visuelt er der tale om meget nærliggende ord, idet fem ud af de syv  

 bogstaver er identiske, og idet disse bogstaver indtager samme pladser i de  

 to mærker.
Endvidere er der ikke megen forskel mellem begyndelsesbogstaverne,  

 der såvel trykt som håndskrevet frembyder store ligheder.
De små forskelle  

 mærkerne imellem opvejes i høj grad af overensstemmelserne.
Fonetisk vil især vokalfølgen være dominerende, og igen er der jo tale om  

 identitet, for så vidt angår fem bogstaver ud af syv.
Dominansen i  

 bogstaverne og stavelserne udgøres klart af -EXA-EN-, og hverken de  

 indledende bogstaver eller de indledende bogstaver i tredie stavelse er  

 særlig markante.
Betydningsmæssigt er der som nævnt ikke knyttet sådanne associationer til  

 de to mærker, at disse vil blive fjernet fra hinanden.
Der er principielt  

 tale om kunstord, og der kan ikke lægges særligt vægt på, at der findes flere  

 registrerede mærker med forstavelserne HEXA-. Der findes som bekendt også  

 nogle mærker med forstavelserne NEXA-, men i det foreliggende tilfælde er de  

 to mærker kommet for tæt på hinanden alt taget i betragtning.
Det gælder både  

 visuelt og fonetisk.
For så vidt angår vareartsligheden, skal det anføres, at der i begge  

 tilfælde er tale om lægemidler, og disse må ud fra en generel betragtning  

 ansses for at være ligeartede.
Det kan ikke være afgørende, at der er tale om  

 lægemidler med hvert sit specielle formål, og det er da også væsentligt, at  

 en forveksling indenfor lægemiddelområdet kan være langt mere katastrofal end  

 en forveksling indenfor områder som f.eks. næringsmidler og nydelsesmidler.  

 En forveksling indenfor lægemiddelområdet kan have katastrofale følger, og  

 der er rent faktisk tale om en stor forvekslingsrisiko i forbindelse med  

 indtelefonering af recepter og udskrivning af disse.
Specielt i  

 indtelefoneringssituationen er der stor fare for forveksling, og det vil  

 formentlig være såvel ansøgerne som Patentdirektoratet og Patentankenævnet  

 bekendt, at der netop indenfor lægemiddelområdet har fundet fejltagelser sted  

 i et omfang, der har medført omfattende skriverier i dagspressen og i  

 fagpressen.
Der er følgelig grund til at stramme en eventuel liberaliseret  

 praksis på området, og der ses da heller ikke at være grund til, at der  

 skulle være tale om en mere lempelig praksis på lægemiddelområdet end på  

 andre områder.
Det skal ikke afvises, at der tidligere har været en tendens til at se  

 mere liberalt på varemærker indenfor lægemiddelområdet end indenfor andre  

 områder, men udviklingen har understreget, at der er et behov for en  

 strengere praksis, hvilket tilsyneladende understreges af afgørelsen i sagen  

 DEPIXOL=PEXIDOL, der alt taget i betragtning ligger betydeligt længere fra  

 hinanden, end tilfældet er med ordene HEXAKEN og NEXAPEN.
Selvom de  

 respektive varer ligger længere fra hinanden, end tilfældet var i sagen  

 vedrørende DEPIXOL/PEXIDOL, er der tale om større mærkelighed i det aktuelle  

 tilfælde, og det er derfor rimeligt at betragte varemærkerne HEXAKEN og  

 NEXAPEN som forvekslelige.
Det er da også tydeligt, at Patentdirektoratet i afgørelsen af 28. februar  

 1990 har givet udtryk for stor tvivl omkring forveksleligheden, jf. at  

 Direktoratet finder det »tvivlsomt, om der er mærkelighed til  

 stede«.
Endvidere anføres det i samme skrivelse, at »der foreligger  

 muligvis en vis vareartslighed«.
Selvom Direktoratet i første omgang efter en samlet vurdering er kommet  

 til det resultat, at mærkerne ikke er forvekslelige, henstiller indsigerne  

 høfligst til Patentankenævnet, at beslutningen omgøres, således at  

 ansøgningen for HEXAKEN afslås.
Der findes at være belæg for et afslag, og  

 der findes i høj grad at være behov for en strengere praksis på området -  

 bl.a. under hensyntagen til den betydeligt strengere praksis, der udøves af  

 Sundhedsstyrelsen i forbindelse med godkendelsen af medicinske  

 specialitetsnavne.
Det bemærkes i denne forbindelse for en ordens skyld, at indsigernes  

 varemærke NEXAPEN endnu ikke er taget i brug og heller ikke er anmeldt til  

 specialitetsregisteret, men der er også tale om et meget ungt varemærke fra  

 1988.' Ansøgeren har ved skrivelse af 8. august 1990 nedlagt påstand om  

 stadfæstelse.
 Ankenævnet har behandlet sagen i sit møde den 19. juni 1991.
For klageren mødte cand.jur.
Kaj L.
Henriksen, der uddybede den skriftlige  

 klagebegrundelse under fremdragelse af eksempler fra registreringspraksis.
 Ankenævnet skal udtale:
Begge varemærker vedrører lægemidler i klasse 5, omend til forskellig  

 medicinsk brug.
Der foreligger følgelig vareartslighed i henseende til  

 klassen.
Efter en samlet bedømmelse heraf og af spørgsmålet om mærkelighed  

 findes indsigelsen at burde tages til følge.
Herefter bestemmes:
 Varemærkeansøgning nr. 4356/86 afslås.
 Grønning-Nielsen.
Hans Chr.
Thomsen.
S.
Gulmann.
