Nr LSF 74 Forslag til lov om fjernsynsvirksomhed i Syd- og Sønderjylland (TV-Syd) Fremsat af ministeren for kulturelle anliggender den 13. november 1985 § 1. Ministeren for kulturelle anliggender kan efter forhandling med ministeren for offentlige arbejder give en midlertidig tilladelse til ved hjælp af radioanlæg at sprede lyd- og billedprogrammer, der er bestemt til modtagelse af almenheden i Syd- og Sønderjylland.
Stk. 2. Ministeren for kulturelle anliggender fastsætter vilkår for tilladelsen.
§ 2. Fællesantenneanlæg og andre kabelanlæg til fordeling af lyd- og billedprogrammer til lokaler, der anvendes til privatbeboelse, må benyttes til fordeling af de programmer, der er nævnt i § 1.
Stk. 2. Fordelingen af programmerne må kun finde sted uden ændringer og samtidig med, at udsendelsen finder sted.
§ 3. Radiorådet kan af radiofonden, jfr. § 14, stk. 2, i lov nr. 421 af 15. juni 1973 om radio- og fjernsynsvirksomhed, stille et beløb på 10 mill. kr. til rådighed til drift i 1986 af den fjernsynsvirksomhed, der er nævnt i § 1.
§ 4. Klager over et program skal indgives til den, der er ansvarlig for programmet, inden 4 uger efter, at programmet er udsendt.
Stk. 2. Bestemmelserne i §§ 16-18 i lov om radio- og fjernsynsvirksomhed om radiorådets afgørelser i klagesager finder tilsvarende anvendelse på afgørelser truffet af den, der er ansvarlig for programmet.
§ 5. § 23, stk. 1-3, i lov om radio- og fjernsynsvirksomhed finder tilsvarende anvendelse på fjernsynsvirksomhed efter denne lov.
 § 6. Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 153 § 1. Ministeren for kulturelle anliggender kan efter forhandling med ministeren for offentlige arbejder give en midlertidig tilladelse til ved hjælp af radioanlæg at sprede lyd- og billedprogrammer, der er bestemt til modtagelse af almenheden i Syd- og Sønderjylland.
Stk. 2. Ministeren for kulturelle anliggender fastsætter vilkår for tilladelsen.
§ 2. Fællesantenneanlæg og andre kabelanlæg til fordeling af lyd- og billedprogrammer til lokaler, der anvendes til privatbeboelse, må benyttes til fordeling af de programmer, der er nævnt i § 1.
Stk. 2. Fordelingen af programmerne må kun finde sted uden ændringer og samtidig med, at udsendelsen finder sted.
§ 3. Radiorådet kan af radiofonden, jfr. § 14, stk. 2, i lov nr. 421 af 15. juni 1973 om radio- og fjernsynsvirksomhed, stille et beløb på 10 mill. kr. til rådighed til drift i 1986 af den fjernsynsvirksomhed, der er nævnt i § 1.
§ 4. Klager over et program skal indgives til den, der er ansvarlig for programmet, inden 4 uger efter, at programmet er udsendt.
Stk. 2. Bestemmelserne i §§ 16-18 i lov om radio- og fjernsynsvirksomhed om radiorådets afgørelser i klagesager finder tilsvarende anvendelse på afgørelser truffet af den, der er ansvarlig for programmet.
§ 5. § 23, stk. 1-3, i lov om radio- og fjernsynsvirksomhed finder tilsvarende anvendelse på fjernsynsvirksomhed efter denne lov.
 § 6. Loven træder i kraft dagen efter bekendtgørelsen i lovtidende.
BEMÆRKNINGER TIL LOVFORSLAGET Almindelige bemærkninger Bestemmelser om radio- og fjernsynsvirksomhed findes i lov nr. 421 af 15. juni 1973 om radio- og fjernsynsvirksomhed som senest ændret ved lov nr. 276 af 6. juni 1985. Der er den 9. oktober 1985 fremsat forslag til lov om ændring af denne lov (se Folketingstidende, sp. 437 og 608). Med det den 9. oktober 1985 fremsatte lovforslag tilsigtes det at skabe en varig ordning med lokal radio- og fjernsynsvirksomhed uden for Danmarks Radio.
I perioden juni 1983 til 31. december 1985 er der af Danmarks Radio gennemført et forsøg med regional-TV i Syd og Sønderjylland.
Projektet vil ikke blive videreført inden for Danmarks Radio, og der er på lokalt plan blevet taget initiativ til at søge etableret en regional fjernsynsvirksomhed uden for Danmarks Radio fra 1. januar 1986. Der vil ikke med det ovennævnte forslag til lov om ændring af lov om radio- og fjernsynsvirksomhed blive skabt hjemmel til, at forsøget kan videreføres, idet lovforslaget ikke omhandler så store geografiske områder, som har været omfattet af Danmarks Radios regionalforsøg.
For at muliggøre at TV-Syd kan videreføres, indtil der er truffet beslutning om TV-2, fremsættes nærværende lovforslag.
Det forudsættes, at loven tages op til fornyet overvejelse i lyset af resultatet af de igangværende drøftelser om etablering af et TV-2.
På grund af lovens foreløbige karakter foreslås det, at der ikke i loven opstilles et fast regelsæt for oprettelse og drift af TV-Syd, som vil kunne foregribe drøftelser om et TV-2. De nærmere regler, der skal gælde for TV-Syd, forudsættes fastlagt i den tilladelse, som kulturministeren efter lovforslaget kan give TV-Syd, og vilkårene vil blive udformet i overensstemmelse med bemærkningerne til nærværende lovforslag.
For så vidt angår bestemmelser om erstatningsansvar og klager over urigtige oplysninger m.v. henvises til bestemmelserne om Danmarks Radio i lov om radio- og fjernsynsvirksomhed.
For så vidt angår strafansvar vil dansk rets almindelige regler være gældende.
Der henvises til, at justitsministeriet efter forhandling med statsministeriet og kulturministeriet har besluttet at nedsætte et udvalg til at gennemgå aktuelle presseretlige, strafferetlige og erstatningsretlige spørgsmål på medieområdet.
På den baggrund synes det ikke hensigtsmæssigt at fastsætte særlige regler herom i en midlertidig lov.
Indtil UHF-sendere er etableret, forudsættes TV-Syd at sende på Danmarks Radios sendenet i perioder uden for Danmarks Radios normale sendetid.
Radio-Syd forudsættes at optage forhandlinger med Danmarks Radio og Post- og Telegrafvæsenet herom.
Bemærkninger til de enkelte bestemmelser Til § 1 Radiorådet besluttede i juni 1983 at gennemføre et 2-årigt forsøg med regional-TV i Syd- og Sønderjylland.
I forsøgsperioden sender TV-Syd over Rangstrup-senderen på tidspunkter, hvor denne ikke benyttes til udsendelse af det landsdækkende TV.
Ved forsøgets start blev der afsat 18 mill. kr. til dækning af forsøgsperiodens udgifter, inkl. 4,6 mill. kr. til anlæg.
Der er senere givet en bevilling på yderligere 6,5 mill. kr. til driften, således at forsøget kan fortsætte til udgangen af 1985.
 For så vidt angår 1986 har radiorådet vedtaget at afsætte 10 mill.
kr. til formålet, såfremt der skabes grundlag - lovmæssigt og økonomisk - for en videreførelse af TV-Syd projektet uden for Danmarks Radio.
Amtsprogramområdene i Ribe, Vejle og Sønderjyllands amter har nedsat et TV-Syd arbejdsudvalg med den opgave at afprøve mulighederne for at etablere en selvstændig regional TV-station i området.
Det er udvalgets vurdering, at der er gund til at antage, at en selvstændig regional station vil kunne etableres i løbet af de nærmeste måneder, og udvalget har på denne baggrund forelagt ministeriet spørgsmålet om et lovgrundlag for TV-Syd.
Det bemærkes i denne forbindelse, at udvalget antager, at TV-Syd på længere sigt skal tilpasses det lovgrundlag, som måtte blive tilvejebragt for et nyt TV-2 med regionale stationer.
Udvalget foreslår oprettelse af en selvejende institution med navnet »Den selvejende institution TV-syds Fond«.
Fonden skal ledes af  

 et repræsentantskab med maksimalt 100 medlemmer.
Repræsentantskabet vælger en fondsbestyrelse på 7 medlemmer.
»Støtteforeningen for den selvejende institution TV-Syd« er en selvstændig forening med det formål at kanalisere bred folkelig interesse for TV-Syd samt fremskaffe økonomiske midler til selskabet.
Til gennemførelse af driften skal TV-Syd-fonden etablere et »Driftsselskab A/S TV-Syd«.
Den udøvende myndighed ligger hos driftsselskabets bestyrelse og direktion.
Med hensyn til de økonomiske forhold tilstræber TV-Syd-arbejdsudvalget gennem støtteforeningen at indsamle 4-6 mill. kr. i 1986 til supplement af det beløb, som forventes stillet til rådighed af Danmarks Radio.
Det foreligger oplyst, at man skønner, at der på nuværende tidspunkt er indsamlet et beløb på ca. 2 mill. kr. gennem støtteforeningens p.t. godt 22.000 medlemmer.
Efter at rapport om det 2. år af regional-TV-forsøget er afgivet til radiorådet, har radiorådet vedtaget at frigive de 10 mill. kr. til drift af TV-Syd i 1986 alene under forudsætning af, at der skabes det nødvendige lovgrundlag.
På den baggrund anser ministeriet det for rimeligt, at der skabes hjemmel til, at TV-Syd søges videreført, indtil der er truffet beslutning om TV-2. Det forudsættes, at der ikke stilles økonomiske midler til rådighed fra staten, ligesom der ikke stilles krav om, at der bidrages økonomisk fra de sønderjyske amter eller kommuner.
Det er dog tilladt for de lokale kommuner og amtskommuner at yde bidrag til TV-Syds drift.
Driften af TV-Syd i overgangsperioden forudsættes at hvile på samme økonomiske grundlag, som har været gældende for forsøgsordningen for lokal radio og -TV.
Kommerciel reklame eller kommerciel sponsorvirksomhed vil således ikke være tilladt.
Det forudsættes endvidere, at salg af sendetid ikke kan finde sted.
Til stk. 1 Som nævnt i de almindelige bemærkinger har man på grund af lovforslagets midlertidige karakter ikke ment det rigtigt i loven at opstille faste regler for organiseringen af TV-Syd.
Da formålet med lovforslaget alene er at muliggøre, at det i Danmarks Radios regie startede TV-Syd kan fortsætte, indtil der er truffet beslutning om TV-2, har man anset det for hensigtsmæssigt at overlade til de personer, der står bag ønsket om videreførelsen, at udforme strukturen.
Tilladelsen vil kun blive givet til en sådan institution, der er en klar fortsættelse af det nuværende TV-Syd.
Til stk. 2 I de oplysninger, der for ministeriet foreligger om den ønskede opbygning af et nyt TV-Syd, fremgår det, at der skal produceres vedkommende, oplysende og underholdende programer på et alsidigt og afbalanceret grundlag.
Det forudsættes, at kulturministeren som vilkår for en tilladelse til at drive TV-virksomhed bl.a.
 fastsætter bestemmelser om alsidighed i det samlede programudbud.
I vilkårene vil endvidere indgå krav om, at det fastsættes, hvem der er ansvarlig for programvirksomheden.
Derudover kan der fastsættes vilkår, der sikrer sammenhængen med den øvrige lovgivning om radio- og fjernsynsvirksomhed.
 Overstrædelse af vilkår kan medføre, at tilladelsen inddrages.
Til § 2 Bestemmelsen svarer til § 3, stk. 1 og 2, i lov om radio- og fjernsynsvirksomhed.
Til § 3 Radiorådet har som nævnt under bemærkningerne til § 1 besluttet for 1986 at afholde et beløb på 10 mill. kr. til videreførelse af TV-Syd uden for Danmarks Radio under forudsætning af, at der skabtes grundlag, lovmæssigt og økonomisk, for en videreførelse.
Bestemmelsen skaber hjemmel for radiorådet til at disponere over midler fra radiofonden til formålet.
Til § 4 Under hensyn til lovforslagets midlertidige karakter finder ministeriet det ikke hensigtsmæssigt at stille forslag om oprettelse af et nyt organ til behandling af klager over afgørelser vedrørende klager over programmer udsendt af TV-Syd.
Man foreslår derfor, at klager, med den modifikation, der er nødvendig, behandles af det radionævn, der også behandler klager over programmer udsendt af Danmarks Radio.
I vilkårene for tilladelse til fjernsynsvirksomhed vil der blive stillet krav om, at tilladelsens indehaver optager og i 3 måneder opbevarer alle udsendelser på bånd i overensstemmelser med regler, der fastsættes af ministeren for kulturelle anliggender.
I forbindelse med behandlingen af en sag vedrørende programvirksomheden kan det pålægges tilladelsens indehaver at aflevere optagelser af udsendelserne.
Hvis behandlingen af sager vedrørende programvirksomheden gør det nødvendigt, kan det pålægges indehaveren at opbevare bånd i mere end 3 måneder.
Vilkåret skal sikre, at der foreligger bevismateriale i tilfælde, der kræver dokumentation af indholdet af programmer.
Der tilsigtes hermed ingen stillingtagen til spørgsmålet om en egentlig arkivering af programmerne.
Dette spørgsmål overvejes i øjeblikket af en under kulturministeriet nedsat arbejdsgruppe vedrørende bevaringsforanstaltninger og arkivering for radioog TV-programmer i almindelighed.
Til § 5 Justitsministeriet har efter forhandling med statsministeriet og kulturministeriet besluttet at nedsætte et hurtigtarbejdende udvalg til at gennemgå presseretlige, strafferetlige og erstatningsretlige spørgsmål på medieområdet og navnlig tage stilling til, om der bør gennemføres et ensartet ansvarssystem for alle medier, herunder periodiske skrifter.
Det er således ikke afklaret, hvorledes man i fremtiden ønsker at vurdere erstatningsansvar inden for medieområdet, og ministeriet finder det derfor formålstjenligt for TV-Syds fjernsynsvirksomhed at henvise til de regler, der gælder for Danmarks Radio vedrørende erstatningsansvar.
Til § 6 Som nævnt er formålet med lovforslaget, at TV-Syd kan videreføres med virkning fra 1. januar 1986, når forsøgsperioden under Danmarks Radio ophører.
Af hensyn til det forberedende arbejde hermed foreslås det, at lovforslaget træder ikraft umiddelbart efter bekendtgørelse i lovtidende.
