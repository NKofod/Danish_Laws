Landsskatteretskendelse af 28. oktober 2002 vedr.
Glødelamper  

  længde/bredde  parabol/sokkel - afgiftssats Klagen skyldes, at told- og skatteregionen har fundet, at  

 virksomheden As import af glødelamper (6 typer) skal afgiftsberigtiges  

 efter  

 satsen for glødelamper med en største bredde af over 19 mm eller en største  

 længde af over 35 mm, jf. forbrugsafgiftslovens § 3, stk. 1.
 Det er oplyst, at virksomheden er registreret som varemodtager  

 og afgiftsberigtiger afgiften af glødelamper ved modtagelsen.
Det er oplyst, at glødelamperne ofte sælges separat, men at de  

 også kan sælges sammen med en parabol eller sokkel, og hvor glødelampen er  

 fastmonteret sammen med parabol/sokkel.
Det er oplyst, at den samme  

 glødelampe  

 ofte sælges i begge varianter.
 Der er udarbejdet følgende opgørelse over afgiftspligtige køb i  

 perioden fra den 1. marts 1996 til den 31. maj 2000:
 Type 11.404 stk.
 Type 2  

    

  

 672 stk.
 Type 31.628 stk.
 Type 41.824 stk.
 Type 5  

    

  

 164 stk.
 Type 6  

    

  

  

 108 stk.
 Total5.800 stk.
 Virksomheden har afgiftsberigtiget de omhandlede køb som andre  

 varer med 0,50 kr. pr. stk., jf. forbrugsafgiftslovens § 3, stk. 1.
 Told- og skatteregionen har ved den påklagede afgørelse  

 efteropkrævet virksomheden 11.600 i glødelampe-afgift, idet lamperne er anset  

 for at skulle afgiftsberigtiges med 2,50 kr. pr. stk.
Regionen har ved afgørelsen fundet, at en glødelampe ved  

 afgiftsberigtigelsen skal måles fra spids til spids, dvs. incl. en evt.  

 parabol  

 eller sokkel i de tilfælde, hvor disse indgår i en sammenbygget enhed med  

 glødelampen og sælges som sådan.
Glødelamperne skal derfor afgiftsberigtiges  

 efter forbrugsafgiftslovens § 3, stk. 1, første led.
Told- og skatteregionen  

 har herved henvist til Punktafgiftsvejledningen 2000, side 573.
 Klagerens repræsentant har nedlagt påstand om, at en evt.  

 parabol og sokkel ikke skal medregnes ved opgørelsen af største  

 bredde/længde,  

 jf. forbrugsafgiftslovens § 3, stk. 1.
 Repræsentanten har hertil anført, at det ikke forekommer logisk,  

 at den samme pære skal belægges med forskellig glødelampeafgift, blot fordi  

 den  

 er bygget sammen med en sokkel eller parabol, som ikke ændrer selve  

 glødelampens karakter, størrelse eller energiforbrug.
Repræsentanten har endvidere anført, at Told og Skat i en intern  

 meddelelse af 19. juni 2000 indrømmer, at der har været en forskellig praksis  

 på området, og at dette ikke bør komme virksomheder, der har indrettet sig på  

 den lempeligere praksis til skade.
Repræsentanten har videre anført, at  

 virksomheden har en berettiget forventning om, at afgiften har været korrekt  

 fastsat, hvorfor der ikke er hjemmel til at forhøje afgiften med  

 tilbagevirkende kraft.
 Landsskatteretten skal  

 udtale:
 Det fremgår af den dagældende forbrugsafgiftslovs § 3, stk. 1,  

 at der af elektriske glødelamper svares en afgift til statskassen, der for  

 varer med en største bredde (diameter) af over 19 mm eller en største længde  

 af  

 over 35 mm udgør 2 kr. 50 øre pr. stk. og for andre varer 50 øre pr. stk.
 Af Nudansk Ordbog, Politikens forlag, fremgår, at en glødelampe  

 er en lyskilde som består af en glasbeholder, hvori en metaltråd el.  

 kultråd  

 lyser ved elektrisk strøm, fx en elektrisk pære.
Landsskatteretten finder, at det følger af en naturlig sproglig  

 forståelse af bestemmelsens ordlyd, at det alene er selve glødelampen, der  

 skal  

 indgå i beregningen af største bredde/længde, jf. forbrugsafgiftslovens § 3,  

 stk. 1. Retten finder, at det forhold, at glødelampen er sammenbygget med en  

 evt. sokkel og parabol alene beror på den valgte konstruktion og dermed ikke  

 kan tillægges vægt ved afgørelsen.
Der henvises herved tillige til  

 Landsskatterettens kendelse offentliggjort i SKM 2001.261/TfS 2001.404, hvor  

 den valgte konstruktion ikke fandtes at kunne tillægges vægt ved beregningen  

 af  

 afgiftssatsen.
 Den påklagede afgørelse ændres derfor, hvilket er tiltrådt af  

 Told- og Skattestyrelsen.
