Bekendtgørelse om overvågning af  

 finansieringsreformen (grundtakstfinansiering) for tilbud efter lov om social  

 service I medfør af § 4, stk. 3, i lov nr. 489 af 7. juni 2001 om  

 ændring af lov om social service og lov om hjemmesygeplejerskeordninger  

 (Indførelse af en grundtakstmodel for visse sociale serviceydelser i  

 stedet for delt finansiering), fastsættes:
Anvendelsesområde § 1. Bekendtgørelsen gælder for  

 kommunernes, amtskommunernes og de regionale udviklingsråds  

 redegørelse for udviklingen i foranstaltninger og tilbud efter lov om  

 social service, der er omfattet af finansieringsreformen, jf. stk. 3.
 Stk. 2. Bekendtgørelsen gælder endvidere for  

 kommunernes og amtskommunernes indberetning af statistiske oplysninger om  

 finansieringsreformen til et centralt informations- og analysesystem, som  

 dokumentation for udviklingen efter stk. 1.
 Stk. 3. Bekendtgørelsen omfatter tilbud og  

 ydelser, der finansieres efter §§ 129, stk. 3, 130, 131 a og 131 c, samt  

 § 94 i lov om social service.
 Stk. 4. Bekendtgørelsen medfører ingen  

 indskrænkning eller anden begrænsning i andre statistik- eller  

 undersøgelsessystemer.
Redegørelser § 2. Kommunerne sender inden den 1. marts i  

 årene 2003 og 2004 en redegørelse til det regionale  

 udviklingsråd i amtet om udviklingen i kommunen det forudgående  

 kalenderår på det område efter lov om social service, der  

 er omfattet af finansieringsreformen.
 Stk. 2. Kommunernes redegørelse efter stk. 1, skal  

 omfatte følgende:
1)	en sammenfattende beskrivelse af udviklingen på de enkelte  

 områder efter § 129, stk. 3, § 131 a og § 131 c, i lov  

 om social service, 2)	en vurdering af den i nr. 1 beskrevne udvikling sammenholdt med  

 kommunens overordnede målsætninger for områderne, 3)	en beskrivelse af den generelle sagsgang og administration ved  

 visitationerne efter § 131 b i lov om social service, herunder  

 væsentlige afvigelser for typer af sager eller områder, 4)	en beskrivelse af de generelle aftaler eller typer af aftaler om  

 amtskommunal medfinansiering, der er indgået eller er under forhandling  

 med amtskommunen, jf. § 131 d i lov om social service, 5)	en vurdering af ændringerne i opgavefordelingen og samarbejdet  

 mellem kommune og amtskommune, som følge af finansieringsreformen,  

 og 6)	en vurdering af finansieringsreformens konsekvenser i forhold til  

 det samlede kommunale systems opbygning, kapacitet og kvalitative  

 udvikling.
 Stk. 3. Redegørelsen efter stk. 1 kan endvidere  

 indeholde en beskrivelse og dokumentation af særlige lokale  

 problemstillinger m.v. i forbindelse med den nye finansieringsstruktur.
 Stk. 4. Er dokumentationsgrundlaget efter stk. 2  

 utilstrækkeligt eller er der behov for belysning af specielle  

 problemstillinger i tilknytning til eller til uddybning af  

 redegørelserne efter stk. 2, kan det regionale udviklingsråd i  

 dialog med kommunerne i amtet anmode kommunerne om at supplere  

 redegørelserne efter stk. 2.
Stk. 5. Inden en redegørelse efter stk. 1 afgives  

 til det regionale udviklingsråd, skal de berørte  

 brugerorganisationer i kommunen have mulighed for at give en udtalelse om  

 redegørelsen.
Brugerorganisationernes udtalelser medsendes som bilag  

 til redegørelsen til det regionale udviklingsråd.
 § 3. De regionale udviklingsråd sender inden  

 den 1. maj i årene 2003 og 2004 en redegørelse til  

 Socialministeriet om udviklingen det forudgående kalenderår  

 på det område efter lov om social service, der er omfattet af  

 finansieringsreformen.
 Stk. 2. De regionale udviklingsråds  

 redegørelser efter stk. 1 skal omfatte følgende:
1)	En overordnet beskrivelse og vurdering af udviklingen i regionen  

 på det område efter lov om social service, der er omfattet af  

 finansieringsreformen.
Beskrivelsen skal ske med udgangspunkt i de kommunale  

 redegørelser efter § 2 og brugernes høringssvar til disse  

 redegørelser.
 2)	En særlig analyse og vurdering af rejste problemstillinger som  

 følge af finansieringsreformen, og det regionale udviklingsråds  

 forslag til løsning på disse problemstillinger.
 3)	Amtskommunens beskrivelse og vurdering af udviklingen for tilbud  

 efter § 94 i lov om social service.
Særlige undersøgelser § 4. Socialministeriet, kommunerne, amtskommunerne  

 og de regionale udviklingsråd kan gennemføre særlige  

 undersøgelser, herunder kvantitative eller kvalitative analyser, af  

 problemstillinger, som følge af finansieringsreformen.
 Stk. 2. Socialministeriet kan efter ansøgningen  

 yde tilskud til finansiering af udgifter til de særlige  

 undersøgelser efter stk. 1, hvis:
1)	undersøgelsen sker i tilknytning til redegørelserne  

 efter §§ 2 og 3, men er en videregående analyse af forholdene,  

 og 2)	kommuner og amtskommuner ikke efter § 2, stk. 4, eller efter  

 andre regler er forpligtet til at gennemføre  

 undersøgelsen.
 Stk. 3. Ansøgninger om tilskud til særlige  

 undersøgelser efter stk. 1 skal indsendes til Socialministeriet inden  

 den 1. juni og 31. december i 2002 og 1. juni i 2003.
 Indberetninger til et centralt informations- og  

 analysesystem m.v.
 § 5. Kommunerne og amtskommunerne indberetter  

 kvartalsvis statistiske oplysninger om udviklingen på det område,  

 der omfattes af finansieringsreformen, jf. § 2, og § 3 til et  

 centralt informations- og analysesystem under Socialministeriet.
 Stk. 2. Kommuner og amtskommuner besvarer endvidere  

 spørgeskemaer, der udsendes af Socialministeriet.
 Stk. 3. Socialministeriet supplerer efter  

 drøftelse med Kommunernes Landsforening og Amtsrådsforeningen  

 datagrundlaget efter stk. 1 med andre statistiske oplysninger og lignende,  

 der vil kunne bidrage til belysning af udviklingen på det område  

 efter lov om social service, der er omfattet af finansieringsreformen.
 Stk. 4. Indberetningerne efter stk. 1-3 indgår i  

 grundlaget for redegørelserne efter §§ 2 og 3.
Stk. 5. Indberetningerne efter stk. 1 skal ske  

 elektronisk via Internettet, eller undtagelsesvis på anden måde,  

 til og i overensstemmelse med den dertil indrettede database.
Fristen for  

 indberetningen er den 15. i første måned efter det kvartal,  

 indberetningen vedrører.
Fristen for den første indberetning er  

 den 15. april 2002 for det første kvartal af 2002.
 Stk. 6. Socialministeriet kan revidere databasen for  

 indberetninger efter stk. 1. Eventuelle ændringer skal fremgå af  

 databasen senest 15 dage forud for det indberetningskvartal, hvor der skal  

 ske registreringer på grundlag af ændringen.
 Stk. 7. Socialministeriet offentliggør de  

 afsluttede kvartalvise indberetninger og den samlede statistiske  

 dokumentation for udviklingen af finansieringsreformen på Internettet  

 for kommuner, amtskommunerne og de regionale udviklingsråd.
 Stk. 8. Kommuner og amtskommuner påser, at de  

 offentliggjorte oplysninger er i overensstemmelse med de faktiske forhold.  

 Eventuelle korrektioner af de offentliggjorte oplysninger skal indberettes  

 senest 15 dage efter offentliggørelsen.
Ikrafttræden § 6. Bekendtgørelsen træder i kraft  

 den 1. januar 2002 og gælder indtil den 1. januar 2005.
