Skriftlig fremsættelse (25. januar 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov  

 om ændring af lov om frihedsberøvelse og  

 anden tvang i psykiatrien og retsplejeloven (Revision af psykiatriloven,  

 herunder  

 tvangsdefinition, tvungen opfølgning efter udskrivning, personlig skærmning,  

 aflåsning af døre i afdelingen, øget lægeligt tilsyn og ekstern  

 efterprøvelse,  

 ændret klageadgang m.v.).
(Lovforslag nr.
L 140).
 Lovforslaget opfylder den forpligtelse, som Folketinget har  

 pålagt regeringen om at fremsætte lovforslag om revision af psykiatriloven i  

 folketingsåret 2005-2006, jf. psykiatrilovens § 46 (lovbekendtgørelse nr. 849  

 af 2. december 1998 om frihedsberøvelse og anden tvang i psykiatrien).
 Lovforslagets formål er at styrke patienternes retsstilling  

 og retssikkerhed på en række områder i forbindelse med anvendelsen af tvang i  

 psykiatrien, herunder på nogle områder at reducere anvendelsen af tvang.  

 Lovforslagets formål er endvidere at medvirke til at sikre, at det bliver  

 muligt at fastholde de patienter, som det indenfor rammerne af den hidtidige  

 lovgivning ikke har været muligt at fastholde, i den nødvendige  

 behandling.
 Loven foreslås ændret på mere end 30 punkter, herunder styrkes  

 patienternes retsstilling ved at det bl.a. bliver obligatorisk at tilbyde  

 patienterne eftersamtaler efter ethvert tvangsindgreb, obligatorisk  

 beskikkelse  

 af patientrådgiver ved tvangsindgreb, øget lægeligt tilsyn til langvarigt  

 bæltefikserede patienter og en ekstern lægelig efterprøvelse af indgrebet.
 Der foreslås nye afsnit om personlig skærmning og aflåsning  

 af døre i afdelingen, om personlig hygiejne under anvendelse af tvang, og om  

 undersøgelse af post, patientstuer, ejendele og kropsvistitation m.v.
Derudover foreslås det at indføre et nyt instrument; tvungen  

 opfølgning efter udskrivning, som er en mulighed for at fastholde de  

 allersvageste patienter, som det ikke er muligt at nå med det gældende  

 regelsæt, i behandling.
Patienter, som gang på gang bliver tvangsindlagt, men  

 som dropper behandlingen, når de velbehandlet bliver udskrevet.
For  

 efterfølgende at få det dårligere og dårligere, inden de atter indlægges med  

 tvang.
Tvungen opfølgning efter udskrivning kan kun anvendes, når en række  

 betingelser er opfyldt, ligesom der er knyttet en række retsgarantier til  

 indgrebet.
Endelig er der ikke tale om en pligt for overlægen til at vælge  

 dette indgreb men alene en mulighed, hvis overlægen skønner, at indgrebet er  

 relevant.
 Idet jeg i øvrigt henviser til bemærkningerne til  

 lovforslaget, skal jeg anbefale det til Folketingets velvillige behandling.
