 Denne At-cirkulæreskrivelse erstatter At-cirkulæreskrivelse nr. 6/1993.  

 Dennes indhold er gentaget, dog med en ændring i pkt. 8 om kredsens påsyn om  

 målinger på jern- og metalstøberier samt indsættelse af et bilag 2,  

 checkliste om biomoniteret forurening.
I.
Orientering Da Arbejdstilsynet ikke længere foretager målinger, der kan udføres af  

 private laboratorier, er antallet af rutinemæssige prøver på  

 Arbejdsmiljøinstituttet (AMI) faldet væsentligt.
 AMI vil opretholde sin rutine og erfaring på måle- og analyseområdet ved  

 tværsnitsundersøgelser, forskningsprojekter og andre  

 kortlægningsundersøgelser og ved indtægtsdækket virksomhed.
 AMI kan derfor fortsat rekvireres gratis i begrænset omfang af  

 Arbejdstilsynet til arbejdshygiejniske målinger og analyser af stoffer og  

 materialer, ventilation og indeklima.
 Også virksomhederne kan rekvirere AMI til ovennævnte.
 Der gøres endvidere opmærksom på, at AMI har udarbejdet en vejledning i  

 arbejdshygiejniske undersøgelser - luftforurening (nr. 5/1990) og en  

 vejledning i biologisk monitorering (rapport nr. 25/1987).
II.
Instruktion - Luftforurening - Materialer og produkter - Biologisk monitorering.
Der skal således ikke gives påbud om målinger ved mistanke om  

 overskridelser af grænseværdien.
Ligeledes skal der ikke gives påbud om  

 efterfølgende måling ved påbud om foranstaltninger.
 Endvidere vil der undtagelsesvis kunne afgives påbud om målinger, hvis de  

 foranstaltninger, der kan komme på tale, vil være meget omfattende og meget  

 bekostlige.
 Begge former for påbud afgives med hjemmel i arbejdsmiljølovens § 21.  

 Hjemlen skal angives i påbudet.
 Kredsene bør også vurdere:
- om der er taget højde for spidsbelastninger ved måling af luftforurening - eventuelle vedlagte skitser/fotos.
Målerapporter, der efter kredsens vurdering ikke er tilfredsstillende  

 udfyldt, skal returneres.
Dette gælder for eksempel hvis den beskæftigede ved  

 personbåren måleposition ikke er identificeret, dvs. kan forveksles med  

 øvrige beskæftigede på virksomheden.
 Når kredsene kommer i elektronisk kontakt, skal kredsene selv sørge for  

 inddatering efter instruktion fra AMI.
 Det bemærkes, at der ved målerapporter, der indikerer overtrædelse af  

 grænseværdien, skal gives påbud om her og nu foranstaltninger, fx anvendelse  

 af personlige værnemidler, indtil de permanente foranstaltninger kan  

 etableres.
III.
Ikrafttræden Straks.
