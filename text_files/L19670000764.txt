Under 25. februar 1966 er der i Rio de Janeiro afsluttet en rammeaftale  

 mellem Danmark og Brasilien om teknisk samarbejde.
Aftalens ordlyd er som  

 følger (den portugisiske tekst er udeladt):
RAMMEAFTALE OM TEKNISK SAMARBEJDE MELLEM REGERINGEN I KONGERIGET DANMARK  

 OG REGERINGEN I BRASILIENS FORENEDE STATER Regeringen i Kongeriget Danmark og regeringen i Brasiliens forenede  

 Stater, DER ØNSKER at styrke de venskabelige forbindelser mellem de to stater, ER UNDER HENSYN TIL deres fælles interesse i at fremme og anspore den  

 tekniske fremgang og den samfundsmæssige og økonomiske udvikling i begge  

 lande, og I ERKENDELSE AF de gensidige fordele, som vil opstå af et snævrere og mere  

 sideordnet samarbejde med henblik på at nå de ovenfor nævnte mål, BLEVET ENIGE OM, i venskabeligt samvirkes ånd, at indgå følgende  

 rammeaftale om teknisk samarbejde:
ARTIKEL 1 1. De to regeringer vil bestræbe sig på at  

 tilvejebringe gensidig bistand og samarbejde, idet deres respektive tekniske  

 og finansielle muligheder tages i betragtning.
 2. Samarbejde og bistand etableret i henhold til  

 nærværende aftale vil blive baseret på fælles deltagelse i vedkommende  

 tekniske anliggender og med det formål at fremskynde og befæste den  

 økonomiske udvikling og det samfundsmæssige velfærd i de to stater.
 3. De enkelte programmer og projekter vedrørende  

 teknisk samarbejde vil blive gennemført i henhold til bestemmelser i særlige  

 skriftlige tillægsaftaler, som knytter sig til nærværende aftale.
ARTIKEL II De to regeringer vil i fællesskab dække de økonomiske udgifter ved de  

 programmer og projekter vedrørende teknisk samarbejde, som gennemføres i  

 henhold til bestemmelserne i nærværende aftale og tillægsaftalerne.
ARTIKEL III Med det formål at behandle den i henhold til nærværende aftale iværksatte  

 tekniske samarbejdsvirksomhed systematisk og metodisk er de to regeringer  

 enige om:
ARTIKEL IV Det i nærværende aftale fastlagte og i tillægsaftalerne nærmere bestemte  

 tekniske samarbejde kan bestå i:
ARTIKEL V 1. Det faglige personale, som skal yde råd og bistand,  

 skal udvælges af den regering, som yder råd og bistand, efter rådføring med  

 den anden regering.
 2. Ved udførelsen af deres pligter skal det faglige  

 personale holde nær forbindelse med de af den regering, som modtager råd og  

 bistand, udpegede myndigheder og skal rette sig efter sådanne instrukser fra  

 denne regering, som måtte være forudset i tillægsaftalerne.
ARTIKEL VI Det faglige personale, som omhandles i nærværende aftale, skal bestå af  

 lærere, eksperter og andre teknikere, der af den ene regering udpeges til at  

 arbejde på den andens område med henblik på at forberede og gennemføre  

 programmer og projekter behandlet i tillægsaftalerne til nærværende aftale.
ARTIKEL VII 1. Det faglige personale, som i henhold til nærværende  

 aftale udpeges af Kongeriget Danmarks regering til at gøre tjeneste i  

 Brasiliens forenede Stater, kan i seks måneder efter deres ankomst uden  

 hensyn til udstedelse af »Licenca Previa de Importacao« og  

 »Prova de Cobertura Cambial« og undtaget fra konsulære og  

 toldmæssige afgifter samt betaling af alle lignende gebyrer eller afgifter  

 importere:
 2. Ved afslutningen af deres officielle tjeneste vil  

 det faglige personale i henhold til den gældende nationale lovgivning modtage  

 samme fritagelser med henblik på at udføre førnævnte effekter.
 3. Det i nærværende artikel nævnte faglige personale  

 og deres familie vil med hensyn til indtægter modtaget fra udlandet være  

 fritaget for alle skatter pålignet i henhold til Brasiliens forenede Staters  

 lovgivning, herunder sociale skatter.
 4. I alle andre tilfælde vil Brasiliens forenede  

 Staters regering på førnævnte faglige personale og med hensyn til dettes  

 aktiver og ejendele anvende samme bestemmelser, som gælder for eksperter  

 udsendt af De forenede Nationer og særorganisationerne.
 5. Den pågældende myndighed eller institution, under  

 hvilke det faglige personale arbejder, skal være ansvarlig for lægebehandling  

 i tilfælde af ulykke eller sygdom forårsaget af arbejdet eller forholdene på  

 stedet.
ARTIKEL VIII Udstyr og materialer leveret af Kongeriget Danmarks regering til  

 Brasiliens forenede Staters regering eller til institutioner og myndigheder i  

 Brasiliens forenede Stater, som er behørigt udpeget af de to regeringer i  

 overensstemmelse med tillægsaftaler, skal ikke underkastes »Licenca  

 Previa de Importacao« eller »Prova de Cobertura Cambial«, og  

 vil være fritaget for konsulære og toldmæssige afgifter, indkøbs- og  

 forbrugsafgifter, omsætningsskatter og alle lignende skatter eller afgifter.
ARTIKEL IX Nærværende aftale og tillægsaftaler kan ændres ved skriftlig aftale mellem  

 de to regeringer.
ARTIKEL X Hver regering skal underrette den anden om afslutningen af den formelle  

 procedure, som deres respektive forfatningsmæssige bestemmelser kræver for  

 ikrafttrædelsen af nærværende aftale.
Nærværende aftale træder i kraft på  

 datoen for den seneste underretning.
ARTIKEL XI Nærværende aftale kan opsiges ved skriftligt varsel fra den ene regering  

 til den anden og skal ophøre seks måneder efter modtagelsen af sådant varsel.
 Et sådant varsel skal ikke influere på igangværende programmer og  

 projekter, medmindre der udtrykkeligt henvises til disse.
ARTIKEL XII Nærværende aftale er udfærdiget i to eksemplarer på engelsk og  

 portugisisk, begge tekster af samme gyldighed.
 TIL BEKRÆFTELSE HERAF har undertegnede befuldmægtigede underskrevet denne  

 aftale og påført den deres respektive segl.
 UDFÆRDIGET i byen Rio de Janeiro den femogtyvende dag i februar i året  

 nitten hundrede og seksogtres.
FOR REGERINGEN I KONGERIGET DANMARK Helmuth Møller FOR REGERINGEN I BRASILIENS FORENEDE STATER Juracy Magalhaes I henhold til artikel X er aftalen trådt i kraft den 30. december 1966.
 Udenrigsministeriet, den 24. januar  

 1967.
J.
O.
Krag.
