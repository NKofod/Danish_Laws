 I medfør af § 5, stk. 1, § 21, stk. 2 og efter bemyndigelse i henhold til  

 § 9, stk. 2 i lov nr. 292 af 10. juni 1981 om visse havanlæg, samt efter  

 samråd med Søfartsstyrelsen fastsættes:
 § 1.  Bekendtgørelsen finder anvendelse på havanlæg,  

 som omhandlet i havanlægslovens § 1.
§ 2.  Bekendtgørelsen omfatter arbejde med biologiske  

 agenser.
Endvidere omfatter bekendtgørelsen andet arbejde, som på grund af  

 sin art indebærer, at man kan blive udsat for biologiske agenser.
Bilag 1  

 indeholder en liste over arbejdsprocesser, der kan indebære påvirkning fra  

 biologiske agenser, og som er omfattet af bestemmelserne i denne  

 bekendtgørelse.
 Stk. 2.  Arbejde med og håndtering af biologiske agenser  

 ved arbejdsprocesser, der ikke er nævnt i bilag 1, skal opfylde kravene i  

 Arbejdstilsynets bekendtgørelse om biologiske agenser og arbejdsmiljø, og må  

 ikke udføres uden Energistyrelsens forudgående tilladelse.
 § 3.  Ved biologiske agenser forstås i denne  

 bekendtgørelse mikroorganismer, herunder genetisk modificerede  

 mikroorganismer, cellekulturer og endoparasitter hos mennesker, som er i  

 stand til at fremkalde en infektionssygdom, allergi eller toksisk effekt.
 Stk. 2.  Biologiske agenser klassificeres i 4  

 risikogrupper i forhold til graden af infektionsrisiko, jf. bilag 4.
 § 4.  Arbejdet skal i alle led planlægges og  

 tilrettelægges således, at det kan udføres sikkerheds- og sundhedsmæssigt  

 fuldt forsvarligt.
 Stk. 2.  Planlægningen og tilrettelæggelsen af arbejdet  

 skal ske under hensyntagen til de forebyggelsesprincipper, der er angivet i  

 bilag 2. Den herunder foretagne vurdering skal, i den udstrækning den har  

 særlig betydning for sikkerhed og sundhed under arbejdet, foreligge i  

 skriftlig form.
Stk. 3.  I vurderingen skal indgå en fastlæggelse og  

 vurdering af arten, graden og varigheden af påvirkningen fra biologiske  

 agenser og risikoen derved.
Fastlæggelsen og vurderingen skal foretages på  

 grundlag af den klassificering af biologiske agenser, der fremgår af bilag 5,  

 og i øvrigt i overensstemmelse med retningslinierne i bilag 2. Hvis et  

 biologisk agens ikke er anført i bilag 5, skal arbejdsgiveren ud fra  

 retningslinierne i bilag 4 bedømme, i hvilken risikogruppe agenset hører til.
 Stk. 4.  Vurderingen skal revideres regelmæssigt og  

 desuden, når det har særlig betydning for sikkerhed og sundhed under arbejdet  

 herunder ved ændring af de forhold, der kan få indvirkning på de ansattes  

 udsættelse for biologiske agenser.
Stk. 5.  Arbejdet skal planlægges og tilrettelægges  

 under hensyntagen til denne vurdering.
Det skal herunder sikres, at der om  

 nødvendigt iværksættes sådanne særlige foranstaltninger, som er nævnt i §§  

 6-10, og at foranstaltningerne iværksættes, inden arbejdet påbegyndes.
 § 5.  Arbejdet skal planlægges, tilrettelægges og  

 udføres således, at påvirkning fra biologiske agenser så vidt muligt undgås.
 Stk. 2.  Hvis det ikke er muligt at undgå påvirkning fra  

 biologiske agenser, skal der iværksættes foranstaltninger til imødegåelse af  

 risikoen for ulykker eller sundhedsskader.
 Stk. 3.  Arbejdsgiveren skal, i det omfang det er  

 muligt, og afhængig af det foreliggende vidensniveau undgå anvendelse af en  

 skadelig biologisk agens, ved at erstatte den med en agens, der under  

 betingelserne for dens anvendelse ikke er skadelig eller er mindre skadelig  

 for de ansattes helbred.
 § 6.  Hvor det er nødvendigt for, at arbejdet kan  

 foregå sikkerheds- og sundhedsmæssigt fuldt forsvarligt, skal der under  

 hensyntagen til vurderingen efter § 4 tillige iværksættes følgende  

 foranstaltninger:
 Stk. 2.  Hvis arbejdet ikke på anden måde kan udføres  

 sikkerheds- og sundhedsmæssigt fuldt forsvarligt, skal der anvendes  

 personlige værnemidler i overensstemmelse med reglerne herom, herunder særlig  

 bekendtgørelse om anvendelse af personlige værnemidler på havanlæg.
 Stk. 3.  Arbejdstøj og værnemidler, som kan være  

 kontamineret af biologiske agenser, skal aftages, når arbejdsområdet  

 forlades, og opbevares adskilt fra anden beklædning.
 Stk. 4.  Arbejdsgiveren skal sikre, at den aftagne  

 beklædning og værnemidlerne dekontamineres og renses eller om nødvendigt  

 destrueres.
 § 7.  Arbejdsgiveren skal sørge for, at instruktioner  

 til de ansatte foreligger skriftligt og i fornødent omfang ved opslag.
 Stk. 2.  Hvis der sker arbejde med biologiske agenser,  

 der kan forårsage en alvorlig fare, skal der være opslag på arbejdspladsen om  

 forholdsreglerne ved ulykker eller uheld.
 Stk. 3.  Energistyrelsen kan stille krav om, at arbejde  

 med biologiske agenser i et nærmere angivet omfang kun må ske, hvis det  

 udføres af personer, der har gennemgået en særlig uddannelse, godkendt af  

 Energistyrelsen.
 § 8.  De ansatte eller havanlæggets  

 sikkerhedsorganisation skal straks underrettes om ulykker eller uheld, der  

 kan have medført udslip af biologiske agenser, som kan forårsage sygdom hos  

 mennesker.
 Stk. 2.  Pligten efter stk. 1 til at underrette finder  

 tilsvarende anvendelse ved andet arbejde, som indebærer, at man kan blive  

 udsat for påvirkning fra biologiske agenser, jf. § 2, stk. 2, medmindre  

 vurderingen efter § 4 viser, at det er unødvendigt.
 § 9.  Arbejdsgiveren skal sikre, at ansatte, der  

 vurderes at kunne være udsat for fare for deres sikkerhed eller sundhed som  

 følge af påvirkning fra biologiske agenser, har adgang til før ansættelsen og  

 herefter med regelmæssige mellemrum at få foretaget en arbejdsmedicinsk  

 undersøgelse.
 § 10.  Ved arbejde i havanlæggets behandlingsrum skal  

 der, hvor det er nødvendigt for, at arbejdet kan foregå sikkerheds- og  

 sundhedsmæssigt fuldt forsvarligt, bl.a. træffes følgende særlige  

 foranstaltninger:
 § 11.  Enhver ulykke eller ethvert uheld, der kan have  

 medført udslip af biologiske agenser, som kan forårsage sygdom hos mennesker,  

 skal straks anmeldes til Energistyrelsen.
 § 12.  Energistyrelsen kan, hvor særlige forhold  

 foreligger, dispensere fra bestemmelserne i denne bekendtgørelse, når det  

 skønnes rimeligt og fuldt forsvarligt og i det omfang, det er foreneligt med  

 direktiv 90/679/EØF om beskyttelse af arbejdstagerne mod farerne ved at være  

 udsat for biologiske agenser under arbejdet.
§ 13.  Med bøde eller hæfte straffes den, der Stk. 2.  For overtrædelse af §§ 4-11 kan der pålægges  

 rettighedshaverne og operatøren bødeansvar, selv om overtrædelsen ikke kan  

 tilregnes dem som forsætlig eller uagtsom.
Overtrædes de i 1. punktum nævnte  

 bestemmelser under samme omstændigheder indenfor andre arbejdsgiveres  

 respektive arbejdsområder, pålægges vedkommende arbejdsgiver bødeansvar som  

 nævnt i 1. punktum.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af et  

 aktieselskab, anpartselskab, andelsselskab eller lignende, kan der pålægges  

 selskabet som sådant bødeansvar.
 § 15.  Bekendtgørelsen træder i kraft den 1. september  

 1994.
Energistyrelsen, den 14. juli 1994 Ib Larsen / Uffe Danvold Bilag 1 Liste over eksempler på arbejde, der kan indebære påvirkning fra  

 biologiske agenser og er omfattet af bekendtgørelsen, jf. § 2, stk. 1 1. Arbejde, der indebærer kontakt med animalske  

 produkter.
 2. Arbejde i havanlæggets behandlingsrum og  

 førstehjælpsarbejde, - f.eks. ved ulykker . . .
 3. Arbejde i forbindelse med indsamling, behandling og  

 bortskaffelse af affald herunder arbejde med haveanlæggets  

 affaldsbehandlingsanlæg.
 4. Arbejde i rum eller lignende, hvor der benyttes  

 luftbefugtningsanlæg.
Bilag 2 Grundlag for arbejdspladsvurderingen efter § 4 Del 1:
Generelle forhold Vurderingen efter § 4 skal foretages på grundlag af alle tilgængelige  

 oplysninger, herunder navnlig:
 1. Den klassificering af biologiske agenser, der  

 fremgår af bilag 4.
 2. Oplysninger om mulige allergiske eller toksiske  

 risici i forbindelse med påvirkning fra biologiske agenser.
 3. Vejledning fra en offentlig myndighed, herunder  

 Arbejdstilsynet eller Sundhedsstyrelsen ifølge hvilke, det biologiske agens  

 bør bekæmpes for at sikre de ansattes sikkerhed og sundhed.
 4. Oplysninger om sygdomme, som kan pådrages i  

 forbindelse med arbejdet, eller som er konstateret hos en ansat, og som har  

 direkte forbindelse med arbejdet.
 5. Oplysning om de arbejdsprocesser, hvorunder  

 påvirkning fra biologiske agenser kan finde sted, med henblik på fastsættelse  

 af graden og varigheden af den eventuelle påvirkning.
 Del 2:
Særlige forhold i forbindelse med arbejde i havanlæggets  

 behandlingsrum samt førstehjælpsarbejde, - for eksempel ved ulykker Hvad angår det i bilag 1, pkt. 2 nævnte arbejde skal der ved vurderingen,  

 jf. § 4, tages særligt hensyn til:
 1. Uvisheden om forekomsten af biologiske agenser i  

 mennesker samt i udtagne prøver og materialer fra disse.
 2. Farerne ved de biologiske agenser, der eventuelt  

 forekommer eller mistænkes for at forekomme i mennesker samt i udtagne prøver  

 og materialer fra disse.
 3. Den risiko der skyldes arbejdets karakter, herunder  

 f.eks. blodprøvetagning.
Bilag 3 Mærke til angivelse af biologisk betinget fare, jf. § 6, stk. 1, nr. 2 Symbolet er sort på gul baggrund Bilag 4 Klassifikation af biologiske agenser Biologiske agenser klassificeres i 4 risikogrupper i forhold til graden af  

 infektionsrisiko:
 1. Ved et biologisk agens i gruppe 1 forstås et  

 biologisk agens, som sandsynligvis ikke forårsager infektionssygdom hos  

 mennesker.
 2. Ved et biologisk agens i gruppe 2 forstås et  

 biologisk agens, der kan forårsage infektionssygdom hos mennesker og være til  

 fare for de ansatte; der er lille risiko for spredning til samfundet; der  

 findes sædvanligvis effektiv forebyggelse eller behandling.
 3. Ved et biologisk agens i gruppe 3 forstås et  

 biologisk agens, der kan forårsage alvorlig infektionssygdom hos mennesker og  

 udgør en alvorlig fare for de ansatte; der kan være risiko for spredning til  

 samfundet, men der findes sædvanligvis effektiv forebyggelse eller  

 behandling.
 4. Ved et biologisk agens i gruppe 4 forstås et  

 biologisk agens, der forårsager alvorlig infektionssygdom hos mennesker og  

 udgør en alvorlig fare for de ansatte; der kan være stor risiko for spredning  

 til samfundet; der findes sædvanligvis ingen effektiv forebyggelse eller  

 behandling.
 Kan et biologisk agens ikke med sikkerhed klassificeres i en risikogruppe,  

 skal det foreløbigt klassificeres i den højeste risikogruppe blandt de, der  

 kan være tale om.
Bilag 5 Klassifikation af biologiske agenser i risikogruppe 2, 3 og 4 1) Indledende bemærkninger 1. Listen over klassificerede biologiske agenser  

 indeholder kun de agenser, der vides at kunne fremkalde infektionssygdomme  

 hos mennesker, d.v.s. de agenser, der tilhører risikogruppe 2, 3 og 4. Dyre-  

 og plantepatogener, som vides ikke at påvirke mennesker, er ikke medtaget.
 Genetisk modificerede organismer er ikke specifikt omfattet af listen.  

 Derimod vil listen kunne bruges som baggrund for en vurdering af evt. opførte  

 værtsorganismer for genetisk modifikation.
2. Listen over klassificerede biologiske agenser er  

 baseret på biologiske agensers virkning på sunde personer.
Der er ikke taget  

 specielt hensyn til de særlige virkninger, der kan optræde hos personer, hvis  

 modtagelighed kan være påvirket af f.eks. allerede eksisterende sygdom,  

 medicinsk behandling, svækket immunitet, graviditet eller amning.
 3. Biologiske agenser, som ikke er klassificeret i  

 gruppe 2-4 på listen, klassificeres ikke implicit i gruppe 1.
 Hvad angår slægter af biologiske agenser, som indeholder mange arter, der  

 vides at kunne fremkalde infektionssygdom hos mennesker, omfatter listen de  

 arter, der oftest giver sygdom, tilligemed en generel henvisning til at andre  

 arter inden for samme slægt kan påvirke helbredet (spp). Når en hel slægt  

 nævnes i listen, udelukkes implicit de arter og stammer, der vides ikke at  

 være sygdomsfremkaldende.
4. Når en stamme er svækket eller har mistet sine  

 kendte sygdomsfremkaldende gener, finder den indeslutning, der svarer til  

 forældrestammens klassifikation, ikke nødvendigvis anvendelse.
Dette afgøres  

 ved en hensigtsmæssig vurdering, jf. § 4, af den risiko, stammen udgør på  

 arbejdsstedet.
 Eksempler på sådanne stammer er stammer, der skal anvendes som et produkt  

 eller en del af et produkt til bl.a. forebyggelse eller behandling.
 5. Den nomenklatur for biologiske agenser, der er  

 blevet anvendt ved klassificeringen, afspejler og er i overensstemmelse med  

 de seneste internationale aftaler om agensers taksonomi og nomenklatur, der  

 var gældende på det tidspunkt, da listen blev opstillet.
 Listen over klassificerede biologiske agenser er således et udtryk for den  

 viden, der var til rådighed, da listen blev opstillet.
 Listen ajourføres, når den ikke længere afspejler den aktuelle viden.
 6. Samtlige virus, der allerede er isolerede hos  

 mennesker, men som endnu ikke er blevet vurderede og klassificerede i listen,  

 klassificeres som udgangspunkt ikke lavere end risikogruppe 2, med mindre det  

 kan godtgøres, at de ikke kan forårsage sygdom hos mennesker.
 7. De indeslutningskrav, der følger af  

 klassifikationen af parasitter, gælder kun for de af parasittens livsstadier,  

 der kan være sygdomsfremkaldende hos mennesker.
 8. Visse biologiske agenser, der er klassificerede i  

 gruppe 3 og i listen er mærket med en asterisk (*), udgør i visse tilfælde  

 kun en begrænset smittefare for de ansatte, da de normalt ikke overføres via  

 luften.
 9. Listen indeholder særskilte angivelser for  

 biologiske agenser, der ud over at kunne fremkalde infektionssygdom kan  

 fremkalde allergiske eller toksiske reaktioner, for biologiske agenser, imod  

 hvilke der findes effektiv vaccine, og for de biologiske agenser, hvor det er  

 hensigtsmæssigt at opbevare lister over de ansatte, der er eller har været  

 udsat herfor, i op til 40 år.
 Angivelserne er systematiseret i form af følgende bemærkninger:
 A: Mulighed for allergiske reaktioner.
 T: Toksindannende.
 D: Listen over ansatte, der udsættes for det pågældende biologiske agens,  

 skal opbevares i 40 år efter den sidste kendte eksponerings ophør.
 V: Effektiv vaccine til rådighed.
 (* 1) Bekendtgørelsen indeholder bestemmelser, der gennemfører Rådets  

 direktiv 90/679/EØF, EF-Tidende 1990 L 374, s. 1, som ændret ved direktiv  

 93/88/EØF, EF-Tidende L 268, s. 71.
