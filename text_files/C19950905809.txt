Disse bestemmelser angiver de overordnede principper for samarbejdet  

 mellem forsvaret og redningsberedskabet i fredstid.
Særskilte bestemmelser er  

 udarbejdet for samarbejdet under krise eller krig.
 Bestemmelserne omfatter ikke Beredskabsstyrelsens aftale med  

 Forsvarskommandoen vedrørende personel til regeringsanlæggene.
 Bestemmelserne er udarbejdet inden for rammerne af beredskabsloven (lov  

 nr. 1054 af 23. december 1992) og lov om forsvarets formål, opgaver og  

 organisation m.v. (lov nr. 909 af 8. december 1993).
Der kan på en række områder ved underlagte myndigheder/enheder være behov  

 for udarbejdelse af uddybende samarbejdsaftaler.  SAMARBEJDET MELLEM  

 FORSVARET OG REDNINGSBEREDSKABET I FREDSTID Tillæg: Rettelsesskema INDLEDNING 1. Denne samling af bestemmelser for samarbejdet i  

 fredstid mellem forsvaret og redningsberedskabet er udarbejdet i samarbejde  

 mellem Forsvarskommandoen og Beredskabsstyrelsen.
Bestemmelserne fordeles i  

 forsvaret af Forsvarskommandoen og i redningsberedskabet af  

 Beredskabsstyrelsen.
GENERELLE BESTEMMELSER 2. Disse bestemmelser gælder for: - Forsvarets  

 myndigheder, herunder hjemmeværnet i den udstrækning personel herfra deltager  

 i aktiviteter omfattet af disse bestemmelser. - Redningsberedskabets  

 myndigheder.
3. Samarbejdsaftaler mellem myndigheder/enheder i  

 forsvaret og redningsberedskabet i henhold til disse bestemmelser kan  

 principielt indgås på alle niveauer.
Samarbejdsområder kan være  

 brandbekæmpelse, evakuering, nødhjælp m.fl.
Aftalerne skal normalt foreligge  

 i skriftlig form på de enkelte aftaleområder, og skal opbevares ved de  

 respektive samarbejdende myndigheder.
4. Klassificerede dokumenter m.v., der i arbejdsøjemed  

 udveksles mellem de implicerede myndigheder fra forsvaret og  

 redningsberedskabet, behandles efter de bestemmelser, der gælder for de  

 pågældende myndigheder/enheder, jf.
Statsministeriets cirkulære af 1.  

 november 1986: »Cirkulære vedrørende sikkerhedsbeskyttelse af  

 oplysninger, der er af fælles interesse for NATO-landene, eller hvor der i  

 øvrigt består en offentlig beskyttelsesinteresse« og  

 Forsvarskommandobestemmelse 358-1, »Bestemmelser for den militære  

 sikkerhedstjeneste«.
5. Kommandoforhold.
Som hovedregel træffer hver  

 myndighed/enhed afgørelse inden for eget kompetenceområde.
Ved iværksættelse  

 af samarbejdsopgaver, hvor det er nødvendigt at tillægge den ene af de to  

 myndigheder/enheder beføjelser til at træffe endelig afgørelse inden for den  

 andens kompetenceområde, følges i hvert enkelt tilfælde de nedenfor anførte,  

 særlige regler herfor.
6. Mødevirksomhed.
Der afholdes normalt en gang årligt  

 et kontaktmøde mellem Beredskabsstyrelsen og Forsvarskommandoen, hvor emner  

 af fælles interesse kan drøftes, og hvor udveksling af information kan  

 foregå.
Herudover afholdes der efter behov planlægningsmøder mellem  

 forsvarets tre operative kommandoer og øvrige totalforsvars-myndigheder.
 7. Rettelse af bestemmelserne foretages i henhold til  

 aftale mellem Forsvarskommandoen og Beredskabsstyrelsen.
 PERSONEL OG UDDANNELSE M.V.
8. Personel. a.  Forbindelsesofficer ved Hærens  

 Ingeniør- og ABC- skole (HIAS).  Beredskabsstyrelsens forbindelsesofficer  

 til HIAS virker som forbindelsesofficer mellem HIAS og redningsberedskabets  

 myndigheder.
Den pågældende varetager bl.a. redningsberedskabsmæssig  

 sagsbehandling og undervisning på skolen.
Ref.: Forsvarskommandodirektiv  

 O.24.8/OP 2-4862 af 13. oktober 1971. b.  Værnepligtsområdet.  

  Forsvarets Værnepligt og Rekruttering (FVR) er udpeget til på  

 forsvarsministerens vegne at fordele udskrevne værnepligtige til forsvaret og  

 redningsberedskabet i medfør af værnepligtslovens § 22. Samarbejdet med FVR  

 omfatter en række praktiske forhold om rekvirering af værnepligtige, samt  

 udveksling af sessionernes bedømmelseskort i forbindelse med  

 konstabelansættelser og overførsler af værnepligtige mellem de  

 værnepligtsadministrerende myndigheder.
Som et led i samarbejdet foregår der  

 herudover en løbende og gensidig udveksling af faglige synspunkter om  

 værnepligtsspørgsmål.
Ref.: Værnepligtslovens § 22 med tilhørende  

 bekendtgørelser. c.  Forsvarets Center for Lederskab (FCL) . FCL yder  

 støtte til Beredskabsstyrelsens Befalingsmandsskole i forbindelse med  

 udvælgelse af elever til faste befalingsmandsklasser.
Endvidere forestår FCL  

 afvikling af skriftlige prøver ved Beredskabscentrene i forbindelse med  

 udvælgelse af elever til Beredskabskorpsets delingsførerklasser.  

 Beredskabsstyrelsen betaler på grundlag af registrerede ydelser.
Ref.:  

 Samarbejdet er reguleret i en betalingsaftale mellem FCL og  

 Beredskabsstyrelsen. d.  Rekrutprøver . FCL bistår Beredskabsstyrelsen  

 i forbindelse med afholdelse af rekrutprøver for det statslige  

 redningsberedskabs værnepligtige (»MPT-prøver«). Ref.: Støtten ydes  

 i henhold til aftale mellem FCL og Beredskabsstyrelsen.
9. Uddannelse. a.  Totalforsvarskurser.
Der  

 skelnes mellem Regionalt Totalforsvarskursus (FAK 012) og Landsdækkende  

 Totalforsvarskursus (FAK 013). FAK 012 henvender sig til officerer af linien,  

 officerer af reserven, befalingsmænd fra redningsberedskabet og  

 sagsbehandlere i det civile beredskab og fra politiet.
Kursus tilrettelægges  

 af Forsvarsakademiet, Beredskabsstyrelsen og Rigspolitichefen i fællesskab,  

 og har til formål at ajourføre og udbygge kursusdeltagernes viden på det  

 regionale område, samt at give kursusdeltagerne lejlighed til at studere  

 samarbejdsaspekter i totalforsvaret.
FAK 013 henvender sig til  

 beslutningstagere ved totalforsvarets centrale myndigheder.
Kursus  

 tilrettelægges af Forsvarsakademiet, Beredskabsstyrelsen og Rigspolitichefen  

 i fællesskab, og har til formål at orientere om totalforsvarets struktur og  

 arbejdsformer, samt at orientere om totalforsvarsplanlægningens status.
Ref.:  

 Forsvarskommandovejledning PSU.180-2. b.  Uddannelse ved Hærens Ingeniør-  

 og ABC-skole (HIAS).  I henhold til aftale mellem Forsvarskommandoen og  

 Beredskabsstyrelsen kan eleverne på de faste befalingsmandsklasser på  

 Beredskabskorpsets Befalingsmandsskole deltage i alle relevante kurser på  

 HIAS.
Ref.: Forsvarskommandodirektiv O.24.8/OP2-4862 af 13. november 1971. c.  

Anvendelse af kursusinstitutioner.
Personel fra forsvaret og  

 redningsberedskabet kan optages på kurser og uddannelser ved den anden  

 myndigheds skoler og uddannelsesinstitutioner.
Deltagelse i kurser og  

 uddannelser aftales mellem de respektive myndigheder i hvert enkelt tilfælde,  

 ligesom eventuel betaling eller kursusafgift også fastlægges på forhånd i  

 hvert enkelt tilfælde.
Deltagelse i kurser og uddannelser vil normalt finde  

 sted på, men er ikke begrænset til, følgende skoler og  

 uddannelsesinstitutioner: (1) Uddannelser på Forsvarsakademiet (FAK): -  

 Videreuddannelsestrin II (VUT II) - Værnsfælles Generelt Kursus (VGK) (2)  

 Kurser på Hjemmeværnsskolen (HJS) (3) Kurser på Hærens Ingeniør- og ABC-skole  

 (HIAS) (4) Kurser på Forsvarets Forvaltningsskole (FOFS) (5) Kurser ved  

 Forsvarets Center for Lederskab (FCL) (6) Kurser på Hærens Materiel- og  

 Færdselsskole (HMFS) (7) Kurser på Forsvarets Gymnastikskole (FGS) (8) Kurser  

 på Hærens Signalskole (HSS) (9) Kurser på Beredskabsstyrelsens Højskole  

 (BRHS) (10) Kurser på Beredskabsstyrelsens Brandskole (BRSB) (11) Kurser på  

 Beredskabsstyrelsens tekniske Skole (BRTS) (12) Kurser på  

 Beredskabsstyrelsens Befalingsmandsskole (BRBS) d.  Forsvarets  

 Brevskole.
Beredskabsstyrelsen og myndigheder i redningsberedskabet kan  

 tilmelde personel til Forsvarets Brevskole.
Beredskabsstyrelsen og  

 myndigheder i redningsberedskabet betaler til Forsvarets Brevskole på  

 grundlag af registrerede tilmeldinger.
Ref.: Civilforsvarsstyrelsens  

 skrivelse af 20. februar 1992 til Forsvarets Brevskole.
10. Forsvarets Oplysnings- og Velfærdstjeneste (FOV).  

 Der er indgået aftale mellem Forsvarsministeriet og Indenrigsministeriet om,  

 at dele af FOV's virksomhed udstrækkes til også at omfatte Beredskabskorpset.  

 Dette medfører, at Indenrigsministeriet udpeger en repræsentant til Folk og  

 Værn udvalget.
Ref.: Kundgørelse for Forsvaret B. 2-6, § 9 (Cirkulære om  

 Forsvarets Oplysnings- og Velfærdstjeneste).
11. Samarbejdet med FOV omfatter  

 socialrådgivningsvirksomhed i relation til værnepligtigt og ansat personel i  

 Beredskabskorpset, ligesom korpsets personel kan søge hjælp eller tilskud  

 m.v. fra Forsvarets Velfærdsfond.
Samarbejdet vedrørende socialrådgivning er  

 reguleret i en betalingsaftale, hvorefter Beredskabsstyrelsen erlægger  

 betaling til FOV på grundlag af registrerede ydelser.
Ref.: Kundgørelse for  

 Forsvaret B. 2-6 (Cirkulære om Forsvarets Oplysnings- og Velfærdstjeneste).
12. Forsvarets Pædagogiske Råd.
Efter aftale mellem  

 Forsvarskommandoen og Beredskabsstyrelsen stilles en plads som observatør til  

 rådighed for redningsberedskabet.
Ref.: Kundgørelse for Forsvaret B. 2-4  

 (Cirkulære om Forsvarets Pædagogiske Råd).
13. Totalforsvarsudstillinger tilrettelægges i  

 samarbejde mellem totalforsvarsmyndighederne.
FOV varetager  

 koordineringsopgaven og fungerer som sekretariat.
Ref.: FOV skrivelse af 25.  

 februar 1991 til informationschefen i Civilforsvarsstyrelsen og i  

 Civilforsvarsforbundet (»Notat vedrørende fremtidigt samarbejde (CFS,  

 CFF og FOV) omkring totalforsvarsudstillinger.«).
LOGISTIK 14. Fællesindkøb.
Det statslige redningsberedskab og  

 forsvaret har adgang til at udnytte rammeaftaler om indkøb, uanset om de er  

 indgået af Beredskabsstyrelsen, hærens, søværnets eller flyvevåbnets  

 materielkommandoer.
Ref.: Ordningen beror på praksis og er ikke formaliseret.
15. Gensidigt lån af materiel.
Der findes ikke  

 formaliserede aftaler på området, men aftaler indgås i den konkrete  

 situation.
16. Forsvarets Bygningstjeneste (FBT) foretager  

 bygge-, anlægs- og vedligeholdelsesarbejder på det statslige  

 redningsberedskabs ejendomme, anlæg og lokaler.
Endvidere yder  

 bygningstjenesten konsultativ bistand ved Beredskabsstyrelsens  

 ejendomsforvaltning.
Ref.: Rammeaftale af 14. januar 1992 mellem  

 Civilforsvarsstyrelsen og Forsvarets Bygningstjeneste vedrørende FBT's  

 varetagelse af Civilforsvarsstyrelsens bygge- og anlægsarbejder,  

 vedligeholdelse af bygninger og anlæg samt drift af REGAN ØST og REGAN VEST.
ATOMBEREDSKAB 17. Beredskabsstyrelsen leder atomberedskabet.  

 Beredskabets organisation er i første række opbygget omkring  

 redningsberedskabet og politiet med støtte fra forsvaret.
Endvidere indgår en  

 række faglige myndigheder og organisationer.
Operativt og administrativt  

 ledes og koordineres det samlede beredskabs indsats af den centrale  

 beredskabsledelse under forsæde af Beredskabsstyrelsen.
Forsvaret er  

 repræsenteret i den centrale beredskabsledelse, normalt ved  

 Forsvarskommandoen.
 18. Forsvaret deltager i det daglige atomberedskab og  

 i overvågningen med Søværnets Operative Kommandos farvandsovervågning  

 vedrørende gennemsejling af danske farvande med atomdrevne eller  

 atombevæbnede skibe samt søtransporter af brugt reaktorbrændsel, og kan  

 foranledige optagelse af vandprøver på anmodning fra Beredskabsstyrelsen.  

 Endvidere deltager forsvaret i fremskaffelse og vurdering af oplysninger om  

 uheld med satelliter med atomkraftkilde.
 19. Søværnets Operative Kommando formidler i  

 beredskabssituationer meddelelser og advarsler til skibsfarten gennem  

 kystradiostationerne, og varetager eventuelle opgaver vedrørende særlig  

 regulering af skibstrafikken i farvandene omkring Danmark.
 20. Forsvaret deltager i måleberedskabet med flybårne  

 målinger med helikoptere fra SAR-beredskabet, der har helikoptere i  

 døgnberedskab og med specielt udrustede helikoptere fra Hærens Flyvetjeneste.  

 Ref.: Plan for det landsdækkende atomberedskab, Civilforsvarsstyrelsen 1992.
KEMISK OG BIOLOGISK BEREDSKAB 21. Gasberedskab Bornholm.
Bornholms Marinedistrikt  

 har ansvaret for gasberedskabet på Bornholm.
Gasberedskabet er et 24-timers  

 beredskab, der har til formål at bortskaffe ammunition indeholdende kemiske  

 kampstoffer samt rense fiskekuttere m.v., der er forurenet med kemiske  

 kampstoffer.
22. Det daglige beredskab varetages af Bornholms  

 Marinedistrikts minører (uskadeliggørelse af selve ammunitionen) samt  

 Beredskabscenter Bornholm og Bornholms Værn.
De to sidstnævnte varetager  

 selve rensningen i henhold til en vagtturnus, der aftales parterne imellem.  

 Ref.: Forsvarskommandoens skrivelse OD.063.0/ODA2-05353 af 9. april 1991 med  

 bilag.
ØVELSESVIRKSOMHED 23. Generelt.
Der skelnes mellem totalforsvarsøvelser,  

 planlagt og gennemført som en national del af NATO's krisestyringsøvelser  

 (CMX), og nationale landsdelstotalforsvarsøvelser (TOTAL) samt mindre øvelser  

 med fagteknisk indhold.
 24. Krisestyringsøvelsernes overordnede planlægning  

 finder sted i Supreme Headquarters Allied Powers Europe (SHAPE) og nationalt  

 ved Forsvarskommandoen, Beredskabsstyrelsen og Rigspolitichefen, bistået af  

 respektive ministerier og styrelser. Øvelserne har til formål at øve og  

 samarbejde totalforsvarets øverste myndigheder set i relation til  

 konsultationsprocessen med NATO. Øvelserne kan nationalt medinddrage lavere  

 niveauer i varieret omfang.
25. Den overordnede planlægning af  

 totalforsvarsøvelser på landsdelsniveau finder sted ved Hærens Operative  

 Kommando, Østre Landkommando, Beredskabsstyrelsen og Rigspolitichefen bistået  

 af respektive regioner. Øvelserne har til formål at øve og samarbejde  

 totalforsvarets landdelsniveauer med tilhørende regionale  

 totalforsvarsmyndigheder, for det civile beredskabs vedkommende dog også med  

 dele af centraladministrationen. Øvelserne kan medinddrage lavere niveauer i  

 varieret omfang.
Ref.: Respektive øvelsesdirektiver.
YDELSE AF GENSIDIG HJÆLP 26. Forsvaret kan i fredstid yde militær hjælp  

 (almindelig hjælp og katastrofehjælp) til løsning af redningsberedskabets  

 opgaver.
Redningsberedskabet kan ligeledes i fredstid yde hjælp til løsning  

 af redningsberedskabsmæssige opgaver inden for forsvaret.
 27. Anmodning om militær hjælp rettes til nærmeste  

 militære myndighed.
 28. Anmodning om hjælp fra redningsberedskabet rettes  

 til beredskabscentret eller anden myndighed fra det statslige  

 redningsberedskab i den pågældende region.
29. Ved anmodning om hjælp præciseres dennes karakter  

 og omfang med henblik på den rette sammensætning af hjælpen.
Anmodningen skal  

 imødekommes med så effektive midler, som situationen i øvrigt muliggør.
 30. Den afgivende myndighed vil på et hvilket som  

 helst tidspunkt kunne tilbagekalde den afgivne styrke, hvis egne forhold  

 nødvendiggør det.
 31. Ved ydelse af støtte ændres intet ved de  

 almindelige regler for ansvarsfordeling, der er gældende for løsning af den  

 pågældende opgave.
32. Afgivne styrker stilles til rådighed for den  

 modtagende myndighed, idet kommandoen over disse styrker fortsat udøves af  

 egne befalingsmænd.
Ref.: Forsvarskommandobestemmelse 153-1.
INTERNATIONALE OPERATIONER 33. Forsvaret og redningsberedskabet kan i samarbejde  

 indgå i løsningen af internationale humanitære opgaver.
En sådan deltagelse  

 vil normalt foregå på mandat af De Forenede Nationer (FN) eller  

 Organisationen for Sikkerhed og Samarbejde i Europa (OSCE), og med NATO eller  

 EU som »entreprenør«.
Dog kan humanitære operationer i bilateralt  

 regi ikke udelukkes.
34. Deltagelse i internationale operationer besluttes  

 i hvert enkelt tilfælde af regeringen.
Foruden forsvaret og  

 redningsberedskabet kan andre offentlige myndigheder og private  

 hjælpeorganisationer blive inddraget.
Planlægning vil foregå i nært  

 samarbejde mellem berørte ministerier, styrelser og private  

 hjælpeorganisationer samt i nær koordination med relevante internationale  

 organer og samarbejdspartnere.
35. Udførelsen af internationale humanitære  

 operationer vil normalt blive varetaget af relevante internationale organer,  

 og kommandoforhold og koordinationsbestemmelser blive fastlagt i hvert enkelt  

 tilfælde ud fra den givne situation.
Der er således ikke faste retningslinier  

 for samarbejdet på dette område, men for at sikre en optimal udnyttelse af  

 ressourcerne er det hensigtsmæssigt, at der sker en snæver koordination  

 imellem berørte myndigheder og organisationer, herunder ikke mindst mellem  

 forsvaret og redningsberedskabet.
Samarbejdet mellem forsvaret og  

 redningsberedskabet i forbindelse med internationale humanitære operationer  

 aftales derfor i hvert enkelt tilfælde.
Det kan dreje sig om transportstøtte,  

 udlån af materiel og personel, uddannelse af personel, briefinger og  

 orienteringer, midlertidig underbringelse, læge- og sanitetsstøtte m.v.
Når  

 samarbejdet aftales, skal de almindeligt gældende regler for materieludlån,  

 økonomisk kompensation etc. følges i videst muligt omfang, subsidiært aftales  

 i hvert enkelt tilfælde.
36. Udover hvad der i planlægningsfasen og under  

 operationens udførelse aftales om gensidig støtte, kan der i det aktuelle  

 operationsområde blive behov for et hurtigt etableret praktisk samarbejde,  

 også i situationer, hvor forsvaret og redningsberedskabet ikke indgår i samme  

 operation eller ikke er underlagt samme kommandomyndighed.
I sådanne  

 situationer aftaler de respektive chefer indholdet af den gensidige støtte  

 under hensyntagen til de pålagte opgaver, de til rådighed værende ressourcer,  

 relationerne til øvrige internationale samarbejdspartnere og situationen i  

 øvrigt.
 Redningsberedskabet og det civile beredskab samt forsvaret.
