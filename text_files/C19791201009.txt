 I henhold til § 45, stk. 2, i lov om tjenestemænd i staten, folkeskolen og  

 folkekirken har kirkeministeriet med folkekirkens tjenestemandsorganisationer  

 indgået følgende aftale:
 » § 1. Ved opsigelse af kirke- og kirkegårdsfunktionærer, der ikke er  

 ansat som tjenestemænd, men på tjenestemandslignende vilkår, skal der af  

 menighedsrådet gives funktionæren følgende varsel:
a.
Såfremt fratrædelse skal ske i de første 6 måneder efter ansættelse i  

 folkekirken: 1 måneds varsel til den 1. i en måned.
b.
Såfremt fratrædelse skal ske efter 6 måneders ansættelse i folkekirken:  

 3 måneders varsel til den 1. i en måned.
c.
Opsigelsesvarslet forhøjes med 1 måned for hvert 3. ansættelsesår i  

 folkekirken, dog højst til 6 måneder.
 Stk. 2. Er der aftalt en prøvetid - der ikke kan udstrækkes over 3  

 måneder og kun aftales ved første ansættelse i folkekirken - er  

 opsigelsesvarslet i prøvetiden 14 dage fra begge sider.
 Stk. 3. Opsigelse må ske så betids, at fratræden med det for en  

 ansættelsesperiode givne varsel kan ske inden periodens udløb.
Stk. 4. Såfremt kirkefunktionæren er ansat som vikar (konstitueret) i stillingen, og vikariatet (konstitutionen) ikke vedvarer ud over 3  

 måneder, finder stk. 1 a og § 3 ikke anvendelse.
Stk. 5. Såfremt der er stillet tjeneste- eller lejebolig til rådighe d for kirkefunktionæren, skal opsigelsesvarslet være mindst 3 måneder.  

 Funktionæren har i alle tilfælde ret til at bebo boligen 1 måned efter  

 tidspunktet for fratrædelsen.
 § 2. Opsigelse med det ifølge § 1 gældende varsel skal af menighedsrådet  

 afgives til fratræden ved udløbet af den måned, hvori den pågældende fylder  

 70 år.
§ 3. Opsigelse fra funktionæren skal, bortset fra opsigelse under en  

 aftalt prøvetid, jfr. § 1, stk. 2, afgives med 1 måneds varsel til fratræden  

 ved en måneds udgang § 4. Opsigelse skal afgives skriftligt og - for så vidt opsigelsen  

 afgives af menighedsrådet - indeholde begrundelse for opsigelsen.
Stk. 2. Forinden opsigelse afgives af menighedsrådet skal der gives  

 kirkefunktionæren lejlighed til at udtale sig inden for en af menighedsrådet  

 fastsat frist på mindst 10 dage.
Kirkefunktionæren har ret til at lade sig  

 repræsentere af sin faglige organisation.
§ 5. Såfremt en kirkefunktionær, der har været uafbrudt beskæftiget i folkekirken i 12, 15 eller 18 år, opsiges, skal menighedsrådet ved  

 kirkefunktionærens fratræden udrede et beløb svarende til henholdsvis 1, 2  

 eller 3 måneders løn.
 Stk. 2. Bestemmelsen i stk. 1 finder ikke anvendelse, såfremt  

 kirkefunktionæren ved fratrædelsen vil være berettiget til understøttelse fra  

 kirken eller folkepension.
§ 6. Såfremt opsigelse af en kirkefunktionær, der er fyldt 20 år, og som  

 har været uafbrudt beskæftiget i folkekirken i mindst 1 år før opsigelsen,  

 ikke kan anses for rimeligt begrundet i kirkefunktionærens eller folkekirkens  

 forhold, skal menighedsrådet udrede en godtgørelse.
Denne fastsættes under  

 hensyn til kirkefunktionærens ansættelsestid og sagens øvrige omstændigheder,  

 men kan ikke overstige kirkefunktionærens løn for en periode svarende til  

 halvdelen af det opsigelsesvarsel, der tilkommer den pågældende i henhold til  

 § 1. Er kirkefunktionæren ved opsigelsen fyldt 30 år, kan godtgørelsen dog  

 udgøre indtil 3 måneders løn.
Stk. 2. Såfremt en kirkefunktionær ved opsigelsen har været uafbrudt  

 beskæftiget i folkekirken i mindst 10 år, kan den i stk. 1 omhandlede  

 godtgørelse udgøre indtil 4 måneders løn.
Efter 15 års uafbrudt beskæftigelse  

 i folkekirken kan godtgørelse udgøre indtil 6 måneders løn.
§ 7. Skønner en kirkefunktionærs tjenestemandsorganisation, at en  

 kirkefunktionær, der er opsagt, er berettiget til godtgørelse efter § 6, kan  

 den inden for en frist af 1 måned efter opsigelsen kræve spørgsmålet  

 forhandlet med menighedsrådet.
Opnås der ikke enighed ved forhandling, kan  

 spørgsmålet af organisationen med vedkommende centralorganisations  

 tilslutning kræves gjort til genstand for behandling i et i denne anledning  

 nedsat nævn, medmindre funktionæren ønsker sagen behandlet ved de almindelige  

 domstole.
Stk. 2. Nævnet nedsættes på følgende måde:  a.
Senest 1 måned efter at  

 forhandlingen er afsluttet resultatløst, giver tjenestemandsorganisationen  

 meddelelse til vedkommende stiftsøvrighed om, at organisationen med  

 tilslutning af centralorganisationen ønsker sagen behandlet for et nævn.  

 Samtidig udpeger organisationen 1 person til at tage sæde i nævnet.  b.  

 Straks efter modtagelsen af denne meddelelse skal stiftsøvrigheden i de i  

 stk. 5 omtalte tilfælde forelægge sagen for kirkeministeriet.
I andre  

 tilfælde skal stiftsøvrigheden opfordre menighedsrådet til at udpege 1 medlem  

 af nævnet.
Har menighedsrådet ikke senest 1 måned efter modtagelsen af  

 stiftsøvrighedens skrivelse efterkommet opfordringen, udpeges dette medlem af  

 stiftsøvrigheden.  c.
Samtid ig med at menighedsrådet opfordres til at udpege 1 medlem af nævnet,  

 anmoder stiftsøvrigheden vedkommende landsretspræsident om at ville udpege en  

 formand for nævnet blandt landsrettens dommere.
Intet medlem af nævnet må  

 have direkte tilknytning til menighedsrådet eller de ansatte ved den kirke,  

 ved hvilken kirkefunktionæren var ansat.
Stk. 3. Nævnet fastsætter selv sin forretningsorden.
For nævnet kan  

 foretages afhøring af parter og vidner.
Nævnet afsiger en motiveret kendelse,  

 og i de tilfælde, hvor nævnet måtte finde, at den foretagne opsigelse ikke er  

 rimeligt begrundet i kirkefunktionærens eller folkekirkens forhold, kan det,  

 såfremt kirkefunktionæren og menighedsrådet ikke begge ønsker  

 ansættelsesforholdet opretholdt, pålægge menighedsrådet at udrede godtgørelse  

 efter § 6.
 Nævnets omkostninger i forbindelse med sagen fastsættes af nævnet og  

 fordeles mellem parterne eller pålægges den tabende part.
Stk. 4. Bestemmelsen om afskedigelsessagens indbringelse for nævnet  

 finder kun anvendelse ved opsigelse af kirkefunktionærer, der på  

 opsigelsestidspunktet har været ansat ved kirken i en sammenhængende periode  

 på mindst 1 år, eller som på dette tidspunkt har været ansat i folkekirken i  

 tilsvarende stillinger med samme lønform i 2 år uden afbrydelse.
Bestemmelsen  

 finder ikke anvendelse på ansatte, med hvem der er truffet aftale om, at  

 arbejdet er af rent midlertidig karakter, og arbejdsforholdet ikke vedvarer  

 ud over 2 år.
Stk. 5. Samtykke skal gives af kirkeministeriet til nævnsbehandling i tilfælde, hvor der i begrundelsen for opsigelsen er henvist til  

 kirkefunktionærens vandel eller beskæftigelse uden for tjenesten.
§ 8. Nærværende aftale, der træder i kraft straks, finder kun anvendelse  

 på ansættelsesforhold vedrørende kirke- og kirkegårdsfunktionærer med  

 tjenestemandslignende ansættelsesvilkår.
Samtidig ophæves aftale af 24.  

 oktober 1973«.
--------------------------------------------------------------------- Nærværende cirkulære bedes bekendtgjort for provstiudvalgene og  

 menighedsråd ved kirker, ved hvilke der er ansat kirke- eller  

 kirkegårdsfunktionærer på tjenestemandslignende vilkår.
 P.M.V.
 E.B.
