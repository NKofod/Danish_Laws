Bekendtgørelse om begrænsning af støjgener  

  

 fra kontrollerede flyvepladser (BL 3-40, 2. udgave) I medfør af § 82 i lov om  

 luftfart, jf. lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af opgaver til  

 Statens Luftfartsvæsen og om kundgørelse af de af luftfartsvæsenet  

 udfærdigede  

 forskrifter, følgende:
1. Referencedokumenter 1.1 BL 7-8, Bestemmelser om  

 drift af lufttrafiktjenesteenheder, seneste udgave.
 1.2 Aeronautical Information  

 Publication Denmark, AIP Denmark, seneste udgave.
 1.3 VFR Flight Guide Denmark  

 indeholder oplysninger om de støjbegrænsende bestemmelser, der er fastsat i  

 AIP  

 Denmark.
 1.4 De dokumenter, der er  

 nævnt i pkt. 1.2 og 1.3 kan købes ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Definitioner AIP (Aeronautical Information Publication):
 Publikation udgivet af en  

 stat eller efter bemyndigelse af en stat og indeholdende sådanne oplysninger  

 af  

 varig natur, som er af væsentlig betydning for luftfarten.
 Flyvekontrolenhed (Air traffic control unit):
 Fællesbetegnelse omfattende  

 kontrolcentral, indflyvningskontrol eller kontroltårn.
 Koncessionshaver (Licence holder):
 En person, et selskab eller  

 andet foretagende, der har fået tilladelse til at indrette og drive en  

 offentlig flyveplads eller et civilt område på en militær flyvestation.
 Kontrolleret flyveplads (Controlled aerodrome):
 En flyveplads, hvor der ydes  

 flyvekontroltjeneste for flyvepladstrafik.
 Luftfartsforetagende (Operator):
 En person, et selskab eller  

 andet foretagende, der har til formål at beskæftige sig med flyvevirksomhed.
 Luftfartøjschef (Pilot-in-command):
 Den pilot, der er ansvarlig  

 for luftfartøjets føring og sikkerhed i flyvetiden.
 MTOM - maksimal tilladt startmasse (Maximum take-off  

 mass):
 Luftfartøjets største,  

 godkendte startmasse, ved hvilken det er godtgjort, at de gældende  

 luftdygtigheds- og støjcertificeringskrav er opfyldt.
 Støjbegrænsende bestemmelser (Noise abatement  

 provisions):
 Regler for udførelse af  

 start og landing og for brug af flyvepladsens baner (inklusive rulleveje),  

 hvis  

 formål er at begrænse støj fra flyvepladsen.
3. Anvendelsesområde Denne BL fastsætter bestemmelser  

 om begrænsning af støjgener i forbindelse med ud- og indflyvning samt brug af  

 banesystemet i forbindelse med start og landing på de kontrollerede  

 flyvepladser i Danmark.
 Anm.: For tiden er der følgende kontrollerede flyvepladser: Billund  

 Lufthavn, Bornholms Lufthavn, Esbjerg Lufthavn, Karup Lufthavn, Københavns  

 Lufthavn, Kastrup, Københavns Lufthavn, Roskilde, Sønderborg Lufthavn, Vojens  

 Lufthavn, Aalborg Lufthavn og Aarhus Lufthavn.
4. Ansvar 4.1 Flyvning til og fra de  

 flyvepladser, der er nævnt i afsnit 3, skal foregå i overensstemmelse med de  

 støjbegrænsende bestemmelser, der er fastsat for hver enkelt flyveplads og  

 publiceret i AIP Denmark, jf. afsnit 5.
 4.1.1 Luftfartøjschefen skal  

 sikre, at luftfartøjet føres i overensstemmelse med de støjbegrænsende  

 bestemmelser.
 4.1.2 Ved erhvervsmæssig  

 flyvning påhviler den forpligtelse, der er nævnt i pkt. 4.1.1, tillige det  

 luftfartsforetagende, der udfører flyvningen.
 4.1.3 Luftfartøjschefen skal  

 sikre, at Statens Luftfartsvæsen skriftligt underrettes om operationer, der  

 skal rapporteres i henhold til de støjbegrænsende bestemmelser.
 4.1.4 Luftfartøjschefen  

 eller ved erhvervsmæssig flyvning luftfartsforetagendet skal sikre, at  

 forhåndsgodkendelse af operationer i natperioden indhentes, hvis det er  

 krævet  

 i de støjbegrænsende bestemmelser.
4.1.5 Den daglige leder af  

 en flyvekontrolenhed skal sikre, at der udstedes lokale ATS-instrukser, der  

 sikrer a.  

 	  

      

 at anvendelsen af  

 banesystemet er i overensstemmelse med de støjbegrænsende bestemmelser, b.  

 	  

      

 at klareringer til  

 luftfartøjer er i overensstemmelse med de start- og landingsrestriktioner,  

 der  

 er anført i de støjbegrænsende bestemmelser, og c.  

 	  

      

 at Statens  

 Luftfartsvæsen underrettes om forhold, der skal rapporteres i henhold til de  

 støjbegrænsende bestemmelser.
 Anm.: Det ansvar, der er pålagt flyvekontrolenhedens  

 personale, fremgår af BL 7-8, pkt. 4.4.
 4.1.6 Flyvepladsens  

 koncessionshaver skal sikre, at Statens Luftfartsvæsen skriftligt underrettes  

 om forhold, der skal rapporteres i henhold til de støjbegrænsende  

 bestemmelser.
5. Støjbegrænsende bestemmelser 5.1 De støjbegrænsende  

 bestemmelser for Københavns Lufthavn, Kastrup, er publiceret i AIP Denmark,  

 AD  

 2   EKCH, Afsnit 21 (Noise Abatement Provisions).
 5.1.1 Alle tidsangivelser i  

 AIP Denmark, AD 2   EKCH, afsnit 21, er i dansk tid.
 5.1.2 Bestemmelserne i AIP  

 Denmark, AD 2   EKCH, afsnit 21, er delt i 3 afsnit:
 a.  

 	  

      

 Støjbegrænsende  

 procedurer for jetflyvemaskiner uanset vægt og for propeller- og  

 turbopropflyvemaskiner med MTOM på eller over 11.000 kg.
 b.  

 	  

      

 Støjbegrænsende  

 procedurer for propeller- og turbopropflyvemaskiner med MTOM under 11.000 kg.
 c.  

 	  

      

 Støjbegrænsende  

 procedurer for helikoptere.
 5.2 For de øvrige  

 kontrollerede flyvepladser er eventuelle støjbegrænsende bestemmelser anført  

 i  

 AIP Denmark, AD 2, afsnit 21 under den pågældende lufthavn.
6. Dispensation Statens Luftfartsvæsen kan i  

 ganske særlige tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de pågældende  

 bestemmelser.
7. Straf 7.1 Med bøde straffes i  

 medfør af luftfartslovens § 149, stk. 9, den, der forsætligt eller ved grov  

 uagtsomhed overtræder bestemmelserne i afsnit 4 i denne BL.
7.2 Selskaber m.v.  

 (juridiske personer) kan straffes med bøde, selv om overtrædelsen ikke kan  

 tilregnes den juridiske person eller en hertil knyttet person som forsætlig  

 eller uagtsom.
Tilsvarende kan en ejer af en enkeltmandsvirksomhed straffes  

 med  

 bøde, selv om overtrædelsen ikke kan tilregnes ejeren eller en til  

 virksomheden  

 knyttet person som forsætlig eller uagtsom.
For bødeansvaret fastsættes ingen  

 forvandlingsstraf.
8. Ikrafttræden 8.1 Denne BL træder i kraft  

 den 1. april 2003.
 8.2 Samtidig ophæves BL  

 3-40, 1. udgave af 21. marts 1997.
