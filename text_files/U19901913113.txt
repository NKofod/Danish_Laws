 Resume (udarbejdet af Socialministeriet) Skadelidte blev ved en  

 skrivelse af 9. juni 1982 bekendt med, at hans skade kunne henføres under  

 arbejdsskadeforsikringsloven.
 Den 5-årige forældelsesfrist i henhold til 1908-loven skulle regnes  

 fra dette tidspunkt, idet der ikke i sagen fandtes omstændigheder, der kunne  

 begrunde et senere tidspunkt som beregningsgrundlag for forældelsesfristen.
(Juul-Olsen, Thrane, P.
Damm (kst.)).
F.J., Ikast (adv.
Jens Bjørst, København) mod F.M. v/F.P., Herning (adv.
Jørn Friis, Viborg v/fm.
Hanne Kirk Knudsen).
 Herning rets 1. afdelings dom 6. december 1988.
 Under denne sag, som er anlagt ved stævning af 10. maj 1988, har  

 sagsøgeren, maskinsnedker F.J., Ikast, krævet sagsøgte, F.M, v/F.P.,Herning,  

 dømt til at betale 26.984 kr. med sædvanlig procesrente fra sagens anlæg til  

 betaling sker.
Sagsøgeren var den 15. april 1982 udsat for en arbejdsulykke, mens han som  

 lærling arbejdede med fræsning hos sagsøgte.
Ved ulykken fik han  

 beskadigelser af højre hånds 3. og 4. finger.
Sikringsstyrelsen meddelte den 3. januar 1984, at skaden vurderedes til en  

 mén-grad på 5%. Erstatningen for varigt mén fastsattes til  

 10.606 kr som et engangsbeløb.
Sagsøgeren gør gældende, at han ville have et  

 krav på 27.500 kr. i erstatning for en invaliditetsgrad på 5%, såfremt  

 ulykken ikke hørte ind under arbejdsskadeforsikringsloven.
Det påstævnte  

 beløb fremkommer således:
 Sagsøgte har påstået frifindelse, subsidært frifindelse mod betaling af et  

 mindre beløb end det krævede.
 I første række gøres gældende, at et eventuelt krav er forældet efter  

 1908-loven om forældelse af visse fordringer § 1, stk. 1, nr. 5.
 Sagsøgeren har gjort gældende, at kravet ikke er forældet.
 Forældelsesspørgsmålet er taget under særskilt påkendelse i medfør af  

 retsplejelovens § 253, stk. 1.
Det fremgår af sagen, at sikringsstyrelsen den 9. juni 1982 meddelte  

 parterne, at ulykken efter oplysningerne i sagen var henført under  

 arbejdsskadeforsikringsloven.
Styrelsen ville fortsætte behandlingen af sagen  

 på dette grundlag.
Sagsøgeren har blandt andet forklaret, at han ved ulykken fik skåret  

 yderste led af højre hånds ringfinger samt fik en skade på langfingeren.
Han  

 gik sygemeldt i 3 måneder, men fik som lærling løn.
Han fuldførte  

 læreforholdet.
Da han fik skrivelsen af 9. juni 1982, gjorde han ikke noget  

 særligt.
Han lagde den væk for at have den.
Der var ingen af de læger, som  

 han talte med, der sagde noget om invaliditet.
Han ved,at der findes tabeller  

 om invaliditet.
Han manglede en del af en finger, og der var iøvrigt vrøvl  

 med langfingeren,som blev læderet.Den blev lukket op sidst i 1982.
Sagsøgeren har blandt andet anført, at forældelsesfristen først kan regnes  

 fra det tidspunkt, da han blev klar over, at han havde lidt en skade, der  

 berettigede til invaliditetserstatning, altså den 3. januar 1984. Først på  

 dette tidspunkt blev en meget lav invaliditetsgrad fastslået.
Han havde før  

 dette tidspunkt ikke mulighed for at vide, at han var berettiget til et  

 yderligere beløb.
Sagsøgte har bestridt, at sagsøgeren frem til sikringsstyrelsens  

 fastsættelse af mén-graden har været i utilregnelig uvidenhed om sit  

 påståede krav.
Han mistede i 1982 det yderste led af en af sine fingre og fik  

 tillige læderet sin langfinger.
Ihvertfald efter modtagelsen af skrivelsen af  

 9. juni 1982 havde han al mulig anledning til at følge sagen op.
 Retten skal udtale:
Ved ulykken mistede sagsøgeren det yderste led af højre hånds ringfinger,  

 og han blev læderet i højre hånds langfinger.
Ved skrivelsen af 9. juni 1982  

 fik han at vide, at ulykken var henført under arbejdsskadeforsikringsloven.  

 Under disse omstændigheder findes den 5-årige forældelsesfrist ikke at kunne  

 løbe fra noget senere tidspunkt.
Da hans krav først er indbragt for retten  

 ved stævning af 10. maj 1988, er sagsøgerens eventuelle krav forældet,  

 hvorfor sagsøgte vil være at frifinde.
 Inden 14 dage skal sagsøgeren, ---, betale 3.600 kr. til sagsøgte i  

 sagsomkostninger.
 VESTRE LANDSRETS DOM:
For landsretten har appellanten, F.J., nedlagt påstand om, at indstævnte, F.M., v/F.P., tilpligtes at anerkende, at appellantens krav ikke er forældet i medfør af forældelsesloven fra 1908.
 Indstævnte har påstået dommen stadfæstet.
Det er for landsretten oplyst, at Sikringsstyrelsen den 8. november 1988 har truffet beslutning om, at méngraden forhøjes til 8%.
Appellanten har for landsretten supplerende forklaret, at han først ved modtagelse af Sikringsstyrelsens skrivelse af 3. januar 1984 blev klar over, at der kunne blive tale om, at han kunne kræve invaliditetserstatning.--- Af de grunde, som er anført af byretten, stadfæster landsretten dommen.--- Sagens omkostninger for landsretten skal appellanten, ---, betale til indstævnte, ---, med 3.500 kr.
