Vejledning om indførsel af animalske fødevarer fra visse  

 EU-lande med restriktioner (Til samtlige registrerede importører af animalske  

 fødevarer, bortset fra fisk og fiskevarer, fra andre EU-lande) Omfang og definition Vejledningen tager udgangspunkt i §§ 2 og 4, jf. bilag 2, i  

 bekendtgørelse om veterinærkontrol ved indførsel af animalske fødevarer.
 Vejledningen omfatter indførsel fra Sardinien af fersk svinekød,  

 kød af opdrættede eller vildtlevende vildsvin, hakket svinekød, tilberedt kød  

 fremstillet af svinekød samt kødprodukter og andre produkter af animalsk  

 oprindelse, som er fremstillet af svinekød.
 Vejledningen omfatter indførsel fra Det Forenede Kongerige af  

 fersk kød af svin, kvæg, får og geder samt kød af opdrættet og vildtlevende  

 klovbærende vildt, kødvarer fremstillet af kød af disse dyr samt mælk og  

 mælkeprodukter.
 Vejledningen beskriver de attestationer, der skal være påført  

 certifikater eller handelsdokumenter for disse fødevarer, som ved samhandel  

 sendes til andre EU-lande, herunder Danmark, dels fra Sardinien som følge af  

 at  

 der dér er iværksat beskyttelsesforanstaltninger på grund af udbrud af  

 afrikansk svinepest, dels fra Det Forenede Kongerige som følge af, at der dér  

 er iværksat beskyttelsesforanstaltninger på grund af udbrud af mund- og  

 klovesyge.
 Ved Det Forenede Kongerige forstås: England, Skotland og Wales.
Afsnit I Svinekød og produkter fremstillet heraf fra  

 Sardinien Fersk svinekød, kød af opdrættede eller vildtlevende vildsvin,  

 hakket svinekød og tilberedt kød fremstillet af svinekød, der ved samhandel  

 sendes fra Sardinien til en modtagervirksomhed i f.eks.
Danmark, skal ved  

 modtagelsen være ledsaget af et certifikat, der er udstedt af en  

 embedsdyrlæge,  

 og som er forsynet med følgende attestation:
»Kød, der opfylder kravene i Kommissionens beslutning 95/108/EF  

 om beskyttelsesforanstaltninger mod afrikansk svinepest i den italienske  

 region  

 Sardinien.« Kødprodukter og andre produkter af animalsk oprindelse, som er  

 fremstillet af svinekød, der ved samhandel sendes fra Sardinien til en  

 modtagervirksomhed i f.eks.
Danmark, skal ved modtagelsen være ledsaget af et  

 certifikat, der er udstedt af en embedsdyrlæge, og som er forsynet med  

 følgende  

 attestation:
»Kødprodukter, der opfylder kravene i Kommissionens beslutning  

 95/108/EF om beskyttelsesforanstaltninger mod afrikansk svinepest i den  

 italienske region Sardinien.« Kravet om at kødprodukter og andre produkter af animalsk  

 oprindelse, som er fremstillet af svinekød, skal være ledsaget af et  

 certifikat  

 gælder ikke for kødprodukter og andre produkter af animalsk oprindelse, som  

 er  

 fremstillet af svinekød, der  

  

 enten  

  

 har undergået behandling i henhold til artikel 4, stk. 1, litra a, i Rådets  

 direktiv 80/215/EØF  

  

 eller  

  

 er  

 tilvirket af kød, der hidrører fra svin, som enten er ført ind i regionen  

 Sardiniens  

 område som slagtesvin eller har oprindelse i provinserne Sassari, Oristano  

 eller Cagliari (særlige betingelser),  

  

 eller  

  

 er tilvirket af fersk svinekød, der er ført ind i regionen Sardiniens område.  

 Disse fødevarer skal ved modtagelsen være ledsaget af et handelsdokument.
Afsnit II Beskyttelsesforanstaltninger i forbindelse mod  

 mund- og klovesyge i Det Forende Kongerige Fersk kød af svin, kvæg, får og geder samt kød af  

 opdrættet og vildtlevende klovbærende vildt fra Det Forenede Kongerige Fra og med den 23. februar 2001 må Det Forenede Kongerige ikke  

 til andre EU-medlemsstater, herunder Danmark, sende fersk kød af svin, kvæg,  

 får og geder samt kød af opdrættet og vildtlevende klovbærende vildt fra dyr,  

 der er slagtet fra og med den 1. februar 2001.
 Det Forenede Kongerige må under overholdelse af særlige vilkår  

 til andre EU-medlemsstater, herunder Danmark, sende fersk kød fra klovbærende  

 dyr, der er slagtet før 1. februar 2001, og kød af dyr, der er født,  

 opdrættet  

 og slagtet uden for Det Forenede Kongerige.
Sådant fersk kød, der ved samhandel sendes til f.eks.
Danmark  

 skal være forsynet med et sundhedsmærke som omhandlet i Kommissionens  

 beslutning 2001/304/EF af 11. april 2001 og skal ved modtagelsen være  

 ledsaget  

 af et certifikat, der er udstedt af en embedsdyrlæge, og som er forsynet med  

 følgende attestation: »Kød, der opfylder kravene i Kommissionens beslutning  

 2001/172/EF af 1. marts 2001 om beskyttelsesforanstaltninger mod mund- og  

 klovesyge i Det Forenede Kongerige.«.
Kødvarer fremstillet af kød af svin, kvæg, får,  

 geder samt kød af opdrættet og vildtlevende klovbærende vildt fra Det  

 Forenede  

 Kongerige Fra og med den 23. februar 2001 må Det Forenede Kongerige ikke  

 til andre EU-medlemsstater, herunder Danmark, sende kødvarer fremstillet af  

 kød  

 af svin, kvæg, får og geder samt kød af opdrættet og vildtlevende klovbærende  

 vildt, der er slagtet fra og med den 1. februar 2001.
 Det Forenede Kongerige må under overholdelse af særlige vilkår  

 til andre EU-medlemsstater, herunder Danmark, sende:
kødvarer  

 fremstillet af kød fra klovbærende dyr, der er slagtet før 1. februar 2001, kødvarer  

 som har undergået en af de behandlinger, der er fastsat i artikel 4, stk. 1,  

 i  

 Rådets direktiv nr. 80/215/EØF af 22. januar 1980 om veterinærpolitimæssige  

 problemer i forbindelse med samhandelen med kødprodukter inden for  

 Fællesskabet, som senest ændret ved direktiv 91/687/EØF, (EF-Tidende 1980 L  

 47  

 side 4), og kødprodukter  

 som under tilvirkningen over alt har fået en pH-værdi på under 6.
Sådanne kødvarer eller kødprodukter, der ved samhandel sendes  

 til f.eks.
Danmark skal ved modtagelsen være ledsaget af et certifikat, der  

 er  

 udstedt af en embedsdyrlæge, og som er forsynet med følgende attestation:  

 »Kødvarer, der opfylder kravene i Kommissionens beslutning 2001/172/EF af 1.  

 marts 2001 om beskyttelsesforanstaltninger mod mund- og klovesyge i Det  

 Forenede Kongerige.«.
Når kødvarerne opfylder kravene i Rådets direktiv nr.  

 80/215/EØF, som ændret, og sendes i hermetisk lukkede beholdere eller er  

 blevet  

 forarbejdet på en virksomhed, som anvender HACCP og en kontrollerbar  

 standardprocedure, som sikrer, at behandlingsnormerne opfyldes og  

 registreres,  

 er det dog tilstrækkeligt, at det i det handelsdokument, der ledsager  

 partiet,  

 og som er attesteret i henhold til bestemmelserne i artikel 9 i Kommissionens  

 beslutning 2001/356/EF (EF-Tidende 2001 L 67 side 88), er anført, at de  

 betingelser, der gælder for behandlingen, jf.
Rådets direktiv nr. 80/215/EØF,  

 som ændret, er opfyldt.
Mælk fra Det Forenede Kongerige Fra og med den 23. februar 2001 må Det Forenede Kongerige ikke  

 sende mælk til andre EU-medlemsstater, herunder Danmark.
 Det Forenede Kongerige må under overholdelse af særlige vilkår  

 sende mælk til andre EU-medlemsstater, herunder Danmark, såfremt mælken har  

 undergået:
en  

 første varmebehandling, hvis opvarmningsvirkning mindst svarer til virkningen  

 af en pasteurisering ved mindst 72° C i mindst 15 sekunder, og som er  

 tilstrækkelig til at give en negativ fosfataseprøve, efterfulgt af en  

 yderligere varmebehandling (højpasteurisering, UHT-behandling eller  

 sterilisering), som giver en negativ peroxydaseprøve, eller en  

 første varmebehandling, hvis opvarmningsvirkning mindst svarer til virkningen  

 af en pasteurisering ved mindst 72° C i mindst 15 sekunder, og som er  

 tilstrækkelig til at give en negativ fosfataseprøve, kombineret med en  

 behandling hvorved pH i hele produktet holdes under 6 i mindst én time.
Sådan mælk, der ved samhandel sendes til f.eks.
Danmark skal ved  

 modtagelsen være ledsaget af et certifikat, der er udstedt af en  

 embedsdyrlæge,  

 og som er forsynet med følgende attestation: »Mælk, der opfylder kravene i  

 Kommissionens beslutning 2001/172/EF af 1. marts 2001 om  

 beskyttelsesforanstaltninger mod mund- og klovesyge i Det Forenede  

 Kongerige.«.
 Når mælken har undergået en behandling som anført ovenfor under  

 pkt. 1 eller 2 og sendes i hermetisk lukkede beholdere eller er blevet  

 forarbejdet på en virksomhed, som anvender HACCP og en kontrollerbar  

 standardprocedure som sikrer, at behandlingsnormerne opfyldes og registreres,  

 er det dog tilstrækkeligt, at det i det handelsdokument, der ledsager  

 partiet,  

 og som er attesteret i henhold til bestemmelserne i artikel 9 i Kommissionens  

 beslutning 2001/356/EF, er anført, at de betingelser, der gælder for  

 behandlingen, jf. ovenfor under pkt. 1 eller 2, er opfyldt.
Mælkeprodukter fra Det Forenede Kongerige Fra og med den 23. februar 2001 må Det Forenede Kongerige ikke  

 til andre EU-medlemsstater, herunder Danmark, sende mælkeprodukter, der er  

 fremstillet fra og med den 1. februar 2001.
 Det Forenede Kongerige må under overholdelse af særlige vilkår  

 sende mælkeprodukter til andre EU-medlemsstater, herunder Danmark, såfremt  

 mælkeprodukterne:
er  

 fremstillet før 1. februar 2001, eller har  

 undergået en varmebehandling til mindst 72o  

 C i mindst 15 sekunder  

 eller tilsvarende behandling, eller har  

 undergået en første varmebehandling, hvis opvarmningsvirkning mindst svarer  

 til  

 virkningen af en pasteurisering ved mindst 72° C i mindst 15 sekunder, og som  

 er tilstrækkelig til at give en negativ fosfataseprøve, efterfulgt af en  

 yderligere varmebehandling (højpasteurisering, UHT-behandling eller  

 sterilisering), som giver en negativ peroxydaseprøve, eller har  

 undergået en første varmebehandling, hvis opvarmningsvirkning mindst svarer  

 til  

 virkningen af en pasteurisering ved mindst 72° C i mindst 15 sekunder, og som  

 er tilstrækkelig til at give en negativ fosfataseprøve, kombineret med en  

 behandling hvorved pH i hele produktet holdes under 6 i mindst én time.
 Sådanne mælkeprodukter, der ved samhandel sendes til f.eks.  

 Danmark skal ved modtagelsen være ledsaget af et certifikat, der er udstedt  

 af  

 en embedsdyrlæge, og som er forsynet med følgende attestation:  

 »Mælkeprodukter,  

 der opfylder kravene i Kommissionens beslutning 2001/172/EF af 1. marts 2001  

 om  

 beskyttelsesforanstaltninger mod mund- og klovesyge i Det Forenede  

 Kongerige.«.
 Når mælkeprodukterne har opfylder kravene som anført ovenfor  

 under pkt. 1, 2, 3 eller 4 og sendes i hermetisk lukkede beholdere eller er  

 blevet forarbejdet på en virksomhed, som anvender HACCP og en kontrollerbar  

 standardprocedure, som sikrer, at behandlingsnormerne opfyldes og  

 registreres,  

 er det dog tilstrækkeligt, at det i det handelsdokument, der ledsager  

 partiet,  

 og som er attesteret i henhold til bestemmelserne i artikel 9 i Kommissionens  

 beslutning 2001/356/EF, er anført, at de betingelser, der er fastsat ovenfor  

 under pkt. 1, 2, 3 eller 4, er opfyldt.
Animalsk produkter fremstillet af svin, kvæg, får og  

 geder samt animalske produkter fremstillet af opdrættede og vildtlevende  

 klovbærende vildt fra Det Forenede Kongerige Fra og med den 23. februar 2001 må Det Forenede Kongerige ikke  

 til andre EU-medlemsstater, herunder Danmark, sende animalske produkter  

 fremstillet af svin, kvæg, får og geder samt animalske produkter fremstillet  

 af  

 opdrættet og vildtlevende klovbærende vildt, der er fremstillet fra og med  

 den  

 1. februar 2001.
 Det Forenede Kongerige må under overholdelse af særlige vilkår  

 til andre EU-medlemsstater, herunder Danmark, sende:
animalske produkter til konsum, der har undergået en  

 varmebehandling i en hermetisk lukket beholder til en Fo  

 -værdi på  

 mindst 3,00 eller som har undergået en varmebehandling, hvorunder  

 centrumstemperaturen bringes op på mindst 70o  

 C, blod og blodprodukter til konsum, som defineret i  

 kapitel 7 i bilag I til Rådets direktiv 92/118/EØF (EF-Tidende 1993 L 62 side  

 49), der mindst har undergået en varmebehandling ved en temperatur på  

 65o  

 C  

 i mindst tre timer efterfulgt af en effektivitetstest, eller har undergået en  

 justering til en pH-værdi på 5 eller derunder i mindst to timer efterfulgt af  

 en effektivitetstest, svinefedt og afsmeltede fedtstoffer til konsum, der har  

 undergået den varmebehandling, som er fastsat i stk. 2 A, i kapitel 9 i bilag  

 I  

 til Rådets direktiv 92/118/EØF, dyretarme til konsum, hvorpå bestemmelserne i punkt B i  

 kapitel 2 i bilag I til Rådets direktiv 92/118/EØF finder tilsvarende  

 anvendelse.
 Sådanne animalske produkter, der ved samhandel sendes til f.eks.  

 Danmark skal ved modtagelsen være ledsaget af et certifikat, der er udstedt  

 af  

 en embedsdyrlæge, og som er forsynet med følgende attestation: »Animalske  

 produkter, der opfylder kravene i Kommissionens beslutning 2001/172/EF af 1.  

 marts 2001 om beskyttelsesforanstaltninger mod mund- og klovesyge i Det  

 Forenede Kongerige.«.
 Når det gælder de animalske produkter, som anført ovenfor under  

 pkt. 24, er det dog tilstrækkeligt, at overholdelsen af de  

 behandlingsbetingelser, der er anført i det handelsdokument, som kræves i  

 henhold til de respektive EU-bestemmelser, attesteres i henhold til artikel 9  

 i  

 Kommissionens beslutning 2001/356/EF.
Blandede sendinger af animalske fødevarer fra Det  

 Forenede Kongerige Blandede sendinger af animalske fødevarer bortset fra fersk kød,  

 hakket kød og tilberedt kød,  

 som  

 modtages til detailsalg ved samhandel fra Det Forenede Kongerige, kan  

 tillades  

 indført, når sendingen er ledsaget af et handelsdokument påhæftet en kopi af  

 et  

 veterinærcertifikat, der bekræfter, at varerne kun forsendes, hvis disse kan  

 tilbagespores til et certifikat, der bekræfter, at varerne er i  

 overensstemmelsen  

 med Kommissionens beslutning 2001/356/EF.
 Blandede sendinger af animalske fødevarer bortset fra fersk kød,  

 hakket kød og tilberedt kød må kun afsendes under ovennævnte betingelser, når  

 fødevarerne stammer fra en virksomhed, der er listet i bilag 1.
Undtagelsesbestemmelser for forsendelse af animalske  

 fødevarer fra Det Forenede Kongerige Bortset fra fersk kød og blandede sendinger af animalske  

 fødevarer gælder restriktionerne for forsendelse af animalske fødevarer fra  

 Det  

 Forenede Kongerige ikke såfremt:
fødevarerne ikke er fremstillet i Det Forenede  

 Kongerige og er blevet opbevaret i den originale emballage, hvorpå  

 oprindelseslandet er angivet, eller fødevarerne er fremstillet i en godkendt virksomhed i  

 Det Forenede Kongerige af forbehandlede fødevarer, som ikke hidrører fra Det  

 Forenede Kongerige, og som, siden de blev ført ind på Det Forenede Kongeriges  

 område, er blevet transporteret, oplagret og forarbejdet adskilt fra  

 fødevarer,  

 der ikke er bestemt for forsendelse uden for Det Forenede Kongerige, og er  

 ledsaget af et handelsdokument eller et officielt certifikat som fastsat i  

 denne vejledning.
Afsnit III Bestemmelser om ophævelse af tidligere  

 vejledning Vejledning nr. 136 af 12. juli 2001 om indførsel af animalske  

 fødevarer fra visse EU-lande med restriktioner ophæves.
