Landsskatteretskendelse vedr.
Anmodning om fritagelse for  

 skattetillæg Klagen skyldes, at den kommunale skattemyndighed ikke har  

 imødekommet klagerens anmodning om fritagelse for skattetillæg.
Landsskatterettens afgørelse Den kommunale  

 skattemyndigheds afgørelse stadfæstes.
Sagens oplysninger Klagerens revisor har oplyst,  

 at klagerens selvangivelse for 2004 ifølge revisionsfirmaets postbog og kopi  

 af  

 følgebrev blev indsendt til skattemyndighed Y den 3. juni 2005. Revisor har  

 fremlagt kopi af revisionsfirmaets postbog fra den 3. juni 2005, hvoraf det  

 bl.a. fremgår, at der er afsendt post vedrørende klageren til skattemyndighed  

 Y  

 den 3. juni 2005. Revisor har endvidere fremlagt kopi af en følgeskrivelse af  

 3. juni 2005 til skattemyndighed Y, hvoraf det fremgår, at klagerens  

 selvangivelse fremsendes.
Ifølge revisor fremgår det af revisionsfirmaets  

 selvangivelseskopier, at selvangivelsen er udskrevet fra revisionsfirmaets  

 edb-system den 18. maj 2005.
 Klagerens revisor har videre  

 oplyst, at revisionsfirmaet manglede klagerens originale selvangivelse for  

 2004. Selvangivelsen blev derfor indsendt til skattemyndighed Y, der var  

 klagerens slutligningsmyndighed for indkomståret 2003, i stedet for til  

 skattemyndighed X, der var den rette slutligningskommune for indkomståret  

 2004.
Klageren rettede henvendelse  

 til kommunen i august 2005 for at spørge efter årsopgørelsen og fik på det  

 tidspunkt oplysning om, at selvangivelsen ikke var modtaget.
Kopi af den  

 tidligere indsendte selvangivelse blev herefter indsendt den 6. september  

 2005  

 sammen med kopi af revisors følgebrev af 3. juni 2005. Samtidig blev der  

 ansøgt  

 om fritagelse for betaling af skattetillæg.
Selvangivelsen blev modtaget i  

 skattemyndighed Xs Erhvervsligningskontor den 13. september 2005.
 Selvangivelsen er således  

 indsendt for sent, og der er pålagt klageren et skattetillæg på 2.500 kr.
Skattemyndighed Xs  

 Erhvervsligningskontor har oplyst, at hvis en selvangivelse indsendes til en  

 anden kommune end slutligningskommunen, vil den pågældende skattemyndighed  

 sende den til rette kommune, senest når klargøringen af selvangivelserne er  

 tilendebragt.
Skattemyndighed X har kontaktet skattemyndighed Y, der har  

 oplyst, at de ikke har noteret noget om, at selvangivelsen skulle være sendt  

 til dem, endsige videresendt til skattemyndighed Xs  

 Erhvervsligningskontor.
 Klagerens revisor har anmodet  

 om fritagelse for skattetillægget.
Skattemyndighed Xs afgørelse Klagerens anmodning om  

 fritagelse for skattetillægget er ikke imødekommet.
 Selvangivelsen er indgået hos  

 skattemyndighed Xs Erhvervsligning den 13. september 2005. Da  

 selvangivelsen  

 er indsendt for sent, skal der betales skattetillæg.
 Der foreligger ikke særlige  

 omstændigheder, der kan begrunde, at klageren fritages for tillægget.
Klagerens påstand og argumenter Klagerens revisor har fremsat  

 påstand om, at anmodningen om fritagelse for skattetillæg imødekommes.
 Det er dokumenteret ved kopi  

 af revisionsfirmaets postbog og følgebrev til selvangivelsen, at  

 selvangivelsen  

 er indsendt den 3. juni 2005. Endvidere er selvangivelsen udskrevet fra  

 revisionsfirmaets  

 edb-system den 18. maj 2005.
Revisionsfirmaet indsender  

 årligt ca. 400 selvangivelser.
Hvis klagerens selvangivelse for indkomståret  

 2004 ikke anses for rettidigt indgivet, må revisionsfirmaet overveje at bede  

 om  

 kvittering for modtagelse.
Landsskatterettens bemærkninger og begrundelse Efter skattekontrollovens §  

 4, stk. 1, skal fysiske personer selvangive senest den 1. juli i året efter  

 indkomstårets udløb.
 Efter skattekontrollovens §  

 5, stk. 1, skal der betales skattetillæg, hvis selvangivelsen ikke foreligger  

 rettidigt.
 Det følger af praksis, som  

 beskrevet i Ligningsvejledningen Almindelig del 2005-1, afsnit A.I.5.1, at  

 selvangivelsen anses for rettidig, hvis den er kommet frem til den kommunale  

 skattemyndighed ved normal kontortids begyndelse dagen efter fristdagen eller  

 modtaget med posten ved den ordinære postomdeling dagen efter fristdagen.
Det må antages, at i  

 tilfælde, hvor det er godtgjort, at en behørigt adresseret og frankeret  

 selvangivelse  

 er sendt med almindelig post så tidligt, at selvangivelsen ved normal  

 postgang  

 ville være nået frem til skattemyndigheden senest dagen efter fristdagen,  

 foreligger selvangivelsen rettidigt, uanset hvornår skattemyndighed  

 registrerer  

 selvangivelsen som modtaget.
Som behørig adressering må efter  

 omstændighederne  

 også anses en anden skattemyndighed.
 I det foreliggende tilfælde  

 ses det ikke, hvorfor selvangivelsen ikke er registreret som rettidigt  

 modtaget.
Det påhviler klageren at  

 godtgøre, at klageren eller dennes revisor har sendt selvangivelsen  

 rettidigt,  

 som angivet ovenfor.
Sådan dokumentation kan f.eks. bestå i kvittering fra  

 postvæsenet for modtagelse af brevet til forsendelse.
 Revisionsfirmaets postbog og  

 en kopi af følgebrev udgør efter Landsskatterettens opfattelse ikke  

 tilstrækkelig dokumentation for, at klagerens selvangivelse rent faktisk er  

 sendt til skattemyndigheden.
 Det er derfor ikke godtgjort,  

 at selvangivelsen forelå rettidigt i forhold til fristen i  

 skattekontrollovens  

 § 4, stk. 1. Der er derfor med rette pålagt klageren et skattetillæg efter  

 skattekontrollovens § 5, stk. 1.
 Efter skattekontrollovens §  

 5, stk. 1, sidste pkt., kan der efter ansøgning fra den skattepligtige gives  

 hel eller delvis fritagelse for skattetillæg, hvis særlige omstændigheder  

 taler  

 herfor.
 Det kan ikke anses som en  

 særlig omstændighed, at klageren og klagerens revisor har antaget, at  

 selvangivelsen er indsendt rettidigt.
 Det er således med rette, at  

 klagerens anmodning om fritagelse for skattetillæg ikke er imødekommet, og  

 den  

 påklagede afgørelse stadfæstes derfor.
