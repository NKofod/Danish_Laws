Fremsat den 22. marts 2007 af Høgni Hoydal (TF) Forslag til folketingsbeslutning om  

 at overdrage lufthavnen på Vágar til de færøske myndigheder og at overflytte  

 beslutningskompetencen over Investeringsfonden for Færøerne til Færøerne Folketinget pålægger regeringen at tage alle nødvendige skridt  

 til at overdrage lufthavnen i Vágar til de færøske myndigheder den 1. juni  

 2007  

 og samtidig formelt anerkende, at færøske myndigheder har den fulde  

 ejendomsret  

 samt lovgivnings- og beslutningskompetencen over Investeringsfonden for  

 Færøerne.
Bemærkninger til forslaget Den løsning, som er foreslået i det af økonomi- og  

 erhvervsministeren fremsatte lovforslag nr.
L 121 vedrørende lufthavnen på  

 Vágar og Investeringsfonden for Færøerne, er ikke en værdig løsning, hverken  

 for Danmark eller for Færøerne.
Der er stor enighed på Færøerne om, at færøske myndigheder  

 tager ansvaret for lufthavnen og den fremtidige udbygning.
At Danmark ikke  

 vil  

 sætte lufthavnen i brugelig moderne stand, før den overtages, må Færøerne så  

 bare leve med.
Men med det ansvar, som Færøerne overtager, skal selvfølgelig  

 også følge retten til selv at bestemme både udbygning og finansiering af de  

 fremtidige lufthavnsfaciliteter og ikke  som foreslået i regeringens  

 lovforslag  

  en fastlåsning af beslutningerne om udbygning af lufthavnen og en  

 afskæring  

 af investeringsfondens muligheder for at finansiere andre infrastrukturelle  

 projekter på Færøerne.
 Det mest rimelige, når man indgår et kompromis, som fritager  

 danske myndigheder for et stort økonomisk og politisk ansvar, og som ikke  

 koster den danske statskasse noget, men tværtimod er en stor besparelse, er,  

 at  

 man kan enes om, at investeringsfonden fastlægges under færøsk myndighed,  

 ejendomsret og beslutningskompetence.
 Med det foreliggende lovforslag fra regeringen er der ingen  

 sammenhæng mellem beslutningsret, ansvar og økonomi, og Færøerne sidder  

 tilbage  

 med en meget dårlig aftale, som afskærer muligheder både på luftfartsområdet  

 og  

 på andre vigtige områder, der ikke har noget med luftfart at gøre.
 Med en model som foreslået i dette beslutningsforslag ville der  

 være klar sammenhæng mellem beslutningsret, ansvar og økonomi.
 Dermed bliver det en færøsk beslutning, hvordan man vil udbygge  

 og modernisere lufthavnsfaciliteterne, som i sandhed har været forsømt i  

 årtier,  

 og dermed bliver det en færøsk beslutning, hvordan man vil finansiere de  

 nødvendige  

 investeringer, og om Færøerne vil bruge investeringsfonden til dette formål  

   

 enten som långiver eller via en nedkapitalisering.
 Det er det eneste anstændige at gøre i denne sag.
 Af økonomi- og erhvervsministerens besvarelser af spørgsmål på  

 L 121 er det blevet fastslået:
1)  

 	  

 at der er behov for betydelige investeringer i Vágar Lufthavn   

 både i selve landingsanlægget og i de tekniske faciliteter  og at de  

 vurderede  

 udgifter efter al sandsynlighed er større end den foreslåede  

 nedkapitalisering  

 af Investeringsfonden for Færøerne, 2)  

 	  

 at den danske statskasse ikke betaler noget i forbindelse med den  

 foreslåede løsning, men at statskassen opnår besparelser både i årlig drift  

 og  

 ved at slippe for forsømte anlægsinvesteringer og opdateringer af lufthavnen, 3)  

 	  

 at færøske myndigheder og færøsk ekspertise, som skal overtage  

 hele ansvaret for lufthavnen, ikke har stået for analysen og den foreslåede  

 udbygning og den vurdering, der ligger til grund for lovforslaget om  

 nedkapitalisering, men derimod det danske Økonomi- og Erhvervsministerium,  

 som  

 har haft formandskabet i en arbejdsgruppe, 4)  

 	  

 at der ikke har været politiske forhandlinger mellem de relevante  

 fagministre på henholdsvis det økonomiske område og luftfartsområdet, 5)  

 	  

 at der ikke har været politiske forhandlinger og dokumenterede  

 forhandlinger mellem regeringen og landsstyret om den foreslåede løsning, men  

 at sagen blot er drøftet i forbindelse med et møde mellem lagmanden og  

 statsministeren den 4. april 2005 og i forbindelse med et uformelt såkaldt  

 rigsmøde den 27. juni 2006, 6.  

 	  

 at Investeringsfonden for Færøerne med den foreslåede  

 nedkapitalisering vil være afskåret fra at finansiere andre store  

 anlægsprojekter på Færøerne, 7)  

 	  

 at investeringsfonden i 1992 indskød 200 mio. kr. i en anden fond  

 (Finansieringsfonden af 1992), der skulle indskydes i den færøske bank,  

 Sjóvinnubankin, og at disse penge blev afskrevet.
Dette foregik uden  

 Folketingets mellemkomst og uden lovændring, 8)  

 	  

 at der ikke findes nogen formelle, tekniske eller politiske  

 hindringer for, at man med henvisning til præcedens formelt stadfæster, at  

 Investeringsfonden  

 for Færøerne er under færøsk ejerskab og myndighed.
 Derfor taler alt for den anstændige løsning, at investeringsfonden  

 overgår fuldt og helt til Færøerne, samtidig som Færøerne overtager  

 lufthavnen,  

 og at det dermed bliver op til det færøske parlament, færøske myndigheder og  

 færøske beslutninger at fastlægge, hvordan man vil udbygge og finansiere det  

 område, man overtager ansvaret for, altså Færøernes vigtigste trafikale  

 knudepunkt og landets hovedport ud i verden.
 Fastholdes regeringens lovforslag, har man uden nogen debat på  

 Færøerne fået forelagt et færdigt resultat  eller en aftale  som  

 ikke er  

 resultat af eller dokumenteret i politiske forhandlinger mellem de relevante  

 ministre,  

 og som vedrører lufthavnsinvesteringer for årtier fremover og vedrører en  

 vigtig fond, som Færøerne i mange år har fastholdt er en fond under færøsk  

 myndighed, og som har finansieret vigtige infrastrukturelle  

 fremtidsinvesteringer i vandkraft, elektricitetsnettet, tunneler og meget  

 andet,  

 men som nu bliver halveret, amputeret og fastlåst til opgradering af en  

 lufthavn, som hidtil har været dansk økonomisk ansvar, og som har været  

 forsømt.
 Denne løsning forelægges som en fiks og færdig pakke, uden at  

 det har været behandlet i det færøske parlament, uden at færøsk ekspertise  

 eller de, der professionelt skal beskæftige sig med færøsk luftfart, har  

 kunnet  

 analysere, planlægge og rådgive færøske politikere om de bedste langsigtede  

 planer for færøsk luftfart og faciliteter, og uden at det har været  

 debatteret  

 i den færøske offentlighed.
Færøerne står ikke blot tilbage med hele regningen og ansvaret,  

 men er afskåret fra at træffe sine egne beslutninger efter grundig debat i  

 både  

 parlament og offentlighed.
Færøerne er bundet til at finansiere disse forud  

 trufne beslutninger med sin egen fond, der ellers kunne bruges til mange  

 andre  

 formål.
 Kort sagt:
Danmark betaler ikke en krone.
Danmark fastholder sin  

 indflydelse på, hvad der skal ske, fastholder myndighedsområdet og får  

 erklæret  

 myndighed over investeringsfonden.
 Færøerne betaler regningen og sidder med ansvaret for et anlæg,  

 der utvivlsomt vil kræve langt større investeringer end det, der tømmes ud af  

 investeringsfonden.
Den frie kapital i fonden, der ikke er bundet i udlån til  

 andet, er væk og kan i fremtiden ikke finansiere andre vigtige forudsætninger  

 for et moderne Færøerne såsom vindkraft, vandkraft og bølgeenergi.
De penge  

 må  

 nu findes andre steder i de færøske offentlige kasser.
 Færøerne overtager debetsiden og en regning, medens kreditsiden  

 fremdeles er under dansk myndighed, altså luftfartsmyndigheden og kontrollen  

 over  

 luftrummet m.v.
 Det er ikke en værdig løsning, og derfor fremsættes dette  

 beslutningsforslag.
Skriftlig fremsættelse Høgni Hoydal  

  

 (TF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at overdrage lufthavnen på Vágar til de færøske  

 myndigheder og at overflytte beslutningskompetencen over Investeringsfonden  

 for  

 Færøerne til Færøerne.
(Beslutningsforslag nr.
B 121).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
