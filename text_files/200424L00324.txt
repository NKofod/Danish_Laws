Betænkning afgivet af Kulturudvalget den 1. juni 2005 Betænkning over Forslag til lov om ændring af  

 teaterloven  




  

 (Udmøntning af kommunalreformen, for så vidt angår teaterområdet) [af  

 kulturministeren (Brian Mikkelsen)] 1. Ændringsforslag Kulturministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 8. december 2004 dette udkast til  

 udvalget, jf. folketingsåret 2004-05, 1. samling, alm. del  bilag 55.  

 Den 24.  

 februar 2005 sendte kulturministeren de indkomne høringssvar samt et notat  

 herom  

 til udvalget.
Spørgsmål Udvalget har stillet 11 spørgsmål til kulturministeren til  

 skriftlig besvarelse, som denne har besvaret.
3. Tilkendegivelse fra kulturministeren Ministeren har tilkendegivet følgende over for udvalget:
I medfør af teaterlovens § 14 e (lovforslagets § 1, nr. 13) har  

 kulturministeren bemyndigelse til at fastsætte regler om betingelserne for  

 tilskud til Hovedstadens Teater.
Med aftalen mellem regeringen (Venstre og  

 Det  

 Konservative Folkeparti) og Dansk Folkeparti, Socialdemokraterne, Det  

 Radikale  

 Venstre og Socialistisk Folkeparti om kommunalreformen på kulturområdet er  

 der  

 enighed om, at der i medfør af bemyndigelsen  og umiddelbart efter  

 lovens  

 vedtagelse  udstedes bekendtgørelse om udpegning og sammensætning af  

 bestyrelsen  

 for Hovedstadens Teater.
Bekendtgørelsen fastsætter ifølge aftalen, at bestyrelsen for  

 Hovedstadens Teater udpeges af kulturministeren og består af i alt 6  

 medlemmer.  

 Bestyrelsen sammensættes ved udpegningen således, at medlemmerne tilsammen  

 repræsenterer juridiske, ledelsesmæssige, økonomiske, markedsføringsmæssige  

 og  

 teaterfaglige kompetencer.
Udpegningen af bestyrelsen for Hovedstadens Teater  

 sker efter drøftelse med partierne bag aftalen om kommunalreformen på  

 kulturområdet.
Udpegningen forventes at finde sted umiddelbart efter  

 lovforslagets vedtagelse i juni 2005.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget oplyser, at lovforslaget er et led i den  

 kommunalreform,  

 som regeringspartierne gennemfører sammen med Dansk Folkeparti for at sikre  

 en  

 bedre opgavefordeling og service og en bedre organisering af det kommunale  

 landkort i Danmark.
 De tre partier støtter fuldt op om de ændringer, som  

 kommunalreformen medfører, og ser i denne sammenhæng også positive elementer,  

 hvad angår det teaterpolitiske område, som berøres i lovforslaget.
 Det er partiernes opfattelse, at lovforslaget skaber en klarere  

 og styrket struktur på området, og at lovforslaget på denne baggrund vil være  

 med til at styrke teaterområdet i Danmark yderligere.
Venstre, Dansk Folkeparti og Det Konservative Folkeparti lægger  

 særligt vægt på, at lovforslaget sikrer en fortsat målrettet teaterindsats  

 over  

 for børn og unge gennem omlæggelsen af RBOTen (Det Rejsende og  

 Opsøgende  

 Teater) til en rent statslig ordning, der fremover varetages af  

 Kunststyrelsen.  

 Det er efter partiernes overbevisning meget vigtigt, at børn og unge tidligt  

 kommer i kontakt med og oplever, hvad teatret er for en størrelse.
Det er  

 også  

 partiernes opfattelse, at dette tidlige møde med teatret er med til at give  

 børnene mod på at gå i teatret, når de bliver ældre, såvel som det er en  

 udtryksmåde, som er med til at udvikle dem.
Partierne hilser også omlægningen af bestyrelserne for  

 Hovedstadens Teater og de store teatre velkommen.
En professionel og  

 slagkraftig  

 bestyrelse vil være med til at skabe bedre kulturinstitutioner og sikre den  

 fundering, der er behov for, ikke mindst i hovedstaden, hvor det er  

 partiernes  

 ønske, at teatrene og byens øvrige kulturtilbud samlet set skal kunne være  

 med  

 til at trække flere turister til landet såvel som at sikre indbyggerne bedre  

 kulturtilbud.
Fremrykkelsen af ikrafttrædelsen af Hovedstadens Teater vil  

 blot  

 sikre, at denne proces kommer i gang så hurtigt som muligt.
Bibeholdelse af refusionsordningen på egnsteaterområdet vil  

 kunne sikre en fortsat geografisk spredning af teatermulighederne over hele  

 landet.
Partierne hilser særlig aftalen om, at refusionsordningen kombineres  

 med en række kvalitative krav og løbende evalueringer, velkommen.
Dermed  

 gøres  

 der op med den automatik, som tidligere har ligget i tilskuddet, og det  

 sikres,  

 at ingen egnsteatre bliver en sovepude, men hele tiden presses til at  

 forbedre  

 og forny sig.
 Partierne hilser velkommen, at aftalepartierne til efteråret  

 2005 skal udforme de eksakte regler, men opfordrer allerede nu til, at  

 administrationen af de kvalitative krav og den løbende evaluering varetages  

 af  

 det teaterfaglige udvalg under Kunststyrelsen, og at der skeles til den  

 evaluering, der allerede i dag kendes fra de rytmiske spillesteder.
De tre partier hilser også omlægningen af billetordningen  

 velkommen og ønsker at understrege det positive i, at teatrene nu hver især  

 får  

 en større frihed på området.
Den større decentralisering af midlerne er med  

 til  

 at sikre, at de enkelte teatre og teaterforeninger selv kan tilrettelægge en  

 mere målrettet formidling og ordning og dermed netop sikre en målretning mod  

 de  

 grupper, som de særligt »mangler« i deres besøgsgruppe.
Partierne har tiltro  

 til, at teatrene og alle de kræfter, der engagerer sig i teatermiljøet, vil  

 være bevidste om særligt at sikre en formidling rettet mod børn og unge samt  

 mod grupper, som sjældent kommer i teatret.
 Venstre, Dansk Folkeparti og Det Konservative Folkeparti støtter  

 varmt lovforslaget, fordi loven vil styrke teatermiljøet i Danmark og sikre  

 en  

 klarere og styrket støttestruktur såvel som ansvarsfordeling på området.
Socialdemokratiets, Det Radikale Venstres og Socialistisk  

 Folkepartis medlemmer af udvalget bemærker, at dette lovforslag er et led i  

 den  

 samlede kommunalreform.
De tre partier har i forbindelse med forhandlingerne  

 om  

 de enkelte lovforslag efter folketingsvalget taget til efterretning, at  

 regeringspartierne og Dansk Folkeparti ikke har ønsket at ændre på  

 hovedkonstruktionen i reformen.
Partiernes holdning til bl.a. denne  

 hovedkonstruktion fremgår af betænkningsbidrag til L 65. Der henvises hertil.
De tre partier hilser det meget velkomment, at partierne i aftalen bag  

 lovforslaget er blevet imødekommet med en særlig formidlingsindsats  

 under  

 billettilskudsordningen, der skal sikre borgerne et bedre overblik over  

 teaterudbuddet og rabatmulighederne.
En måde kunne være at oprette en fælles  

 hjemmeside/portal, der giver oversigt over rabatter og udbud inden for  

 scenekunsten.
Danmarks Teaterforeninger har f.eks udarbejdet et konkret  

 forslag til en sådan portal, som dels kan give bedre overblik og dels være  

 platform for salg af billetter til alle tilknyttede teatre.
Socialdemokraterne, Det Radikale Venstre og Socialistisk Folkeparti vil  

 understrege, at partierne finder det vigtigt, at der opstilles klare  

 kriterier  

 for tildeling af billettilskud til de enkelte teatre.
Kriterier som  

 bl.a. sikrer, at rabatter og markedsføringsaktiviteter retter sig mod  

 børn  

 og unge og  

  

 befolkningsgrupper, som ikke benytter sig af  

 teatret, f.eks. indvandrere og borgere med en kort eller ingen uddannelse  

 (jf.  

 kulturvaneundersøgelsen).  

  

 Kriterier som sikrer,  

  

 at der kan spilles »smalle«  

 forestillinger overalt i Danmark, og at der generelt er et aktivt teaterliv i  

 alle egne af landet.
Det er vigtigt, at formidlingspengene rammer bredt og ikke kun  

 mennesker, som har høje indkomster og bor i nærheden af København.
Ligeledes  

 er  

 det vigtigt at sikre, at nye teatre og teatergrupper med en ny tilgang til  

 kunsten får de samme økonomiske muligheder for at nå deres publikum, som de  

 allerede institutionaliserede teatre.
 Sådanne kriterier kan f.eks udstikkes for 4 år ad gangen, hvor de  

 indgår i den generelle evaluering af billettilskudsordningen.
 Socialdemokratiets medlemmer af udvalget konstaterer herudover  

 med stor tilfredshed, at lovforslaget og det vedtagne forlig i meget høj grad  

 indeholder de forslag til forbedringer på teaterområdet, som  

 Socialdemokraterne  

 foreslog i to beslutningsforslag fra folketingsåret 2002-03, B 97 om  

 teaterabonnementsordningen  

 og B 98 om teaterpolitik, og i to beslutningsforslag fra folketingsåret  

 2003-04, B 181 om teatrene under Det Storkøbenhavnske Teaterfællesskab og B  

 182  

 om Det Danske Teater.
 Med vedtagelse af lovforslaget er Socialdemokraternes forslag om  

 forbedring af struktur og kvalitativt indhold, professionalisering af  

 bestyrelsesarbejde, fleksibel abonnementsordning og en ny og stærkere  

 struktur  

 for det storkøbenhavnske teaterliv imødekommet.
 Samtidig er armslængdeprincippet præciseret og den nugældende  

 refusionsordning af egnsteatrene sikret.
 Socialdemokraterne havde dog gerne set, at hele teaterlivet  

 havde fået tilført ekstra økonomiske ressourcer på 35 mio. kr. som foreslået  

 i  

 de socialdemokratiske finanslovforslag.
Det Radikale Venstres medlemmer af udvalget havde endvidere  

 gerne set, at strukturreformen var blevet anvendt som løftestang til at  

 styrke  

 dansk teaterliv også uden for de store byer.
Det Radikale Venstre har  

 foreslået, at modellen for Det Københavnske Teaterfællesskab fandt anvendelse  

 også uden for København.
Det kunne f.eks. ske ved, at en landsdelsscene og en  

 række egnsteatre/små storbyteatre fandt sammen i et regionalt  

 teaterfællesskab,  

 finansieret af staten eller eventuelt i et samarbejde mellem region og stat.  

 Et  

 sådant samarbejde kunne bidrage til at udvikle et stærkere og mere  

 professionelt teaterliv overalt i Danmark, f.eks. gennem aftaler om  

 repertoirefordeling, fælles formidlingsordninger, fælles markedsføring,  

 personalepolitik osv.
Der er behov for, at staten øger sit engagement i  

 teaterlivet  

 uden for de største byer.
 Når Det Radikale Venstre stemmer for lovforslaget, skyldes det  

 først og fremmest de forbedringer, som er opnået i forhandlingerne med  

 kulturministeren og beskrevet i det fælles betænkningsbidrag ovenfor fra S,  

 RV  

 og SF.
 Et  

  

 mindretal  

  

 i udvalget  

 (EL) vil ved 3. behandling stemme hverken for eller imod lovforslaget.  

 Mindretallet vil stemme hverken for eller imod ændringsforslag nr. 1 og for  

 ændringsforslag nr. 2-4.
 Efter Enhedslistens opfattelse er lovforslaget en del af en  

 kommunalreform, som partiet er uenig i.
 Der henvises til betænkningsbidrag afgivet til L 65.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 1 Af  

 	  

  

 kulturministeren,  

  

 tiltrådt af et  

  

 flertal  

  

 (udvalget med undtagelse af EL):
 1)  

  

 Den under  

  

 nr. 12  

  

 foreslåede affattelse af  

  

 §  

 14 d,  

 stk. 4,  

  

 affattes således:
»Stk. 4.  

  

 Det er en  

 betingelse for, at et teater kan modtage tilskud som en del af Hovedstadens  

 Teater,  

 at bestyrelsen for Hovedstadens Teater udpeger teaterlederen eller ledelsen  

 for  

 teatret samt teatrets bestyrelse.« [Beskikkelse af bestyrelsen for de teatre, der indgår i  

 Hovedstadens Teater] Af  

 	  

  

 kulturministeren,  

  

 tiltrådt af  

  

 udvalget:
 2)  

  

 Den under  

  

 nr. 14  

  

 foreslåede affattelse af  

  

 §  

 15  

  

 affattes således:
»§ 15.  

  

 Staten  

 refunderer 50 pct. af kommunernes driftstilskud til egnsteatre, som er  

 teatre,  

 der udøver professionel teatervirksomhed med hjemsted uden for de i kapitel 7  

 a nævnte kommuner.
Statens bevilling fastsættes på de årlige finanslove.
 Stk. 2.  

  

 Tilskud til  

 husleje kan kun udgøre indtil 15 pct. af det refusionsberettigede kommunale  

 driftstilskud til det enkelte egnsteater.
 Stk. 3.  

  

 Statsrefusion af  

 kommunernes tilskud til det enkelte teater ydes kun, såfremt der er indgået  

 en  

 minimum 3-årig aftale om driftstilskud mellem en eller flere kommuner og det  

 enkelte egnsteater.
 Stk. 4.  

  

 Det årlige  

 kommunale driftstilskud til det enkelte egnsteater skal udgøre et minimum,  

 der  

 angives på de årlige finanslove.
 Stk. 5.  

  

 Bestemmelsen i  

 stk. 4 kan fraviges i første aftaleperiode ved oprettelse af nye egnsteatre  

 samt for egnsteatre, der tidligere modtog amtskommunale tilskud.
 Stk. 6.  

  

 Statsrefusion af  

 kommunernes driftstilskud til det enkelte egnsteater ydes inden for et  

 maksimum,  

 der angives på de årlige finanslove.
 Stk. 7.  

  

 Kulturministeren  

 fastsætter nærmere regler for ordningen om tilskud til egnsteatre.
Stk. 8.  

  

 Kulturministeren  

 kan i forbindelse med indgåelse af kulturaftaler med kommuner m.v. fravige  

 bestemmelserne  

 i stk. 1-7.« [Fastholdelse af 50 pct. refusion af kommunernes driftsudgifter  

 til egnsteatre] 3)  

  

 Den under  

  

 nr. 15  

  

 foreslåede affattelse af  

  

 §  

 16  

  

 affattes således:
 »§ 16.  

  

 Kommunernes  

 tilskud, der berettiger til refusion i henhold til § 15, beregnes på grundlag  

 af budgetter, der er fastlagt i en minimum 3-årig aftale med det enkelte  

 egnsteater, jf. § 15, stk. 3. Refusion udbetales kvartalsvis forud i løbet af  

 finansåret.
Stk. 2.  

  

 Endelig  

 beregning af refusionen i henhold til § 15 finder sted på grundlag af  

 regnskaber for teatervirksomhederne, der er godkendt af de tilskudsydende  

 kommuner.
Den endelige refusion kan dog ikke overstige den forskudsvis  

 udbetalte refusion.
 Stk. 3.  

  

 Staten kan yde  

 et særligt driftstilskud til egnsteatre, der tidligere modtog amtskommunale  

 driftstilskud.
 Stk. 4. Kulturministeren  

 kan i forbindelse med indgåelse af kulturaftaler med kommuner m.v. fravige  

 bestemmelserne  

 i stk. 1-3«.
[Særligt driftstilskud til egnsteatre, der tidligere modtog  

 amtskommunale tilskud] Til § 2 4)  


  

 Stk.  

 2-6  

  

 affattes således:
»Stk. 2.  

  

 Kulturministeren kan fastsætte nærmere regler om regnskabsaflæggelse og  

 tilbagebetaling af lån for institutioner, som inden den 1. januar 2007 har  

 modtaget tilskud eller lån fra en amtskommune i medfør af teaterlovens  

 §§ 5-7 vedrørende Den Jyske Opera og Det Danske Teater, teaterlovens  

 §§ 8-10 vedrørende Det Rejsende Børneteater og Opsøgende Teater, teaterlovens  

 §§ 11-13 vedrørende landsdelsscenerne i Århus, Odense og Aalborg, teaterlovens  

 §§ 15 og 16 vedrørende egnsteatre og teaterlovens  

 § 24 vedrørende teaterabonnementsordningen.
 Stk. 3.  

  

 Bestyrelsen for  

 det Rejsende Børneteater og Opsøgende Teater, jf. §§ 8-10, må ikke fra dagen  

 efter lovens bekendtgørelse i Lovtidende påtage sig forpligtelser, der rækker  

 ud over den 1. januar 2007, medmindre dette er godkendt af kulturministeren.
Stk. 4.  

  

 Funktionsperioden for bestyrelser m.v., der er nedsat inden den 1. januar  

 2007,  

 udløber dagen inden den 1. januar 2007. Amtsrådene skal drage omsorg for  

 afbeskikkelse af medlemmerne af bestyrelserne.
Disse bestemmelser gælder for Den  

 Jyske Opera og Det Danske Teater, jf. teaterlovens §§ 5-7, Det  

 Rejsende Børneteater og Opsøgende Teater, jf. teaterlovens §§ 8-10, og landsdelsscenerne  

 i Århus, Odense og Aalborg, jf. teaterlovens §§ 11-13.
 Stk. 5.  

  

 Bestemmelserne i  

 stk. 2-4 finder tilsvarende anvendelse på Det Storkøbenhavnske  

 Teaterfællesskab,  

 dog således at den relevante dato er den 1. januar 2006.
Stk. 6.  

  

 Uanset  

 bestemmelsen i stk. 1 træder bestemmelserne om Hovedstadens Teater, jf. § 1,  

 nr. 7-13, i kraft den 1. januar 2006. Med virkning fra samme dato overtager  

 Hovedstadens Teater fra Hovedstadens Udviklingsråd (HUR) de aktiver og  

 passiver  

 og ansatte, der udelukkende har været knyttet til administrationen af Det  

 Storkøbenhavnske Teaterfællesskab.
Hovedstadens Teater indtræder endvidere  

 samtidig i de rettigheder og pligter, som udelukkende har været knyttet til  

 administrationen af Det Storkøbenhavnske Teaterfællesskab.
Kulturministeriet  

 administrerer fra den 1. januar 2006 de af HUR afsatte bevillinger til Det  

 Storkøbenhavnske Teaterfællesskab.
Beskikkelse af den første bestyrelse for  

 Hovedstadens Teater kan ske med virkning fra den 1. juli 2005«.
[Fremrykning af etablering af Hovedstadens Teater samt  

 ophævelse af overgangsbestemmelse som følge af, at refusionsordningen for  

 egnsteatre videreføres] Bemærkninger Til nr. 1 Det er i henhold til lovforslagets § 1, nr. 12, vedrørende § 14  

 d, stk. 4, en betingelse for, at et teater kan modtage tilskud som en del af  

 Hovedstadens Teater, at bestyrelsen for Hovedstadens Teater udpeger teatrets  

 kunstneriske ledelse.
Da det ydermere er hensigten, at det bliver en  

 betingelse  

 for tilskud, at bestyrelsen for Hovedstadens Teater udpeger bestyrelsen for  

 de  

 teatre, som indgår i ordningen, foreslås det, at dette konkret indføjes i  

 bestemmelsen.
Sammensætningen og udpegningen af bestyrelserne for de teatre,  

 der indgår i Hovedstadens Teater, fastlægges nærmere i en bekendtgørelse, der  

 udstedes med hjemmel i § 14 e, efter hvilken de nærmere regler om  

 betingelserne  

 for tilskud til Hovedstadens Teater fastlægges af kulturministeren.
Det er  

 her  

 hensigten, at der gives mulighed for, at hjemstedskommunen kan udpege en  

 repræsentant til de enkelte teatres bestyrelser.
Med hjemstedskommunen  

 forstås  

 den kommune, hvor et teater og teatrets scenerum er beliggende.
Til nr. 2 Ændringsforslaget tager sigte på, at tilskud til egnsteatrene  

 fremover som hidtil ydes som en lovbunden refusion af 50 pct. af kommunernes  

 driftsudgifter til egnsteatre.
Det fremgår af lovforslaget, at det foreslås, at den  

 obligatoriske refusionsordning vedrørende egnsteatre ændres, så den i  

 fremtiden  

 bliver rammestyret.
Samtidig overføres de nuværende amtskommunale bidrag til  

 egnsteatre til staten, og som en konsekvens heraf foreslås ordningen omlagt  

 fra  

 at være en ordning med refusion af kommunernes tilskud til egnsteatrene til  

 at  

 være en ordning, hvor staten yder tilskud direkte til egnsteatrene.
 Med ændringsforslaget opretholdes den gældende refusionsordning,  

 således at der efter bestemmelserne i den ny teaterlov ydes 50 pct. refusion  

 af  

 kommunernes driftsudgifter til egnsteatre efter tilsvarende kriterier som i  

 den  

 gældende lovgivning.
Til nr. 3 I forbindelse med, at egnsteaterordningen i henhold til  

 bemærkningerne til ændringsforslag nr. 2 foreslås videreført som en  

 refusionsordning, og da staten fortsat overtager de nuværende amtskommunale  

 tilskud til egnsteatrene, er der fortsat behov for en særlig bestemmelse, der  

 kan sikre, at staten kan yde et særligt driftstilskud til egnsteatre, der  

 hidtil har modtaget amtskommunale tilskud.
Dette særlige tilskud ydes ikke  

 som  

 refusion til kommunerne, men som et særligt tilskud til de enkelte teatre,  

 der  

 hidtil har modtaget amtskommunale tilskud.
Til nr. 4 Ændringerne er en konsekvens af, at overgangsbestemmelserne om  

 Det Storkøbenhavnske Teaterfællesskab/Hovedstadens Teater, som det fremgår af  

 bemærkningerne nedenfor til stk. 5 og 6, foreslås samlet i disse to nye  

 bestemmelser.
På denne baggrund er det ikke længere relevant, at Hovedstadens  

 Teater indgår i bestemmelserne i stk. 2-4. Ændringerne i stk. 2-4 er således  

 af  

 teknisk karakter.
 I henhold til det fremsatte lovforslag træder bestemmelserne om  

 den ny ordning for Hovedstadens Teater, det nuværende Det Storkøbenhavnske  

 Teaterfællesskab (DST), i kraft den 1. januar 2007. Der er dog samtidig en  

 overgangsbestemmelse i lovforslaget, som giver mulighed for, at den første  

 bestyrelse  

 for Hovedstadens Teater kan beskikkes fra den 1. juli 2006.
 For at skabe mulighed for, at der så hurtigt som muligt kan  

 træffes de nødvendige, langsigtede beslutninger om hovedstadens teaterliv,  

 foreslås  

 det at fremrykke implementeringen af den nye ordning vedrørende Hovedstadens  

 Teater, således at ordningen etableres den 1. januar 2006. På denne baggrund  

 foreslås det, at bestemmelserne om Hovedstadens Teater træder i kraft den 1.  

 januar 2006, og at der samtidig gives mulighed for, at den første bestyrelse  

 for Hovedstadens Teater kan beskikkes fra den 1. juli 2005.
Som en konsekvens af fremrykningen af Hovedstadens Teater i  

 henhold til bemærkningerne til stk. 5 vil HURs udgifter til Det  

 Storkøbenhavnske  

 Teaterfællesskab i 2006 ikke være omfattet af den samlede overførsel af de  

 amtskommunale tilskud til staten, der først sker pr. 1. januar 2007. Dette  

 foreslås håndteret ved, at HURs bevilling til DST i 2006 administreres  

 af  

 Kulturministeriet, således at der sker en regnskabsteknisk overførsel af  

 HURs  

 bevilling til Kulturministeriet.
Fra den 1. januar 2007 overtager  

 Kulturministeriet, således som det også er hensigten i det fremsatte  

 lovforslag,  

 HURs bevillinger til Det Storkøbenhavnske Teaterfællesskab som en del  

 af den  

 samlede overførsel af midler fra den amtskommunale sektor til  

 Kulturministeriet.
Det forudsættes, at HURs bevilling til DST i 2006 og  

 den bevilling,  

 som Kulturministeriet overtager fra HUR fra 2007, svarer til det  

 udgiftsgrundlag, der er opført i lovforslaget om de økonomiske og  

 administrative konsekvenser for det offentlige.
Fremrykningen betyder ligeledes, at Hovedstadens Teater fra HUR fra  

 den 1. januar 2006 overtager de aktiver og passiver og ansatte, der  

 udelukkende  

 har været knyttet til administrationen af Det Storkøbenhavnske  

 Teaterfællesskab.
Hovedstadens Teater indtræder endvidere samtidig i de  

 rettigheder  

 og pligter, som udelukkende har været knyttet til administrationen af Det  

 Storkøbenhavnske Teaterfællesskab.
Konkret betyder dette, at et årsværk som  

 direktør for Det Storkøbenhavnske Teaterfællesskab, der i dag er ansat af  

 HUR,  

 fra den 1. januar 2006 overføres fra HUR til den selvejende institution  

 Hovedstadens  

 Teater.
Ændringsforslaget har i henhold til bemærkningerne til ændringsforslag  

 nr. 2 til hensigt at opretholde den gældende refusionsordning, således at der  

 efter bestemmelserne i den ny teaterlov ydes 50 pct. refusion af kommunernes  

 driftsudgifter til egnsteatre efter tilsvarende kriterier som i den gældende  

 lovgivning.  

 Som en konsekvens heraf er overgangsbestemmelsen i lovforslagets § 2, stk. 6,  

 der knyttede sig til en ændring af de gældende regler og dermed overgangen  

 til  

 et nyt regelsæt, ikke længere relevant.
Bestemmelsen udgår således som en  

 konsekvens af nyaffatningen af § 2, stk. 6.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Jakob Axel Nielsen (KF)   

 Carina Christensen (KF)   

 Jytte Andersen (S)   

 Jytte Wittrock (S)   

 Mogens Jensen (S)   

 Troels Ravn (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 50 Bilagsnr.
Titel 1 Høringsnotat og høringssvar, fra kulturministeren 2 Invitation til gennemgang af lovforslaget, fra  

 kulturministeren 3 Notat om Kulturministeriets lovforslag til udmøntning af  

 strukturreformen, fra kulturministeren 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 Revideret tidsplan for udvalgets behandling af  

 lovforslaget 7 1. udkast til betænkning 8 Betænkningsbidrag fra kulturministeren 9 Ændringsforslag fra kulturministeren 10 2. udkast til betænkning Oversigt over spørgsmål og svar vedrørende L 50 Spm.nr.
