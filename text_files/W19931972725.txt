Ligningsrådet fandt endvidere, at A under opholdet her i landet  

 måtte anses for bosat i Danmark i medfør af artikel 2, (1), 2.,  

 a) og b), i den dansk-tyske dobbeltbeskatningsoverenskomst.  

 Ligningsrådet fandt herefter, at A under opholdet her i landet ikke  

 ville være berettiget til lempelse ved skatteberegningen for  

 udbetalinger fra de omhandlede tyske pensionsordninger, idet Danmark i  

 henhold til dobbeltbeskatningsoverenskomstens artikel 16 har  

 beskatningsretten til udbetalingerne.
Ligningsrådet fandt ikke, at  

 spørgsmålet, hvorvidt den fulde skattepligt for A ville  

 ophøre, når hun igen bosætter sig i Tyskland, selv om  

 ægtefællen bliver boende i Danmark i kortere periode herefter,  

 kunne besvares med fornøden sikkerhed, hvorefter  

 spørgsmålet afvistes.
Dobbeltbeskatning DK-Tyskland Referencer:  LV 1994 A.C.1.4.1  D.A.1.1.1  D.E Tyskland, KSL § 1, SL §  

 4 Ligningsrådet blev anmodet om bindende forhåndsbesked om  

 følgende:
1. Vil A ved midlertidig tilflytning til Danmark blive fuldt skattepligtig  

 til Danmark efter kildeskattelovens § 1, stk. 1, nr. 1? 2. Såfremt spørgsmål 1 besvares bekræftende, vil  

 A være skatte- og-eller afgiftspligtig af udbetalingerne fra tyske  

 forsikringer, herunder særligt hvorledes de nævnte forsikringer  

 skal kvalificeres i relation til pensionsbeskatningsloven? 3. Såfremt spørgsmål 2 besvares bekræftende, vil  

 A kunne opnå lempelse i den danske opgjorte skattepligtige indkomst i  

 medfør af den mellem Danmark og Tyskland indgåede overenskomst  

 til undgåelse af dobbeltbeskatning, art. 11, stk. 1, sammenholdt med  

 art. 2, stk. 1, nr. 2, a)-b), ved at A i overenskomstens forstand stadig  

 anses at have bopæl i Tyskland? 4. Såfremt spørgsmål 1 besvares bekræftende, vil  

 den fulde skattepligtigt for A ophøre, når hun igen  

 bosætter sig i Tyskland, selv om ægtefællen bliver boende i  

 Danmark i en kortere periode herefter? Sagens omstændigheder var følgende:
A, der er dansk statsborger og uddannet tandlæge, har siden 1983  

 boet i og drevet en tandlægeklinik i Tyskland.
A har været  

 begrænset skattepligtig til Danmark siden 1989 som følge af, at  

 hun er ejer af to udlejningsejendomme i Danmark.
I 1990 blev A ramt af en alvorlig sygdom og måtte opgive at drive  

 tandlægeklinikken.
I forbindelse hermed trådte en række af  

 A tegnede tyske forsikringer i kraft, hvorefter hun løbende får  

 udbetalinger fra forsikringerne.
 A påtænker midlertidigt at bosætte sig i Danmark med  

 henblik på at uddanne sig til kunstner på en dansk kunstskole.  

 Uddannelsen har en varighed af 1-2 år og forventes påbegyndt den  

 1. september 1993.
 A's ægtefælle, der er tysk statsborger, har siden 1. juni 1992  

 haft en åremålsansættelse på 5 år som  

 læge på et dansk sygehus.
Endvidere påtænker ægtefællen at erhverve en  

 ejendom i Danmark, hvor også A vil bo under opholdet her i landet.
Med  

 hensyn til ægtefællens personlige og økonomiske  

 tilknytning til Tyskland har revisionsfirmaet oplyst, at han er medlem af  

 'Psykodrama Institut fur Europa', hvor han er tilsynsførende, at han  

 fortsat har en tysk pensionsordning og banklån i Tyskland, og at hans  

 familie er bosiddende i Tyskland.
Efter afslutningen af uddannelsen er det A's hensigt igen at bosætte  

 sig i Tyskland, hvorimod ægtefællen forventes fortsat at ville  

 opfylde sine kontraktlige forpligtelser over for det pågældende  

 sygehus.
A vil under opholdet i Danmark bevare sin hidtidige bopæl i  

 Tyskland.
Da A stadig er under behandling for sin sygdom, vil hun under  

 uddannelsesforløbet opholde sig i Tyskland ca. 6 måneder om  

 året i forbindelse med behandlinger af hver ca. 2-3 måneders  

 varighed.
A's samlede ophold i Danmark i den periode, uddannelsen varer, vil  

 således være af en varighed på i alt ca. 12 måneder,  

 fordelt jævnt over 2-års-perioden.
 For så vidt angår spørgsmål 1 fandt  

 Ligningsrådet, under hensyn til, at ægtefællen efter det  

 oplyste påtænker at erhverve en ejendom i Danmark, hvor  

 også A vil bo under opholdet her i landet, at A i forbindelse med sin  

 tilflytning til Danmark ville blive fuldt skattepligtig her til landet i  

 henhold til kildeskattelovens § 1, stk. 1, nr. 1.
 For så vidt angår spørgsmål 2 fandt  

 Ligningsrådet, at de omhandlede tyske pensionsordninger ikke kunne  

 anses for omfattet af pensionsbeskatningslovens bestemmelser, og at der  

 derfor ikke ville blive tale om skatte- eller afgiftspligt efter denne lov,  

 men at de løbende udbetalinger fra pensionsordningerne ville  

 være indkomstskattepligtige i henhold til statsskattelovens § 4, litra  

 c.
 For så vidt angår spørgsmål 3 fandt  

 Ligningsrådet under hensyn til det oplyste, hvorefter A ikke  

 længere er erhvervsaktiv, at ægtefællen, der har en  

 5-årig åremålsansættelse som læge på et  

 dansk sygehus, påtænker at erhverve en ejendom i Danmark, hvor  

 også A vil bo under opholdet her, og at hun siden 1989 har været  

 ejer af to udlejningsejendomme i Danmark, at A under opholdet her i landet  

 måtte anses for bosat i Danmark i medfør af art. 2, (1), 2., a)  

 og b), i den dansk-tyske dobbeltbeskatningsoverenskomst.
 Ligningsrådet fandt herefter, at A under opholdet her i landet ikke  

 ville være berettiget til lempelse ved skatteberegningen for  

 udbetalinger fra de omhandlede tyske pensionsordninger, idet Danmark i  

 henhold til dobbeltbeskatningsoverenskomstens art. 16 har beskatningsretten  

 til udbetalingerne.
 For så vidt angår spørgsmål 4 fandt  

 Ligningsrådet ikke, at spørgsmålet kunne besvares med  

 fornøden sikkerhed, hvorfor spørgsmålet afvistes, jf. lov  

 om bindende forhåndsbesked § 3.
