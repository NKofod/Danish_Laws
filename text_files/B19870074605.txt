 I henhold til §§ 41, 46, 74 og 84 i lov om arbejdsmiljø, jf.  

 lovbekendtgørelse nr. 646 af 18. december 1985, som ændret ved lov nr. 220 af  

 22. april 1987, og efter bemyndigelse i henhold til lovens § 73, fastsættes:
Område og almindelige bestemmelser Område § 1.  Bekendtgørelsen gælder for trykbeholdere og  

 lukkede rørsystemer, hvori der indeholdes eller kan udvikles:
Stk. 2.  Som rørsystem betragtes alene de rør i et  

 anlæg, der tjener til transport af indholdet.
Til et rørsystem hører også de  

 slanger, fittings, formstykker, flanger, armaturer, ekspansionsbælge m.m., d  

 indgår i det.
 § 2.  Undtaget fra bekendtgørelsen er:
Stk. 2.  Undtaget er endvidere trykbeholdere, der indgår  

 i drifts-, bremse- og manøvresystemer på køretøjer, der omfattes af  

 færdselslovgivningens bestemmelser.
Konstruktionen og fremstillingen af disse  

 beholdere skal dog opfylde § 7 og § 8, stk. 1, samt §§ 9 og 10, § 12, stk. 1,  

 nr. 1, 2 og 3, § 13, stk. 2, og § 20, stk. 1 og 2.
Stk. 3.  Undtaget fra bekendtgørelsens kapitel 3, 5 og 6  

 er trykbeholdere, som omfattes af et EF-direktiv om trykbeholdere, når de  

 opfylder de modsvarende bestemmelser heri og er mærket i overensstemmelse  

 hermed, jf.
Arbejdsministeriets bekendtgørelse nr. 242 af 6. juni 1978 om  

 EF-direktiv om trykbeholdere.
 § 3.  Ved anvendelse af bestemmelserne i denne  

 bekendtgørelse skal følgende lægges til grund:
Almindelige bestemmelser § 4.  Trykbeholdere og rørsystemer til brug her i  

 landet skal opfylde kravene ifølge denne bekendtgørelse til konstruktion,  

 fremstilling, mærkning, armatur og opstilling.
Der henvises for så vidt angår  

 trykbeholdere til kapitel 3, 4, 7 og 8, og for så vidt angår rørsystemer til  

 kapitel 12. Pasning og vedligeholdelse skal ske efter reglerne i kapitel 11  

 og § 76.
§ 5.  Enhver trykbeholder og ethvert rørsystem, der  

 tages i brug her i landet, hører til en kontrolklasse.
Kontrolklassen  

 bestemmes efter reglerne i bilag 1. Kontrolklassen angiver, hvilke former for  

 godkendelse og kontrol trykbeholderen eller rørsystemet skal gennemgå efter  

 reglerne i kapitel 5, 6, 9, 10 og 12, se oversigten i bilag 1.
Trykbeholdere Konstruktion og fremstilling § 6.  Trykbeholdere skal konstrueres og fremstilles  

 samt kontrolleres ved fremstillingen i overensstemmelse med §§ 7-11 og på  

 grundlag af standarder, normer eller andre tekniske regler, der på  

 tilfredsstillende måde opfylder disse bestemmelser.
 § 7.  Trykbeholdere skal fremstilles efter planer,  

 herunder tegninger over den konstruktive udformning, der godtgør, at  

 konstruktionen har den nødvendige styrke under hensyn til de forudsatte  

 drifts- og opstillingsbetingelser samt ydre påvirkninger, f.eks. fra  

 tilsluttede rørsystemer, mulig snebelastning og vindbelastning.
Stk. 2.  Materialerne, der anvendes, skal være velegnede  

 til den pågældende type trykbeholder, og deres egenskaber skal være  

 dokumenteret.
Mærkning, der tjener til identifikation af materialet, skal  

 overføres på de enkelte dele inden eventuel opdeling og være synlig ved  

 fremstillingskontrollen.
 Stk. 3.  Beregningsspændingen for de valgte materialer  

 og den tilladelige påvirkning i trykbeholderens konstruktionselementer skal  

 være i overensstemmelse med de normer, standarder eller andre regler, der  

 ligger til grund for trykbeholdernes konstruktion.
Stk. 4.  Trykbeholdere, der indeholder fordråbede  

 luftarter, skal være konstrueret for et beregningstryk, der mindst er lig med  

 indholdets damptryk ved den højst opnåelige temperatur.
Denne temperatur må  

 normalt ikke fastsættes lavere end 40 grader C.
Stk. 5.  I godstykkelsen skal indregnes et tillæg for  

 korrosion og slid samt eventuelle ekstra påvirkninger forbundet med særligt  

 anvendelsesformål.
Godstykkelsen uden tillæg må ikke sættes til mindre end de  

 i bilag 2 anførte værdier.
 § 8.  I tilfælde, hvor der ikke findes anerkendte  

 regler, der er anvendelige for beregning af pågældende beholder, kan  

 beregningen erstattes af en spændingsanalyse eller en særlig afprøvning af  

 den færdige konstruktion.
 Stk. 2.  Programmet for spændingsanalysen eller den  

 særlige afprøvning skal være godkendt af direktøren for Arbejdstilsynet, hvis  

 beholderen er af kontrolklasse 1 eller 2, jf. bilag 1.
 § 9.  Trykbeholdere skal udformes således, at armatur  

 og tilbehør kan tilsluttes hensigtsmæssigt.
Stk. 2.  Trykbeholdere skal være indrettet således, at  

 indvendig besigtigelse kan foretages i nødvendigt omfang.
Eventuelle  

 inspektions- og adgangsåbninger skal være hensigtsmæssigt placeret.  

 Mindstekravene hertil er angivet i bilag 2.
 § 10.  Fremstillingen skal foretages efter en  

 procedure, der sikrer, at konstruktionen udføres i overensstemmelse med  

 planerne, jf. § 7. Fremstillingsvirksomheden skal råde over den teknologi,  

 der er nødvendig herfor, og skal sørge for, at arbejdet ledes og udføres af  

 personer, der er fagligt kvalificeret hertil.
 Stk. 2.  Stk. 1 gælder også for fremstillingen af  

 materialer, halvfabrikata og dele til trykbeholdere.
 § 11.  Fremstillingen skal kontrolleres som fastsat i  

 kapitel 6.
Mærkning § 12.  En trykbeholder skal, når den overdrages eller  

 overlades til brug, være mærket med:
 Stk. 2.  En trykbeholder skal desuden være mærket med  

 kontrolstempling, jf. § 19, hvis beholderen er af kontrolklasse 1 eller 2,  

 jf. bilag 1.
 Stk. 3.  Hvis en trykbeholder er opdelt i flere trykrum,  

 skal hvert trykrums data efter stk. 1 og 2 entydigt fremgå af mærkningen.
§ 13.  Mærkningen skal være tydelig, være anbragt på  

 et synligt sted og have dansk tekst.
Den skal være holdbart udført,  

 fortrinsvis ved stempling af beholderen og på en sådan måde, at beholderen  

 ikke svækkes.
Foretages den på mærkeplade, skal denne være forsvarligt  

 fastgjort til beholderen.
 Stk. 2.  Mærkningen må ikke senere fjernes og skal  

 holdes tilgængelig og tydelig.
Konstruktionsgodkendelse § 14.  Planerne for konstruktionen af trykbeholdere af  

 kontrolklasse 1 og 2, jf. bilag 1, skal forelægges direktøren for  

 Arbejdstilsynet til godkendelse.
 Stk. 2.  Ansøgning om godkendelse af planer skal være  

 bilagt 3 eksemplarer af tegninger over konstruktionen med styrkeberegninger,  

 angivelse af materialevalg, fremstillingsmåde og det anvendelsesområde, som  

 konstruktionen er beregnet for.
 Stk. 3.  Direktøren kan kræve alle sådanne yderligere  

 oplysninger, som er nødvendige for behandling og vurdering af planerne.
 § 15.  Direktøren meddeler godkendelsen, hvis  

 bestemmelserne i kapitel 3 er opfyldt, jf. dog stk. 2. Det ene sæt tegninger  

 tilbagesendes i stemplet stand.
Stk. 2.  Godkendelsen kan gøres betinget af vilkår, som  

 er begrundet i en trykbeholders særlige konstruktion, fremstilling eller  

 anvendelsesformål.
Der kan herunder fastsættes begrænsninger for brugen og  

 særlige krav til periodiske undersøgelser og mærkning.
Stk. 3.  En konstruktionsgodkendelse kan benyttes i fem  

 år, medmindre andet fastsættes i godkendelsen.
Den kan tilbagekaldes, hvis  

 det er påkrævet af sikkerhedshensyn.
 § 16.  Ombygning eller væsentlig reparation af en  

 trykbeholder skal godkendes efter §§ 14 og 15.
Fremstillingskontrol § 17.  Trykbeholdere af kontrolklasse 1 og 2, jf.  

 bilag 1, skal, inden de leveres til brug for første gang, efter ombygning  

 eller væsentlig reparation, have gennemgået følgende kontrol af  

 Arbejdstilsynet:
 Stk. 2.  Ved kontrollen skal det være dokumenteret, at  

 virksomheder, der har foretaget fremstillingen, ombygningen eller  

 reparationen, opfylder kravene i § 10.
 Stk. 3.  Som grundlag for kontrollen med den færdige  

 konstruktion skal rekvirenten fremlægge beskrivelse af trykbeholderen på en  

 særlig blanket godkendt af Arbejdstilsynet, bilagt konstruktionsgodkendelse  

 med tilhørende tegninger og dokumentation.
 § 18.  Den i § 17, stk. 1, nævnte kontrol vil under  

 nærmere angivne omstændigheder, jf. § 80, stk. 3, nr. 1, og efter tilladelse  

 fra direktøren for Arbejdstilsynet kunne udføres af fremstillingsvirksomheden  

 selv (fabrikantkontrol).
§ 19.  Når en trykbeholder findes i overensstemmelse  

 med de godkendte planer, attesterer kontrollanten dette på den i § 17, stk.  

 3, nævnte blanket, og trykbeholderen stemples med bomærke og årstal.
Ved  

 fabrikantkontrol efter tilladelse i henhold til § 18 skal stemplingen  

 suppleres med tilladelsens nummer.
 Stk. 2.  Hvis trykbeholderen er samlet af flere dele,  

 skal delenes samhørighed kunne fastslås, og bomærket skal istemples de  

 enkelte dele.
 Stk. 3.  Hvis beholderens mærkning er foretaget på  

 mærkeplade, der er nittet eller svejst på beholderen, skal bomærket tillige  

 istemples pladens nagler eller svejsesømme.
 § 20.  Trykbeholdere af kontrolklasse 3 skal være  

 kontrolleret af fremstillingsvirksomheden eller anden sagkyndig inden  

 levering til brug.
Stk. 2.  Kontrollen skal ske i overensstemmelse med de  

 anvendte fremstillingsregler og skal som minimum omfatte kontrol af, at  

 materialer og samlingsmåder er i overensstemmelse med konstruktionsplanerne,  

 og at den færdige konstruktions form og væsentlige mål ligger inden for de  

 tolerancer, der er foreskrevet i de anvendte konstruktionsregler.
Hver  

 konstruktion skal endvidere trykprøves med et prøvningstryk på 1,3 gange det  

 tryk, beholderen er beregnet for, hvis ikke andet er fastsat af direktøren  

 for Arbejdstilsynet.
 Stk. 3.  Attestation for den foreskrevne kontrol skal  

 medfølge ved leveringen.
Armatur § 21.  Trykbeholdere skal under brugen være udstyret  

 med armatur, således at driftstilstanden kan overvåges og styres.
 § 22.  Armaturet skal være egnet til de pågældende  

 driftsforhold og være konstrueret, fremstillet og afprøvet til det pågældende  

 formål efter normer, standarder eller andre tekniske regler, der er anerkendt  

 i henhold til § 80.
 Stk. 2.  Fremstilling af armatur skal foretages efter en  

 procedure, der sikrer, at armaturet er i overensstemmelse med kravene i stk.  

 1.
 Stk. 3.  Dokumentation herfor skal foreligge i det  

 omfang, direktøren for Arbejdstilsynet bestemmer, jf. § 80.
 § 23.  Armatur skal være tydeligt mærket, således at  

 følgende entydigt kan fastslås:
 Stk. 2.  Mærkningen skal desuden omfatte angivelser for  

 korrekt montering og betjening, såfremt dette har sikkerhedsmæssig betydning.
 § 24.  Anvendelse af en type armatur, for hvilken der  

 ikke findes anerkendte normer, standarder eller tekniske regler, skal være  

 godkendt af direktøren for Arbejdstilsynet.
 § 25.  Trykbeholdere skal være udstyret med trykmåler,  

 der har en tydelig mærkning for indstillingstrykket.
 Stk. 2.  Trykbeholdere skal have tilslutningsmulighed  

 for kontroltrykmåler.
 § 26.  Trykbeholdere skal være sikret mod, at  

 indstillingstrykket kan overskrides.
 Stk. 2.  Hvis anvendelse af sikkerhedsventiler ikke er  

 mulig eller sikkerheds- og sundhedsmæssigt fuldt forsvarlig, skal  

 tryksikringen udføres på anden af direktøren for Arbejdstilsynet godkendt  

 måde.
§ 27.  Hvis temperaturen i en trykbeholder kan  

 overskride den temperatur, beholderen er beregnet for, skal beholderen være  

 forsynet med udstyr, der sikrer herimod.
Beholderen skal desuden være  

 forsynet med termometer med tydelig mærkning ved denne temperatur.
 § 28.  Hvis væskestanden i en trykbeholder har  

 sikkerhedsmæssig betydning, skal væskestanden være sikret, og beholderen skal  

 være forsynet med niveaumåler.
 Stk. 2.  Niveaumålere på beholdere i anvendelsesområde  

 B, jf. bilag 1, skal være forsynet med armatur, der forhindrer udstrømning af  

 beholderens indhold i tilfælde af niveaumålerens sprængning.
 § 29.  Lagerbeholdere for fordråbede luftarter i  

 anvendelsesområde B, jf. bilag 1, skal være sikret mod udstrømning af  

 indholdet i tilfælde af rørbrud.
 § 30.  Trykbeholdere skal være udstyret således, at de  

 på forsvarlig måde kan tømmes helt for indholdet.
 § 31.  Hvis der til en trykbeholder ledes dampe,  

 luftarter eller væsker, hvis tryk kan overskride beholderens indstillingstryk  

 med mere end 10 pct. eller 1 bar, skal tilledningerne udstyres med armatur,  

 der på forsvarlig måde nedsætter trykket svarende hertil.
Opstilling § 32.  Trykbeholdere skal være anbragt således, at de  

 ikke udsættes for skadelige varme- eller kuldepåvirkninger, påkørsel eller  

 lignende, og skal om fornødent være sikret mod uvedkommendes adgang.
 § 33.  Trykbeholdere, der rummer særlig fare for  

 omgivelserne, skal opstilles i særlig bygning eller i det fri og i sikker  

 afstand fra omkringliggende bygninger og færdselsveje.
 § 34.  Opstillingsstedet skal have tilstrækkelig  

 belysning og være hensigtsmæssigt ventileret og brandsikret.
 § 35.  Trykbeholdere og tilhørende installationer skal  

 være opstillet således, at drift, betjening og anden pasning samt  

 vedligeholdelse kan foregå på sikker måde, og således at de kan rengøres,  

 repareres og besigtiges i nødvendigt omfang.
§ 36.  Armatur og tilbehør skal være let tilgængeligt  

 for betjening og vedligeholdelse.
Om nødvendigt skal anlægget være udstyret  

 med trapper eller faste stiger fra gulv eller fra sikre platforme.
 § 37.  Armatur, tilbehør, rørledninger samt tekniske  

 installationer i øvrigt skal placeres således, at der er forsvarlige  

 flugtmuligheder.
 § 38.  Afblæsning fra sikkerhedsarmatur og afløb fra  

 trykbeholdere skal bortledes farefrit og uden at være til gene for  

 omgivelserne.
Anmeldelse, opstillingskontrol og  

 kontrolbog § 39.  Trykbeholdere af kontrolklasse 1 og 2, jf.  

 bilag 1, skal, inden de tages i brug for første gang, efter ombygning,  

 væsentlig reparation eller flytning, være:
Stk. 2.  Trykbeholdere, som er bestemt til anvendelse på  

 skiftende brugssteder, er undtaget fra anmeldelse og kontrol efter flytning,  

 men skal i øvrigt anmeldes og kontrolleres efter reglerne i dette kapitel.  

 Anmeldelse skal ske til den arbejdstilsynskreds, hvor ejeren af beholderen  

 har forretningssted.
Ejeren skal på Arbejdstilsynets forlangende oplyse, hvor  

 en sådan beholder befinder sig.
§ 40.  Anmeldelsen skal foretages af den fabrikant,  

 opstiller, reparatør eller anden, som leverer det færdige anlæg til brugeren.  

 Den skal ske på særlig blanket, der er godkendt af Arbejdstilsynet.
Foruden  

 de til blanketten hørende bilag skal anmeldelsen være vedlagt attestation for  

 fremstillingskontrollen, jf. § 19, samt kontrolbog i udfyldt stand.
 § 41 .  Opstillingskontrollen foretages af  

 Arbejdstilsynet, medmindre andet bestemmes, jf. § 80, stk. 3, nr. 2.
§ 42.  Ved opstillingskontrollen påses det, at  

 bestemmelserne i kapitlerne 7 og 8 er opfyldt, samt at beholderen ikke har  

 lidt skade under transporten.
Ved opstillingskontrol efter flytning påses  

 tillige, at besigtigelse efter § 47 er foretaget.
 Stk. 2.  Resultatet af kontrollen noteres i  

 kontrolbogen, som returneres til anmelderen senest 2 uger efter, at  

 opstillingskontrollen er foretaget.
 § 43.  Den, der tager anlægget i brug, skal forinden  

 sikre sig, at det er anmeldt og opstillingskontrolleret, samt at der ifølge  

 kontrolbogen intet er til hinder for anlæggets ibrugtagning.
 § 44.  Kontrolbogen skal opbevares, så den er let  

 tilgængelig for betjeningspersonalet.
 Stk. 2.  Den, der forestår pasningen af anlægget, samt  

 ejeren eller brugeren skal sørge for, at alle væsentlige hændelser vedrørende  

 anlægget straks noteres i kontrolbogen.
 Stk. 3.  I kontrolbogen skal tillige resultatet af  

 periodiske undersøgelser og eventuelle andre foreskrevne undersøgelser  

 noteres af den kontrollant, der forestår dem.
 § 45.  Kontrolbogen skal være af en type, der er  

 godkendt af direktøren for Arbejdstilsynet.
 Stk. 2.  Hvis der i en virksomhed findes flere  

 trykbeholdere, kan kontrolbøgerne efter tilladelse fra direktøren for  

 Arbejdstilsynet erstattes af registre, såfremt disse på lige så betryggende  

 måde registrerer og giver adgang til de i §§ 42 og 44 nævnte oplysninger.
Periodiske undersøgelser og kontrol med  

 skader § 46.  Trykbeholdere af kontrolklasse 1 og 2, jf.  

 bilag 1, skal periodisk, efter at de er taget i brug, gennemgå følgende  

 undersøgelser, medmindre andet er fastsat i bilag 3:
 Stk. 2.  Besigtigelse og eftersyn skal foretages med de  

 tidsintervaller, der er fastsat herfor i bilag 3.
 Stk. 3.  Hvis særlige forhold ved en trykbeholders  

 konstruktion, tilstand eller anvendelse gør det påkrævet, kan Arbejdstilsynet  

 påbyde, at trykbeholderen underkastes hyppigere undersøgelser end fastsat i  

 bilag 3. Det kan desuden påbydes, at trykbeholderen skal underkastes andre  

 særlige undersøgelser i stedet for de i stk. 1 fastsatte.
 § 47.  Ud- og indvendig besigtigelse skal endvidere  

 foretages, inden en trykbeholder tages i brug på nyt opstillingssted, og  

 fremtidige periodiske undersøgelser fastsættes ud fra dette tidspunkt i  

 overensstemmelse med bilag 3.
 Stk. 2.  Undtaget fra stk. 1 er trykbeholdere, som er  

 bestemt til anvendelse på skiftende brugssteder.
§ 48.  Hvis en trykbeholders konstruktion ikke gør det  

 muligt at foretage indvendig besigtigelse i fuldt omfang, skal besigtigelsen  

 suppleres med en ikke-destruktiv undersøgelse af de utilgængelige områder  

 og/eller eventuelt en trykprøvning.
Arten og omfanget af disse supplerende  

 undersøgelser skal for den enkelte trykbeholder godkendes af Arbejdstilsynet.
 § 49.  På trykbeholdere af kontrolklasse 1 skal  

 undersøgelserne gennemføres af Arbejdstilsynet.
 Stk. 2.  Arbejdstilsynets undersøgelser vil under  

 nærmere angivne omstændigheder, jf. § 80, stk. 3, nr. 3, og efter tilladelse  

 fra direktøren for Arbejdstilsynet, kunne erstattes af undersøgelser  

 foretaget af den pågældende virksomhed selv.
 Stk. 3.  På trykbeholdere af kontrolklasse 2 skal  

 undersøgelserne gennemføres af sagkyndige, der har certifikat hertil, jf. §  

 79.
§ 50.  Hvis en trykbeholder er ude af brug på det  

 tidspunkt, hvor en periodisk undersøgelse skal foretages, bortfalder  

 undersøgelsen.
Det er en betingelse, at beholderen forinden er meldt ude af  

 brug.
Dette skal for beholdere af kontrolklasse 1 ske skriftligt til  

 Arbejdstilsynet og for beholdere af kontrolklasse 2 ved notering i  

 kontrolbogen.
 Stk. 2.  Hvis en undersøgelse er bortfaldet efter stk.  

 1, må den pågældende trykbeholder ikke tages i brug igen, før undersøgelsen  

 er foretaget.
 § 51.  Hvis en periodisk besigtigelse ikke er  

 gennemført inden for den gældende frist, skal det pågældende anlæg tages ud  

 af drift på forsvarlig måde og må ikke tages i brug igen, før undersøgelsen  

 er gennemført med tilfredsstillende resultat.
 § 52.  Det påhviler ejer eller bruger af  

 trykbeholderen at rette henvendelse til Arbejdstilsynet eller den sagkyndige  

 om gennemførelse af besigtigelse og eventuel supplerende prøvning i rimelig  

 tid inden udløbet af perioden herfor.
 Stk. 2.  Har Arbejdstilsynet ikke modtaget henvendelse  

 senest 4 uger inden udløbet af perioden for en sådan undersøgelse, kan det  

 fastsætte et tidspunkt herfor med mindst 2 ugers varsel.
 § 53.  Enhver sprængning, brand eller andet alvorligt  

 uheld med en trykbeholder skal straks anmeldes til Arbejdstilsynet, og der  

 skal efter dets nærmere bestemmelse foretages en undersøgelse af beholderen.
 Stk. 2.  For trykbeholdere af kontrolklasse 1 skal der  

 tillige ske anmeldelse og undersøgelse som anført i stk. 1, i tilfælde af, at  

 der på beholderen konstateres revner, korrosion eller anden skade.
 § 54.  Undersøgelser skal tilrettelægges og udføres på  

 forsvarlig måde og så hurtigt, at unødvendigt ophold i brugen af anlægget  

 undgås.
 Stk. 2.  Ejeren eller brugeren skal sørge for, at alle  

 nødvendige foranstaltninger forud er truffet, og skal yde den bistand ved  

 undersøgelserne, som er nødvendig for deres gennemførelse.
 Stk. 3.  Hvis et anlæg ikke er klargjort til det  

 fastsatte tidspunkt for en besigtigelse, eller hvis besigtigelsen ikke kan  

 gennemføres som planlagt, kan Arbejdstilsynet nægte at gennemføre den.
 § 55.  Datoen for og resultatet af en undersøgelse  

 skal noteres i kontrolbogen.
 Stk. 2.  Når en besigtigelse er gennemført og eventuelle  

 mangler udbedret, stempler kontrollanten beholderen med »prøvet« og  

 med måned, årstal og bomærke.
 § 56.  Inden et anlæg tages i brug på ny efter en  

 undersøgelse, skal brugeren sikre sig, at der ifølge kontrolbogen intet er  

 til hinder herfor.
Anvendelse, pasning og vedligeholdelse § 57.  Anvendelse af trykbeholdere skal ske i  

 overensstemmelse med leverandørens anvisninger herfor og inden for de  

 begrænsninger, der er fastsat af leverandøren og eventuelt i  

 konstruktionsgodkendelsen.
 Stk. 2.  Kun trykbeholdere mærket med anvendelsesområde  

 B, jf. bilag 1, må anvendes til de herunder hørende luftarter m.v.
 § 58.  Ved anlæg med trykbeholdere skal der findes de  

 nødvendige anvisninger for anlæggets forsvarlige drift, pasning og  

 vedligeholdelse samt de foranstaltninger, der skal træffes i tilfælde af  

 driftsforstyrrelser eller andre ekstraordinære situationer.
 Stk. 2.  Betjeningspersonalet skal have den fornødne  

 instruktion og øvelse i pasningen og foranstaltningerne, det skal træffe i  

 tilfælde af driftsforstyrrelser eller andre ekstraordinære situationer.  

 Instruktionerne skal foreligge skriftligt på dansk, let tilgængeligt for  

 betjeningspersonalet.
§ 59.  Armatur og tilbehør skal regelmæssigt afprøves  

 i nødvendigt omfang med hensyn til indstilling og funktion.
Terminer og  

 procedurer for disse afprøvninger skal fremgå af anvisningerne efter § 58,  

 stk. 1.
 § 60.  Trykbeholdere, hvori driftstilstanden styres  

 automatisk, skal tages ud af brug på forsvarlig måde, hvis styringen ikke  

 foregår som planlagt, medmindre betjeningspersonalet er instrueret og indøvet  

 i tilstrækkeligt omfang til at kunne opretholde en sikker driftstilstand ved  

 manuelle indgreb.
 § 61.  Ved selvstændigt arbejde med drift, pasning og  

 vedligeholdelse af anlæg under denne bekendtgørelse må kun beskæftiges  

 personer, der er fyldt 18 år.
Rørsystemer Konstruktion, fremstilling, udstyr, kontrol  

 m.v.
 § 62.  For konstruktion og fremstilling af rørsystemer  

 finder de for trykbeholdere i §§ 6, 7, 8 og 10 fastsatte bestemmelser  

 tilsvarende anvendelse.
 Stk. 2.  Et rørsystem skal inden ibrugtagning være  

 trykprøvet med et prøvningstryk, der er mindst 1,3 gange rørsystemets  

 beregningstryk.
 § 63.  Rørsystemer skal udstyres med armatur, der  

 sikrer, at de højest tilladelige tryk og temperaturer ikke kan overskrides.
 Stk. 2.  Tryk og temperatur skal i fornødent omfang  

 kunne konstateres under brugen.
 Stk. 3.  Dele, der kan afspærres, og som transporterer  

 væske, skal sikres mod farlig trykstigning.
 Stk. 4.  Armatur skal opfylde §§ 22 og 23, jf. dog § 24.
§ 64.  Rørledninger beliggende i arbejdslokaler skal  

 sikres ved selvlukkende eller hurtiglukkende stopventiler, hvis det har  

 sikkerhedsmæssig betydning ved rørbrud.
Bestemmelsen gælder dog ikke for  

 beholder-, kedel- og maskinrum.
 § 65.  For opstilling af rørsystemer og tilhørende  

 installationer finder de bestemmelser, der er fastsat for trykbeholdere i §  

 32 og §§ 35-38, tilsvarende anvendelse.
 § 66.  Planerne for konstruktionen af rørsystemer af  

 kontrolklasse 2, jf. bilag 1, skal forelægges direktøren for Arbejdstilsynet  

 til godkendelse.
Stk. 2.  Planerne skal indsendes i 3 eksemplarer og  

 godtgøre, at rørsystemet vil have den nødvendige styrke ved  

 driftsbetingelserne.
De skal desuden redegøre for de foranstaltninger, der  

 træffes til sikring af, at rørsystemet udføres som planlagt  

 (kvalitetssikring).
 Stk. 3.  Direktøren for Arbejdstilsynet kan kræve alle  

 sådanne yderligere oplysninger, som er nødvendige for behandling og vurdering  

 af planerne.
 Stk. 4.  Godkendelse meddeles, hvis planerne opfylder §  

 62, og sker i øvrigt efter regler svarende til § 15.
 § 67.  Rørsystemer af kontrolklasse 2 skal anmeldes  

 til Arbejdstilsynet og kontrolleres, inden de tages i brug.
Stk. 2.  Arbejdstilsynet kontrollerer stikprøvevis  

 rørsystemets udførelse, og at der er foretaget de planlagte undersøgelser med  

 tilfredsstillende resultater.
Arbejdstilsynet meddeler skriftligt resultatet  

 af kontrollen senest 2 uger efter, at den er udført.
 Stk. 3.  Den, der tager anlægget i brug, skal forinden  

 sikre sig, at der ifølge meddelelsen efter stk. 2 intet er til hinder herfor.
 § 68.  §§ 66 - 67 gælder også for ombygning eller  

 væsentlig reparation af rørsystemer af kontrolklasse 2. Der skal dog ikke  

 indhentes fornyet godkendelse ved ombygning eller reparation, såfremt den  

 udføres i overensstemmelse med den godkendelse, der oprindelig er givet for  

 rørsystemet, men opbygningen eller reparationen skal registreres hos brugeren  

 tilgængeligt for Arbejdstilsynet.
 § 69.  Rørsystemer af kontrolklasse 2 skal periodisk,  

 efter at de er taget i brug, gennemgå følgende undersøgelser, medmindre andet  

 er fastlagt i bilag 3:
 § 70.  Besigtigelse og eftersyn skal foretages med de  

 tidsintervaller, der er fastsat herfor i bilag 3.
 § 71.  Hvis særlige forhold ved et rørsystems  

 konstruktion, tilstand eller anvendelse gør det påkrævet, kan Arbejdstilsynet  

 påbyde, at rørsystemet underkastes hyppigere undersøgelser end fastsat i  

 bilag 3. Det kan desuden påbyde, at rørsystemet skal underkastes andre  

 særlige undersøgelser i stedet for de i § 69 fastsatte.
 § 72.  Undersøgelserne skal foretages af sagkyndige,  

 der har certifikat hertil, jf. § 79.
 Stk. 2.  Undersøgelserne sker i øvrigt efter regler  

 svarende til § 52, stk. 1, og § 54, stk. 1 og 2.
 § 73.  Hvis en periodisk besigtigelse ikke er  

 gennemført inden for den gældende frist, skal det pågældende rørsystem tages  

 ud af drift på forsvarlig måde og må ikke tages i brug igen, før  

 besigtigelsen er gennemført med tilfredsstillende resultat.
 § 74.  Enhver sprængning, brand eller andet uheld med  

 et rørsystem skal straks anmeldes til Arbejdstilsynet, og der skal efter  

 dettes nærmere bestemmelse foretages en undersøgelse af rørsystemet.
 § 75.  Datoen for og resultatet af undersøgelserne  

 skal registreres hos brugeren tilgængeligt for Arbejdstilsynet.
 Stk. 2.  Inden et rørsystem tages i brug på ny efter en  

 undersøgelse, skal brugeren sikre sig, at undersøgelsesresultatet ikke er til  

 hinder herfor.
 § 76.  For anvendelse, pasning og vedligeholdelse af  

 rørsystemer finder de for trykbeholdere fastsatte bestemmelser i § 57, stk.  

 1, §§ 58 og 61 tilsvarende anvendelse.
Øvrige bestemmelser Tilsyn, anvisninger og dispensationer § 77.  Arbejdstilsynet kan ved gennemførelsen af sine  

 opgaver efter bekendtgørelsen benytte bistand af andre sagkyndige.
 Stk. 2.  Arbejdstilsynet kan forlange, at fremstiller,  

 importør, ejer eller bruger af en trykbeholder eller et rørsystem lader  

 foretage sådanne særlige prøvninger, som det finder nødvendige for  

 gennemførelse af fremstillingskontrollen eller for vurderingen af en  

 beholders eller et rørsystems forsvarlighed eller forskriftsmæssige stand i  

 øvrigt.
 Stk. 3.  Direktøren for Arbejdstilsynet kan forlange, at  

 prøvninger skal foretages af en af Statens Tekniske Prøvenævn autoriseret  

 institution eller virksomhed, eller for så vidt angår prøvninger, der  

 foretages i andre fællesmarkedslande, af en tilsvarende institution eller  

 virksomhed inden for De Europæiske Fællesskaber.
 § 78.  Betaling for Arbejdstilsynets gennemførelse af  

 kontrol og undersøgelse sker efter regler, der fastsættes af  

 arbejdsministeren.
 § 79.  Direktøren for Arbejdstilsynet fastsætter  

 kravene til certificering af sagkyndige, der udfører periodiske  

 undersøgelser, jf. § 49, stk. 3, og § 72, stk. 1, herunder krav til  

 uddannelse og prøve samt gyldighedstid for certificering.
 Stk. 2.  Direktøren kan inddrage et certifikat, såfremt  

 en sagkyndig har udvist forsømmelighed ved udførelse af hvervet.
 § 80.  Direktøren for Arbejdstilsynet anerkender  

 normer og standarder og andre tekniske regler som grundlag for opfyldelse af  

 bekendtgørelsens bestemmelser og udsender anvisninger, jf. § 82, hvori der  

 gives nærmere retningslinjer for, hvorledes reglerne i bekendtgørelsen kan  

 opfyldes.
 Stk. 2.  I anvisninger kan kravene i kapitel 3-12 lempes  

 for særlige arter af trykbeholdere og rørsystemer, når der herfor i  

 anvisningerne indeholdes betingelser, som gør det rimeligt og fuldt  

 forsvarligt.
 Stk. 3.  Det kan herunder bestemmes:
 § 81.  Direktøren for Arbejdstilsynet kan i  

 enkelttilfælde tillade afvigelser fra denne bekendtgørelse, hvor det på grund  

 af en trykbeholders eller et rørsystems særlige konstruktion, fremstilling,  

 anvendelse eller særlige forhold i øvrigt findes rimeligt og forsvarligt.
Trykbeholderudvalget § 82.  Trykbeholderudvalget nedsættes af direktøren  

 for Arbejdstilsynet.
Det har til opgave at medvirke ved udarbejdelsen af  

 bestemmelser og anvisninger, herunder anerkendelse af normer, standarder og  

 andre tekniske regler om trykbeholdere, rørsystemer og dampkedler, samt at  

 udtale sig om enkeltsager, som direktøren forelægger for det.
 § 83.  Trykbeholderudvalget består af 1 formand og 17  

 teknisk sagkyndige medlemmer og sammensættes således:
Direktøren for Arbejdstilsynet udpeger formanden og 2 af medlemmerne, Industrirådet: 1 medlem som repræsentant for ejere eller brugere, Danske Elværkers Forening: 1 medlem, Jernets Arbejdsgiverforening: 1 medlem som repræsentant for  

 dampkedelfabrikanter og 1 medlem som repræsentant for beholderfabrikanter, VVS-Industriens brancheforening: 1 medlem, Industrifagene/Kemisk-teknisk industri: 1 medlem, Landbrugsrådet: 1 medlem, Olieraffinaderiernes Fælleskomitee: 1 medlem, Dansk Metalarbejderforbund: 1 medlem, Landsorganisationen i Danmark (LO): 1 medlem, FR-Hovedorganisationen for arbejdsleder- og tekniske funktionærforeninger  

 i Danmark: 1 medlem, Dansk Kedelforening: 1 medlem, Dansk Standardiseringsråd: 1 medlem, Akademiet for de tekniske videnskaber: 1 medlem, Dantest: 1 medlem.
 Stk. 2.  Formanden og medlemmerne udnævnes for 3 år ad  

 gangen.
Klageadgang og straf § 84.  Afgørelser efter bekendtgørelsen kan påklages  

 efter arbejdsmiljølovens § 81.
 § 85.  Med bøde eller hæfte straffes den, der:
Stk. 2.  For de i stk. 1 anførte overtrædelser kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For sådant bødeansvar fastsættes ingen  

 forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttræden og overgangsbestemmelser § 86.  Bekendtgørelsen træder i kraft den 1. januar  

 1989, jf. dog stk. 2, 3 og 4.
 Stk. 2.  Kapitel 14 træder i kraft den 1. juni 1988.
 Stk. 3.  §§ 46-52 finder først anvendelse på  

 trykbeholdere af kontrolklasse 2 fra den 1. januar 1991. Indtil da  

 underkastes sådanne trykbeholdere periodiske undersøgelser i det omfang, de  

 hidtil har været omfattet af bestemmelser herom, idet tidspunktet for en  

 periodisk undersøgelse dog fastsættes efter § 88, stk. 2.
 Stk. 4.  §§ 69 -73 træder først i kraft den 1. januar  

 1991.
 § 87.  Fra 1. januar 1989 ophæves Arbejdsministeriets  

 bekendtgørelse nr. 566 af 22. december 1971 om trykbeholdere m.v. på  

 landjorden, som ændret ved Arbejdsministeriets bekendtgørelse nr. 9 af 13.  

 januar 1984 (trykbeholderbekendtgørelsen) og opretholdt ved § 3 B, nr. 22, i  

 Arbejdsministeriets bekendtgørelse nr. 611 af 18. december 1985 om regler  

 efter den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden  

 (ikraftholdelsesbekendtgørelsen).
§ 88.  Trykbeholdere, der er taget i brug inden  

 bekendtgørelsens ikrafttræden, og som opfylder de dagældende bestemmelser,  

 kan ikke kræves ændret efter reglerne i kapitel 3, 4, 7 og 8 eller godkendt  

 og kontrolleret efter reglerne i kapitel 5 og 6, medmindre de undergår  

 ombygning eller væsentlig reparation.
Kontrol efter kapitel 9 skal kun  

 foretages i tilfælde af ombygning, væsentlig reparation eller flytning.
Stk. 2.  Tidsintervallerne for periodiske besigtigelser  

 af trykbeholdere, der er taget i brug inden bekendtgørelsens ikrafttræden,  

 fastsættes efter bilag 3 ud fra den sidst foretagne besigtigelse af den  

 pågældende beholder.
Dog kan første besigtigelse efter bekendtgørelsens  

 ikrafttræden ikke fastsættes til et tidligere tidspunkt end krævet efter de  

 hidtil gældende regler.
Første eftersyn efter bekendtgørelsens ikrafttræden  

 foretages samtidig med første besigtigelse.
 Stk. 3.  Hvis en beholder ikke tidligere har været  

 undergivet periodisk besigtigelse, skal første besigtigelse og eftersyn  

 foretages senest 1 år efter, at beholderen er blevet omfattet af regler  

 herom.
 § 89.  For rørsystemer, der er taget i brug inden  

 bekendtgørelsens ikrafttræden, og som opfylder de dagældende regler, bringes  

 reglerne i §§ 62-67 ikke i anvendelse, medmindre rørsystemerne undergår  

 ombygning eller væsentlig reparation.
 Stk. 2.  Første periodiske undersøgelse, jf. § 69, af  

 sådanne rørsystemer skal foretages senest 31. december 1991.
Arbejdstilsynet, den 26. november 1987 Erik Andersen /Valter Bindslev Bilag 1 Kontrolklasser 1. Trykbeholdere 1.1 Almindelige bestemmelser Medmindre andet følger af pkt. 1.2 eller af anvisninger efter § 80,  

 bestemmes en trykbeholders kontrolklasse efter nedenstående 2 skemaer.
 Opdeling af trykbeholdere i kontrolklasser (K.kl.) sker på grundlag af  

 følgende kriterier:
- indholdet, trykbeholderen er beregnet for eller anvendes til  

 (anvendelsesområde) - beholderens indre rumfang (V målt i l) - beholderens indstillingstryk (p målt i bar overtryk) - beholderens produkttal (p x V).
 Hvis en beholder består af flere adskilte trykrum, bestemmes beholderens  

 kontrolklasse således: kontrolklassen for hvert trykrum bestemmes, og hele  

 beholderen henføres til den af disse kontrolklasser, der indebærer det  

 største omfang af godkendelse og kontrol (laveste kontrolklassenummer).
Skema 1 Skemaet gælder for anvendelsesområde A: Trykbeholdere, der  

 indeholder Skema 2 Skemaet gælder for anvendelsesområde B: Trykbeholdere med indhold  

 af anden art end angivet for skema 1.
1.2 Særlige bestemmelser 1.2.1 Forsøgsautoklaver Kontrolklassen bestemmes efter skema 2. Er p > 16 bar overtryk og p x V  

 <= 200, henregnes autoklaven dog til kontrolklasse 2.
1.2.2 Vakuumisolerede beholdere med nedkølet indhold  

 (kryobeholdere) Kontrolklassen bestemmes efter skema 2, uanset beholderens indhold.
1.2.3 Trykluftbeholdere, hydroforer og trykekspansionsbeholdere i  

 varmtvandsanlæg Kontrolklassen bestemmes efter skema 1, idet dog sådanne beholdere med  

 produkttal p x V > 10000 henføres til kontrolklasse 2.
1.2.4 Trykudligningsbeholdere i hydrauliske anlæg samt beholdere til  

 afbrydere i højspændingsanlæg For sådanne beholdere, hvor indholdet ikke angriber beholdermaterialet,  

 bestemmes kontrolklassen efter skema 1, idet dog sådanne beholdere med  

 produkttal p x V > 10000 henføres til kontrolklasse 2.
1.2.5 Trykbeholdere med dæksler med central lukkeanordning For trykbeholdere forsynet med dæksler med central lukkeanordning eller  

 anden hurtiglukkende mekanisme gælder følgende: Hvor disse ifølge skema 1 og  

 2 bestemmes til kontrolklasse 3, henføres de til kontrolklasse 2, og hvor de  

 ifølge skemaerne bestemmes til kontrolklasse 2, henføres de til kontrolklasse  

 1.
1.2.6 Pladevarmevekslere Pladevarmevekslere henføres til kontrolklasse 2 uanset produkttallets  

 størrelse.
1.2.7 Dampkapper om rørledninger Dampkapper om rørledninger henføres til kontrolklasse 3 uanset  

 produkttallets størrelse.
2. Rørsystemer 2.1 Almindelige bestemmelser Medmindre andet følger af pkt. 2.2 eller af anvisninger efter § 80,  

 bestemmes et rørsystems kontrolklasse efter nedenstående 2 skemaer.
 Opdeling af rørsystemer i kontrolklasser sker på grundlag af følgende  

 kriterier:
- indholdet, rørsystemet er beregnet for eller anvendes til - temperaturen af dette indhold (t målt i grader C) - den nominelle indvendige rørdiameter (D målt i mm) - produktet af rørsystemets indstillingstryk og den nominelle indvendige  

 diameter.
Skema 3 Skemaet gælder for rørsystemer, der indeholder Skema 4 Skemaet gælder for rørsystemer med indhold af anden art end angivet for  

 skema 3, såfremt trykket er større end 1 bar overtryk.
 Såfremt trykket er mindre end eller lig med 1 bar overtryk henregnes  

 rørsystemet til kontrolklasse 3.
2.2 Særlige bestemmelser 2.2.1 Rørsystemer for acetylen Kontrolklassen for rørsystemer for acetylen bestemmes ud fra nedenstående  

 kurve.
+++FIGUR++ Oversigt over kontrolklasser og de hertil knyttede kontrolformer.
Bilag 2 Minimumsgodstykkelse og inspektionsåbninger 1. Minimumsgodstykkelse Mindst tilladelige godstykkelse i trykbeholderes svøb og endebunde:
2. Inspektionsåbninger 2.1 Alle beholdere skal være forsynet med mandehuller og/eller  

 inspektionsåbninger anbragt således, at en indvendig besigtigelse af  

 beholderen er mulig.
 2.2 Aftagelige dæksler, korte studse eller fittings kan benyttes som  

 inspektionsåbninger, hvis deres dimension mindst svarer til de i pkt. 2.4  

 anførte minimumskrav.
 En oplukkelig endebund eller et aftageligt dæksel kan erstatte samtlige  

 indkigshuller, håndhuller og hovedhuller, hvis deres dimensioner og  

 placeringer tillader tilstrækkelig indvendig besigtigelse.
 2.3 Mindste antal og arten af åbninger i det cylindriske svøb af en  

 beholder fremgår af følgende skema:
 2.4 Dimensionerne af inspektionsåbninger og mandehuller.
Kighuller Kighuller skal være cirkulære.
 Små kighuller skal have en diameter på mindst 30 mm.
 Store kighuller skal have en diameter på mindst 50 mm.
 Kravehøjden må ikke overstige åbningens diameter.
Håndhuller Håndhuller er åbninger, gennem hvilke man kan føre en hånd og en lampe.
 Håndhuller skal være ovale med mindstemålene 80 x 100 mm eller cirkulære  

 med diameter mindst 100 mm.
 Kravehøjden må ikke overstige 65 mm eller ved konisk form 100 mm.
 Hvis der kun anvendes eet håndhul, må det ikke være mindre end 100 x 120  

 mm eller have en diameter mindre end 120 mm.
Hovedhuller Hovedhuller er åbninger, gennem hvilke man samtidig kan indføre hovedet,  

 en arm og en lampe.
 Hovedhuller skal være ovale med mindstemålene 220 x 320 mm eller cirkulære  

 med diameter mindst 320 mm.
 Kravehøjden må ikke overstige 100 mm.
Mandehuller Mandehuller er åbninger, som muliggør adgang for en person uden  

 hjælpeudstyr.
 Mandehuller skal være ovale med mindstemålene 320 x 420 mm eller cirkulære  

 med diameter mindst 420 mm.
 Kravehøjden må ikke overstige 150 mm eller ved konisk form 170 mm.
Hvis hjælpeudstyr - som f.eks. selvbåret åndedrætsapparat - er påkrævet,  

 eller såfremt mandehullet skal tjene som redningsåbning, bør dets diameter  

 øges til mindst 575 mm. ¬tf Bilag 3 Periodiske undersøgelser 1. Trykbeholdere 1.1 Almindelige bestemmelser Medmindre andet følger af pkt. 1.2 eller af anvisninger efter § 80, skal  

 trykbeholdere af kontrolklasse 1 og 2 underkastes besigtigelse og eftersyn  

 med følgende tidsintervaller:
Besigtigelse efter § 46, stk. 1, nr. 1 Besigtigelse skal foretages udvendigt og indvendigt hvert 4. år.
Eftersyn efter § 46, stk. 1, nr. 2 Første eftersyn skal foretages ved opstillingskontrollen.
De følgende  

 eftersyn skal foretages senest 2 år efter sidste eftersyn.
1.2 Særlige bestemmelser for trykbeholdere 1.2.1 Beholdere, der indeholder under tryk fordråbede luftarter, der  

 ikke angriber beholdermaterialet Sådanne beholdere skal underkastes:
- udvendig besigtigelse efter 1.1 - indvendig besigtigelse ved hver tredje udvendige besigtigelse - eftersyn efter 1.1.
1.2.2 Lagerbeholdere for F-gas med rumindhold på 2400 liter og  

 derunder Disse beholdere skal ikke besigtiges periodisk, men kun underkastes  

 eftersyn efter 1.1.
1.2.3 Beholdere, som indgår i køleanlæg, og som indeholder kølemedier,  

 der ikke angriber beholdermaterialet Disse beholdere skal ikke besigtiges indvendigt, men kun underkastes  

 udvendige besigtigelser og eftersyn efter 1.1.
1.2.4 Ekspansionsbeholdere i lukkede varmtvandsanlæg (t < 120 grader  

 C) Beholderne er fritaget for periodiske undersøgelser, hvis indstillingstryk  

 gange rumfang ikke overstiger 1000 bar x liter.
 Membranekspansionsbeholdere, hvor beholdervæggen alene er udsat for  

 påvirkning af inaktiv luftart, er fritaget for de periodiske undersøgelser  

 uanset produkttallet.
1.2.5 Trykudligningsbeholdere i hydrauliske anlæg samt beholdere til  

 afbrydere i højspændingsanlæg Sådanne beholdere, hvor indholdet ikke angriber beholdermaterialet, skal  

 ikke besigtiges indvendigt, men kun underkastes udvendige besigtigelser og  

 eftersyn efter 1.1.
1.2.6 Pladevarmevekslere Pladevarmevekslere skal ikke besigtiges periodisk, men kun underkastes  

 eftersyn efter 1.1.
2. Rørsystemer 2.1 Almindelige bestemmelser Medmindre andet fremgår af pkt. 2.2 eller af anvisninger efter § 80, skal  

 rørsystemer af kontrolklasse 2 underkastes besigtigelse og eftersyn med  

 følgende tidsintervaller:
Besigtigelse efter § 69, nr. 1 Besigtigelse skal foretages hvert 6. år.
Eftersyn efter § 69, nr. 2 Eftersyn skal foretages ved opstillingskontrollen.
De følgende eftersyn  

 skal foretages senest 2 år efter sidste eftersyn.
2.2 Særlige bestemmelser 2.2.1 Rørsystemer for acetylen.
 Eftersyn af udtagsposter på rørsystemer for acetylen (centralanlæg) skal  

 foretages mindst en gang om året.
 Sådanne eftersyn skal foretages af gasleverandøren.
