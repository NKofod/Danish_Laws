Resumé I december måned 1992 aflagde ombudsmanden inspektionsbesøg i  

 Statsfængslet i Nyborg.
Som følge af at der i anstalten er indført  

 selvforplejning for de indsatte, henstillede ombudsmanden, at der i  

 fællesskabsafdelingernes  

 køkkener blev etableret flere køkkenvaske.
Foranlediget af samtaler med de  

 indsatte, henstillede ombudsmanden endvidere, at de indsatte - efter  

 indførelsen af den nye AUF-struktur - blev bedre informeret om deres  

 muligheder  

 for at tale med deres kontaktpersoner.
I forbindelse med inspektionen  

 konstaterede ombudsmanden 3 generelle problemer vedrørende  

 afsoningsforholdene  

 i kriminalforsorgens åbne og lukkede fængsler: 1. driften af  

 købmandsbutikkerne  

 i de fængsler, hvor der er indført selvforplejning, 2. mulighederne for  

 fremvisning af videofilm i fængslerne og 3. de indsattes arbejdstøj.  

 Ombudsmanden besluttede i en selvstændig skrivelse at forelægge de 3 nævnte  

 forhold for Direktoratet for Kriminalforsorgen.
 (J. nr. 1992-2590-629).
 Inspektion af Statsfængslet i Nyborg.
Den 1. og 2. december 1992  

 aflagde jeg inspektionsbesøg i Statsfængslet i Nyborg.
I en skrivelse af 8.  

 september 1993 til Direktoratet for Kriminalforsorgen og Statsfængslet i  

 Nyborg  

 afgav jeg følgende redegørelse:
 "  

  

 1. Indledning.
Jeg har senest i 1987 aflagt  

 inspektionsbesøg i Statsfængslet i Nyborg.
Min redegørelse vedrørende dette  

 besøg er optrykt i Folketingets Ombudsmands beretning for 1987, side 97-102.
 Inspektionen den 1. og 2.  

 december 1992 fulgte følgende program:
- Indledende samtale med  

 fængselsinspektøren og vicefængselsinspektøren, - Møde med  

 samarbejdsudvalget, - Møde med to grupper af  

 indsatte, - Rundgang i fængslet  

 (værksteder, m.v.), - Samtaler med indsatte, - Møde med  

 fængselsinspektøren, - Afsluttende samtale med  

 fængselsledelsen, - Rundgang i fængslet fortsat  

 (belægningsafdelingerne, m.v.) - Samtaler med indsatte  

 (fortsat).
 I forbindelse med  

 inspektionen modtog jeg et omfattende rapportmateriale, jævnfør nærmere  

 nedenfor.
 2. Bygningsmæssige forhold m.v.
 Statsfængslet i Nyborg er  

 taget i brug i 1913.
Fængslet består af en lang  

 hovedbygning samt af flere mindre bygninger, placeret på begge sider af  

 hovedbygningen.
Hovedbygningen, der er i tre etager og oprindelig opført med  

 panoptisk etageadskillelse, består hovedsagelig af tre fløje - nordre fløj,  

 midterfløj og søndre fløj.
Alle fløjene i hovedbygningen samt en mindre  

 selvstændig bygning (østre afdeling) indeholder belægningsafdelinger med  

 fællesskabsafdelinger, isolationsafdeling, en særlig afdeling for svage  

 indsatte  

 i frivilligt enrum (M4) samt en afdeling for indsatte stofmisbrugere (østre  

 afdeling). Hovedbygningen indeholder endvidere administrationskontorer m.v.,  

 købmandsbutik, besøgsafdeling, bibliotek, skole og gymnastiksal, samt et  

 skoleområde med skoleafdeling og fritidsafdeling.
I de selvstændige bygninger  

 på hver side af hovedbygningen er indrettet sygeafdeling, værksteder og lager  

 m.v. samt kirkesal og en sportshal.
Bygningerne er omgivet af en ca. fem  

 meter  

 høj ringmur.
Som tilbygning til ringmuren er der i 1970 opført en moderne  

 værkstedsbygning.
 Der er plads til 160 indsatte  

 i statsfængslet, fordelt på mindre enheder med plads til 14-23 indsatte.
 Herudover er der, på grund af  

 nedlæggelsen af arresthuset i Nyborg, pr. 1. januar 1992 indrettet en  

 arrestafdeling med plads til 15 indsatte.
Jeg foretog den 15. december  

 1992 et selvstændigt inspektionsbesøg i arrestafdelingen.
Der henvises til  

 min  

 samtidige redegørelse vedrørende dette besøg i Folketingets Ombudsmands  

 beretning 1993, s. 000.
Efter min seneste inspektion  

 i 1987 har der i anstalten været en periode fra 1989 til 1990, der var præget  

 af hærværk og demonstrationer fra de indsattes side.
Ikke alt det hærværk,  

 der  

 blev udøvet i denne periode, er endnu udbedret.
Jeg så således store plamager  

 af maling på hovedbygningens ydermur.
Det blev under inspektionen oplyst, at  

 man forventer i løbet af de kommende 3-4 år at have nået hele fængslet  

 igennem  

 med renovering og udbedring af skader.
Der foregår herudover løbende  

 opbygnings- og vedligeholdelsesarbejder i anstalten.
På tidspunktet for  

 inspektionen foregik der en omfattende ombygning blandt andet med henblik på  

 flytning af sygeafdelingen.
Alle vinduerne i anstalten er blevet udskiftet  

 med  

 dobbelt glas med trykluft imellem, hvilket forhindrer ituslåning og dermed,  

 at  

 vinduesgitrene kan oversaves.
Siden min inspektion i 1987  

 er der indført selvforplejning i anstalten, jævnfør nedenfor under afsnit 11.  

 Dette har bl.a. medført en ombygning og nyindretning af  

 belægningsafdelingernes  

 køkkener.
De køkkener, som blev forevist under inspektionen, var udstyret med  

 4  

 x 2 kogeplader, en køkkenvask samt køkkenborde og diverse køkkenskabe.
De  

 indsatte har hver et køleskab i deres celle.
Køkkenerne fremtrådte  

 hygiejniske  

 og ordentlige.
 Under mine samtaler med de to  

 grupper af indsatte, jævnfør nedenfor under afsnit 14, blev der klaget over,  

 at  

 der kun var 1 køkkenvask i hvert køkken til ca. 16 indsatte, hvilket de fandt  

 var en uholdbar situation, især for de afdelinger, hvor der ikke er  

 opvaskemaskine.
 Jeg kunne umiddelbart være  

 enig heri, og under min senere samtale med fængselsinspektøren henstillede  

 jeg,  

 at man undersøgte mulighederne for at få etableret yderligere køkkenvaske på  

 afdelingerne.
 I forbindelse med min senere  

 inspektion den 15. december 1993 af arrestafdelingen i anstalten meddelte  

 fængselsinspektøren mig, at anstalten havde besluttet at etablere en ekstra  

 køkkenvask i hvert køkken.
 Jeg har taget det oplyste til  

 efterretning og foretager herefter ikke videre vedrørende dette spørgsmål.
Hovedindtrykket efter  

 rundgangen på belægningsafdelingerne, der blev foretaget af  

 sekretariatschefen  

 og en fuldmægtig ved embedet, var, at vedligeholdelsestilstanden på  

 belægningsafdelingerne var rimelig god.
Mine medarbejdere bemærkede dog den  

 ikke ubetydelige forskel i standarden på søndre afdeling 2, som er nymalet,  

 og  

 hvor der er foretaget etageadskillelse i den væsentligste del af gangarealet,  

 og afdeling M2, der efter det oplyste er anstaltens dårligste.
En af de  

 celler,  

 der blev forevist i afdeling M2, var utrolig beskidt, og det flød med  

 affaldspapir og andet affald.
På mine medarbejderes forespørgsel om  

 begrundelsen for, at den indsatte ikke var blevet pålagt at rydde op i  

 cellen,  

 forklarede fængselsinspektøren, at der her havde været tale om et  

 personalesvigt, og at det aldrig burde have været kommet så vidt, som  

 tilfældet  

 var.
Han ville foretage det videre fornødne i den anledning.
 Det blev under inspektionen  

 oplyst, at de indsatte ikke generelt har adgang til at male deres celler  

 selv.  

 I østre afdeling var der celler, der var blevet malet af de indsatte selv, og  

 i  

 afdeling M1 er forsøgsvist gennemført et projekt med maling af gangarealet.  

 Hvis resultatet af dette projekt er godt, vil anstalten også give tilladelse  

 hertil på de andre afdelinger.
Jeg har taget det oplyste til  

 efterretning.
Jeg udbeder mig underretning om, hvad der videre sker  

 vedrørende  

 dette spørgsmål.
 3. Fritidsfaciliteter m.v.
 I fritiden tilbydes de  

 indsatte hobbybetonede fritidssysler samt deltagelse i sportsarrangementer,  

 m.m.
Udover de fritidsfaciliteter,  

 der er placeret på afdelingerne i form af bordtennis på gangene, køkken og  

 opholdsstue, er der - til brug for de indsatte på de almindelige  

 fællesskabsafdelinger - i skoleområdet en fritidsafdeling med hobbyværksted.  

 Endvidere er der et bibliotek med læsesal og en sportshal.
Herudover er der  

 en  

 kirkesal.
Sportshallen er indrettet i  

 anstaltens gamle kirke, der er en selvstændig bygning på fængselsarealet.  

 Sportshallen er i meget fin stand.
Det blev oplyst, at der er aktiviteter for  

 de indsatte hver aften indtil kl. 21.00, hvorefter personalet har mulighed  

 for  

 at benytte hallen.
Uden for sportshallen ligger fængslets udendørs  

 sportsarealer.
Disse arealer benyttes meget om sommeren.
Både sportshal og  

 sportsarealer fremstår i meget fin stand.
Under mine samtaler med de to  

 grupper af indsatte beklagede de indsatte sig over, at skoleområdet, herunder  

 hobbyværkstedet, havde været lukket siden slutningen af oktober måned 1992.  

 De  

 ville meget gerne have oplyst, hvornår skolen og hobbyværkstedet igen blev  

 åbnet.
Endvidere klagede de indsatte over, at der endnu ikke var blevet  

 udbetalt erstatning for de madvarer, der var i køleskabene i skoleområdet, da  

 skolen blev lukket.
 Under min senere samtale med  

 fængselsinspektøren meddelte han, at skoleområdet var blevet åbnet, og at han  

 senere i en skrivelse til mig ville redegøre nærmere herfor.
 Fængselsinspektøren har  

 herefter i en udtalelse af 18. december 1992 oplyst, at fritidsbygningen blev  

 lukket den 23. oktober 1992 og åbnet igen den 30. november 1992, samt at  

 skoleafdelingen blev lukket den 26. oktober 1992 og åbnet igen den 16.  

 november  

 1992. I udtalelsen har fængselsinspektøren endvidere nærmere redegjort for  

 årsagen til lukningerne af henholdsvis fritidsbygningen og skoleafdelingen.
 Jeg har taget det oplyste til  

 efterretning.
Med hensyn til madvarerne  

 bekræftede fængselsinspektøren under inspektionen, at der på begæring vil  

 blive  

 ydet de indsatte erstatning for ødelagte madvarer.
Han oplyste, at der i  

 øjeblikket var ved at blive lavet lister over de madvarer, der blev  

 destrueret  

 ved skolelukningen.
 Jeg har taget det oplyste til  

 efterretning.
 4. Besøgsafdelingen.
 De indsatte i anstalten kan  

 som hovedregel modtage besøg mindst en gang om ugen uden for almindelig  

 arbejdstid.
Under inspektionen blev jeg  

 opmærksom på, at der på besøgsgangen er opsat en automat med sodavand, slik,  

 m.v.
Under min senere samtale med fængselsinspektøren bekræftede han, at  

 automaten på besøgsgangen - ligesom i Statsfængslet i Vridsløselille - ejes  

 af  

 personalets idrætsforening, og at overskuddet ved salg fra automaten går til  

 personalets idrætsforening.
Fængselsinspektøren bemærkede dog, at automaten  

 kun  

 er et tilbud til de besøgende, idet de besøgende gerne må have smørrebrød  

 eller  

 kage med, men ikke sodavand eller lignende.
Endvidere er det tilladt, at de  

 indsatte har uåbnet emballeret mad m.v. med ned på besøgsgangen, og endelig  

 er  

 der et køkken på besøgsgangen, hvor de indsatte og besøgende kan tilberede  

 mad.
 Under inspektionen blev der  

 ikke fra de indsattes side klaget over automaten.
 Under henvisning til  

 ovenstående har jeg ikke fundet anledning til at foretage videre vedrørende  

 dette forhold.
Under mine samtaler med de to  

 grupper af indsatte blev der fremsat flere klager over en navngiven  

 funktionær  

 på besøgsgangen, der forestår modtagelsen m.v. af besøg til de indsatte.
Det  

 blev oplyst, at den pågældende var ubehagelig over for de besøgende, at han  

 ofte afslog besøgsanmodninger uden grund og ikke informerede de indsatte, når  

 der var besøg til dem.
Under min senere samtale med  

 fængselsinspektøren underrettede jeg ham herom.
Han udtrykte forundring, men  

 meddelte, at han fremover vil være opmærksom på problemet.
 5. Isolationsafdelingen.
 Statsfængslets  

 isolationsafdeling er beliggende i nordre fløj, III.
Cellerne er på grund af de  

 indsattes tilstand under anbringelsen udsat for et stort slid.
Afdelingen  

 fremstod -under hensyntagen hertil - i rimelig god stand.
 Fængselsinspektøren oplyste,  

 at de indsatte som udgangspunkt ikke har tilladelse til nogen form for  

 fællesskab,  

 men at der konkret kan gives tilladelse til, at to og to kan besøge hinanden  

 på  

 en celle.
Anstaltens to særligt sikrede  

 celler er også beliggende på denne afdeling.
Der var ikke under mit besøg  

 nogen  

 indsatte, der var anbragt i henhold til de særlige regler for indsatte, som  

 er  

 placeret i særligt sikret celle.
På afdelingen er endvidere  

 indrettet slagfaste celler, dvs. celler, hvor inventaret ikke kan slås i  

 stykker.
Disse celler benyttes til anbringelse af indsatte et par timer, hvis  

 de har behov for at afreagere.
I cellen er der en briks, et bord og en stol,  

 samt en håndvask.
Alt inventaret er boltet fast i gulvet, og er af solid  

 udformning.
Fængselsledelsen oplyste, at man havde haft gode erfaringer med  

 de  

 slagfaste celler.
 Indsatte, der anmoder om at  

 blive isoleret fra fællesskab med andre indsatte, kan i anstalten anbringes  

 enten i enrum i isolationsafdelingen, i egen celle på afdeling M4 eller i  

 østre  

 afdeling.
Afdeling M4 fremtræder  

 umiddelbart som en meget venlig og lys afdeling med mange potteplanter og et  

 bordtennisbord på fællesarealet.
Endvidere er der et opholdsrum med sofa og  

 lænestole.
De indsatte på afdelingen beskæftiges i arbejdstiden efter  

 personalets nærmere bestemmelse med montagearbejde og lignende.
Det er  

 imidlertid efter det oplyste meget svært at skaffe tilstrækkeligt med  

 arbejdsopgaver til de indsatte på afdelingen.
Herudover har de indsatte  

 mulighed for undervisning i begrænset omfang.
I fritiden kan de indsatte være  

 i  

 afdelingens opholdsstue eller opholde sig på deres celle.
Det er ikke tilladt  

 at opholde sig på de medindsattes celler, og cellen skal være aflåst, når den  

 forlades.
På særligt fastsatte tidspunkter har de indsatte adgang til  

 sportshallen efter personalets nærmere bestemmelse, kondilokalet, bibliotek  

 og  

 læsesal, samt til køb i fængslets butik.
Enhedsfunktionæren på afdelingen  

 oplyste, at der var begyndt at komme en lidt bedre stemning på afdelingen.  

 Han  

 oplyste blandt andet, at 8 af de indsatte havde meldt sig til at spille  

 fodbold  

 i sportshallen den pågældende aften, hvilket var helt usædvanligt.
Der er  

 plads  

 til 20 indsatte på afdelingen.
Afdelingen er som hovedregel fuldt belagt.
Man  

 har haft gode erfaringer med afdelingen, der har betydet, at frivilligt  

 enrumsanbragte er blevet nedbragt til ca. 15-20 personer.
Østre afdeling, som under  

 besøget kun blev besigtiget udefra, er beliggende i en selvstændig bygning på  

 fængselsarealet.
Afdelingen er som ovenfor nævnt, en særlig afdeling for  

 stofmisbrugere.
De indsatte havde i et indhegnet område rundt om bygningen  

 indrettet  

 et meget smukt haveanlæg med en lille sø og springvand.
Endvidere hører der  

 hønsehold og drivhuse til afdelingen.
Under besøget blev det  

 oplyst, at den nuværende sygeafdeling, der er beliggende i en selvstændig  

 bygning på fællesarealet, skal flyttes til nordre afdeling IV, der for tiden  

 er  

 under ombygning hertil, således at der i den nuværende sygeafdeling kan  

 indrettes afdelinger for den nuværende M4 og østre afdeling.
Det var  

 fængselsledelsens håb, at man herved kunne øge beskæftigelsesmulighederne for  

 de indsatte i disse to afdelinger, ligesom udenomsfaciliteterne ville blive  

 bedre for de indsatte i afdeling M4. I den nuværende østre afdeling skal der  

 indrettes en afdeling for det nye kvindefængsel.
 6. Sikringsceller.
 Sikringscellerne er beliggende  

 i tilslutning til sygeafdelingen.
Ingen af cellerne, hvoraf jeg  

 fik forevist den ene, var i brug under mit besøg.
Sikringscellen er indrettet  

 med en seng med remme og rumalarm.
Fængselsinspektøren oplyste, at man agtede  

 at udskifte sengen i sikringscellen med en lav seng uden hoved- og fodgærde  

 og  

 med monteret alarmknap på selve sengen.
Se iøvrigt nedenfor under afsnit 16  

 d.
 7. Arbejdspladser.
De indsatte har  

 beskæftigelsespligt.
Arbejdstiden svarer til arbejdsmarkedets, for tiden 37  

 timer ugentligt.
Beskæftigelsespligten kan opfyldes, enten på  

 produktionsværkstederne, håndværks- eller udeholdene eller ved deltagelse i  

 skoleundervisning, faglige kurser eller uddannelser.
I anstalten er der  

 følgende produktionsværksteder:
a.  

  

 Grafiske fag,  

  

 der består af bogbinderi, sætteri, trykkeri og  

 skærestue.
Værkstedslederen oplyste under besøget, at arbejdstilsynet besøgte  

 værkstederne ca. 2 gange om året, og at der ikke hidtil har været problemer  

 at  

 påtale.
Det blev endvidere oplyst, at der for tiden var rigeligt med  

 arbejdsopgaver, men at man i perioder lider af alt for lille ordretilgang.  

 Værstederne laver mange tryksager for det offentlige.
Der er beskæftiget 19  

 mand i værkstedsområdet, og en af de indsatte har påbegyndt en  

 lærlingeuddannelse på værkstedet som grafisk trykker.
b.  

  

 Tekstilindustri med et skrædderi.  

  

 Jeg besøgte skrædderiet i  

 frokostpausen og havde derfor ikke mulighed for at tale med hverken personale  

 eller indsatte, der er beskæftiget her.
Det blev oplyst, at der i skrædderiet  

 er ca. 10 arbejdspladser, og at arbejdet udføres som akkordarbejde.  

 Skrædderiet  

 har en jævn god ordretilgang i form af uniformsbenklæder til  

 kriminalforsorgen  

 og opgaver for forsvaret.
c.  

  

 Montageværksted,  

  

 der består af en elmontageafdeling og en  

 tekstilopskæringsafdeling.
I tekstilopskæringsafdelingen modtages aflagt tøj  

 fra hele verden, som klippes op til klude.
Der er beskæftiget 17 mand i denne  

 afdeling.
Udover arbejdet i selve montageværkstedet, udføres der  

 montageopgaver  

 af de indsatte i isolationsafdelingen, M4 og østre afdeling.
Det kniber  

 imidlertid, som ovenfor nævnt, med at skaffe opgaver til de indsatte på disse  

 afdelinger.
d.  

  

 Maskinværksted  

  

 , der er et maskinværksted (jern- og metalindustri)  

 med værkstedsskole.
Her kan de indsatte gennemføre kompetencegivende  

 specialarbejderkurser.  

 Værkstedsskolen er en afdeling under ABOFYN (Fyns Specialarbejderskole).  

 Skolen  

 har plads til 10 elever.
Skolen drives på samme betingelser som  

 specialarbejderkurser uden for fængslet.
Forholdene på  

 produktionsværkstederne giver mig ikke anledning til bemærkninger.
Det  

 forhold,  

 at det kniber med at skaffe arbejdsopgaver til de indsatte, beskæftiget i  

 hovedparten af produktionsværkstederne, må naturligvis give anledning til  

 bekymring, idet arbejdstræning er et meget vigtigt led i en indsats  

 resocialisering.
 8. Undervisning.
 Skolen med bibliotek og  

 gymnastiksal er beliggende i anstaltens midterfløj.
Anstaltens skole varetager  

 undervisning på alle trin inden for VUC's rammer.
Der etableres  

 specialundervisning, opfriskningskurser og kompetencegivende undervisning (9.  

 klasse og 10. klasse). I skolen er der endvidere indrettet et specielt  

 datarum,  

 hvor de indsatte har mulighed for at arbejde med pc'ere.
De indsatte i  

 anstalten kan som udgangspunkt ikke få udleveret egne pc'ere til opstilling i  

 egne celler.
Baggrunden herfor er - som også oplyst under min inspektion i  

 Statsfængslet i Vridsløselille, hvor det samme forhold gjorde sig gældende -  

 Direktoratet for Kriminalforsorgens cirkulærskrivelse af 23. december 1983  

 vedrørende opstilling af indsattes egne elektroniske databehandlingsanlæg.  

 Jeg  

 henviser i den forbindelse til det, jeg har anført i min inspektionsrapport  

 vedrørende Statsfængslet i Vridsløselille om dette forhold (FOB 1992 s. 117),  

 samt til min senere brevveksling og drøftelser med direktoratet herom, senest  

 direktoratets skrivelse af 17. februar 1993. I skrivelsen af 17. februar 1993  

 har direktoratet oplyst, at en revision af reglerne er under overvejelse i  

 direktoratet, og at direktoratet til brug herfor har anmodet de øvrige  

 nordiske  

 lande om oplysning om, hvilke regler der er gældende i deres lande for  

 indsattes anvendelse af computer.
Direktoratet vil til sin tid orientere mig  

 om  

 resultatet af direktoratets overvejelser.
 Jeg finder under henvisning  

 hertil ikke på nuværende tidspunkt anledning til at foretage videre  

 vedrørende  

 dette forhold, idet jeg afventer resultatet af direktoratets ovennævnte  

 overvejelser.
 Skolen havde som ovenfor  

 nævnt været lukket i en periode i efteråret 1992.
 Under min samtale med de  

 indsatte blev der klaget over, at der ikke var undervisningstilbud til alle  

 indsatte på afdeling M4.
Under min senere samtale med  

 fængselsinspektøren oplyste han, at undervisningen på M4 havde været skåret  

 ned  

 til 4 timer om ugen, men nu var forøget til 8 timer.
Fængselsinspektøren  

 bemærkede i den forbindelse, at der ikke var mulighed for at tilbyde de  

 indsatte på afdeling M4 samme muligheder for beskæftigelse, hverken med  

 hensyn  

 til arbejde eller fritidstilbud.
Han henviste til, at de indsatte på M4  

 sidder  

 der af egen fri vilje og må forstå, at der er fordele og ulemper ved at være  

 på  

 afdelingen.
 Jeg har taget det oplyste til  

 efterretning.
 Endvidere blev der under mine  

 samtaler med de to grupper af indsatte klaget over, at de indsatte, der til  

 daglig er tilknyttet skoleområdet, under skolelukningen var blevet isoleret  

 på  

 deres celler i dagtimerne.
Under mit senere møde med  

 fængselsinspektøren meddelte han, at isolationen på cellerne var sket af  

 sikkerhedsmæssige grunde, idet der ikke - efter indførelsen af den nye  

 struktur,  

 jf. nedenfor under afsnit 10 - er enhedsfunktionærer på afdelingerne i  

 dagtimerne.
Dette var baggrunden for, at der ikke kunne være fællesskab på  

 gangene i dagtimerne.
Jeg har taget det oplyste til  

 efterretning.
Jeg finder ikke grundlag for at foretage videre vedrørende  

 dette  

 spørgsmål.
 9.  

  

 Øvrige afdelinger.
 Under inspektionen besøgte  

 jeg og mine medarbejdere endvidere:
a.
Teknisk afdeling.
Afdelingen består af et  

 elektrikerværksted, en smedje og et maskinmesterkontor.
Afdelingen tager sig  

 af  

 de almindelige drifts- og vedligeholdelsesopgaver i Nyborg Statsfængsel,  

 Ringe  

 Statsfængsel og Statsfængslet Søbysøgård.
Afdelingen har som regel kun en til  

 to indsatte beskæftiget, dels p.g.a. sikkerhedsmæssige forhold, dels p.g.a.  

 at  

 arbejdet som regel forudsætter en del faglig kunnen.
Lederen af afdelingen  

 viste os svagstrømsafdelingen, hvor der ikke er beskæftiget indsatte.  

 Endvidere  

 fik vi forevist låseværkstedet, hvor der heller ikke er beskæftiget indsatte.
b.
Dybfrostafdelingen.
I afdelingen opbevares den  

 mad, der skal leveres til arrestafdeligen, sygeafdelingen og  

 isolationsafdelingen, idet disse afdelinger ikke er omfattet af  

 selvforplejningsordningen.
Maden leveres fra Statsfængslet i Sdr.
Omme.
c.
Køkkenet.
Efter  

 selvforplejningsordningens gennemførelse benyttes køkkenet kun til  

 skolekøkken,  

 hvor de indsatte kan lære at lave mad på kurser i fritiden.
Det er dog sådan,  

 at nyindsatte starter med et kursus i madlavning.
Kurserne varetages af en af  

 skolens lærere.
Køkkenet fremtræder meget rent og pænt.
d.
Lagerafdelingen.
I lagerafdelingen er indsatte  

 beskæftiget med at pakke alle de tryksager, der fremstilles i anstalten, og  

 som  

 skal sendes ud.
Endvidere beskæftiges de indsatte med at pakke og fordele  

 tøj,  

 der er kommet retur efter vask.
Afdelingen er placeret i et meget stort rum  

 med  

 rigelig plads til alle arbejdsfunktioner.
e.
Visitationsafdelingen.
Visitationsafdelingen står  

 for planlægning og koordinering af visitationen i hele fængslet.
Under  

 besøget  

 forevistes blandt andet diverse undvigelseseffekter, som er fundet hos de  

 indsatte.
Endvidere forevistes små breve, indholdende heroin, hash m.v., som  

 er  

 fundet i fængslet.
Endelig forevistes våben i form af knive og syle m.v., som  

 er fundet under visitationer i fængslet.
Til visitationsafdelingen er knyttet  

 en narkohund.
f.
Depotet.
Depotet er et forholdsvist  

 stort rum, fyldt op med reoler med de indsattes effekter, fordelt i kasser.  

 Lederen af depotet redegjorde for, hvorledes registreringen ved indsættelsen  

 foregår.
Han oplyste, at der bliver udfærdiget en blanket, hvorpå alle de  

 effekter, der skal deponeres, bliver anført.
Blanketten underskrives såvel af  

 anstalten som af den indsatte.
Lederen oplyste, at han aldrig havde oplevet,  

 at  

 der havde været svind i det deponerede.
Vi fik udleveret en  

 deponeringsblanket.
 Forholdene i de ovennævnte  

 afdelinger giver mig ikke anledning til bemærkninger.
 10. AUF-Strukturen.
Den nye AUF-struktur  

 (Arbejde, Undervisning og Fritid) blev indført i Statsfængslet i Nyborg den  

 1.  

 oktober 1991 - som det første blandt de lukkede fængsler.
Det blev under  

 inspektionen oplyst, at gennemførelsen af den ændrede struktur i det store og  

 hele var gået godt.
Der havde forud for indførelsen af strukturændringen  

 pågået  

 et stort arbejde i ialt 16 arbejdsgrupper.
Man havde her drøftet de mange  

 spørgsmål, der melder sig i forbindelse med, at det hidtidige opsynspersonale  

 (nu benævnt enhedsfunktionærer) i den nye struktur - udover opsyns- og  

 sikkerhedsopgaver - tillige skal varetage sagsbehandling og  

 fritidsaktiviteter.  

 Ca. halvdelen af enhedsfunktionærerne skal endvidere deltage i  

 arbejdsdriften.
Evalueringen af  

 "AUF-starten" havde vist, at der var et stort behov for  

 efteruddannelse af personalet.
Undervisningslederen oplyste, at der nu var  

 nedsat et efteruddannelsesudvalg til planlægning heraf.
 Om den nye struktur blev det  

 endvidere oplyst, at alle indsatte blandt enhedsfunktionærerne har en  

 kontaktmand, som den pågældende indsatte har en indledende samtale med ved  

 ankomsten til fængslet, og som følger den indsatte under hele  

 afsoningsforløbet.
På mine møder under  

 inspektionen både med fængslets ledelse og med de indsatte, herunder under  

 mine  

 personlige samtaler med flere af de indsatte, fik jeg det indtryk, at der -  

 efter indførelsen af den nye struktur i fængslet - var opstået et problem i  

 relation til de indsattes muligheder for at drøfte deres personlige forhold  

 med  

 fængslets ansatte.
Det blev således fra flere sider nævnt, at der kunne gå  

 mange dage imellem, at en indsat så den enhedsfunktionær, der skulle tage sig  

 af hans problemer m.m.
 I den anledning anmodede jeg  

 i skrivelse af 8. februar 1993 Statsfængslet i Nyborg om en udtalelse om  

 forholdet, og i skrivelsen af 16. februar 1993 udtalte anstalten herefter  

 følgende:
 "...
Efter indførelsen af  

 AUF-strukturen pr. 1.10.1991 varetages den enkelte indsattes sag dels af  

 forsorgsmedarbejderen og dels af en kontaktperson, som hver indsat får  

 tildelt  

 ved ankomsten hertil.
Kontaktpersonen er en enhedsfunktionær, der gør  

 tjeneste  

 på den afdeling, hvor den indsatte er anbragt, og hver enhedsfunktionær er  

 normalt kun kontaktperson for 2 indsatte ad gangen.
 Samarbejdet mellem  

 forsorgsmedarbejderen, kontaktpersonen og den indsatte påbegyndes med en  

 såkaldt førstegangssamtale, hvor man gennemgår den indsattes forhold og  

 planer  

 for fremtiden.
 Der henvises i øvrigt til  

 vedlagte meddelelse til de indsatte af 1.10.1991, som hver indsat får  

 udleveret  

 i forbindelse med modtagelsen.
Som et led i den nye struktur  

 er opsynspersonalet nu fordelt på de enkelte afdelinger, men således at de ud  

 over tjeneste på denne afdeling, tillige har andre opgaver, eksempelvis  

 tjeneste på sygeafdelingen, i arbejdsdriften m.v.
Dette betyder, at den  

 enkelte  

 enhedsfunktionær i gennemsnit kun gør tjeneste på sin afdeling 5-8 gange  

 månedligt, men der er som nævnt tale om gennemsnitstal, og en del  

 enhedsfunktionærer gør i perioder mere tjeneste på afdelingen, fordi de i  

 forbindelse med tjenestetilrettelæggelse har valgt det.
 Det skal samtidig bemærkes,  

 at selv om enhedsfunktionæren ikke har tjeneste på afdelingen, vil den  

 pågældende  

 normalt være til stede andre steder i fængslet, og vil således have mulighed  

 for at kontakte den indsatte, han eller hun måtte være sagsbehandler for.
 De indsatte har i øvrigt til  

 enhver tid mulighed for at rette henvendelse til deres forsorgsmedarbejder,  

 som  

 i givet fald enten selv kan tage sig af problemet, eller formidle kontakten  

 til  

 den enhedsfunktionær, der er kontaktperson.
 De indsatte har således også  

 under den nye ordning fortsat mulighed for at få behandlet også hastende  

 problemer.
..." I meddelelsen af 1. oktober  

 1991 til de indsatte er anført følgende:
 "...
A = Arbejde U = Undervisning F = Fritid Medfører bl.a. en ny måde at  

 fordele forsorgsarbejdet på, og du vil fremover få en kontaktperson, som er  

 en  

 enhedsfunktionær på den afdeling, hvor du opholder dig.
Du selv, kontaktpersonen og  

 afdelingens socialrådgiver vil i starten af dit ophold have en fælles  

 samtale,  

 hvor vi sammen drøfter en afsoningsplan, samt de personlige og sociale  

 problemer du måtte have.
Du skal være opmærksom på, at du selv har ansvaret  

 for  

 planlægningen af din afsoning og tiden efter løsladelsen.
 Derfor er det vigtigt, at du  

 selv tager initiativet til at få iværksat de planer og ideer, du måtte have  

 omkring din situation.
 Er der under din afsoning  

 spørgsmål du gerne vil tale om, eller ting du ønsker hjælp til at få ordnet,  

 kan du til enhver tid henvende dig til kontaktpersonen eller afdelingens  

 socialrådgiver.
..." Jeg er opmærksom på, at  

 indførelsen af en ny struktur kan give anledning til visse  

 indkøringsvanskeligheder.  

 På baggrund af de foreliggende oplysninger må jeg konstatere, at de fremførte  

 klager over de indsattes muligheder for at drøfte deres personlige forhold  

 med  

 fængslets ansatte, ikke skyldes problemer med strukturen, men måske snarere  

 et  

 informationsproblem.
Jeg henstiller derfor til fængselsledelsen at overveje  

 at  

 supplere den ovennævnte information til de indsatte med mere præcis oplysning  

 om deres muligheder for at kontakte deres forsorgsmedarbejder og  

 kontaktperson,  

 eventuelt - såfremt det er praktisk muligt - med en orientering til den  

 indsatte om, hvornår hans kontaktperson gør tjeneste på afdelingen.
 Jeg udbeder mig underretning  

 om, hvad der videre sker vedrørende dette spørgsmål.
 11. Selvforplejning.
Som ovenfor nævnt er der i  

 anstalten - som i flere af kriminalforsorgens øvrige institutioner - indført  

 selvforplejning for de indsatte.
Dette indebærer, at de indsatte får udbetalt  

 kostpenge og selv skal stå for indkøb og madlavning.
Det var mit indtryk  

 under  

 inspektionen, at de indsatte som udgangspunkt er meget tilfredse med  

 ordningen,  

 bortset fra den måde købmandsbutikken bliver drevet på, kostpengebeløbets  

 størrelse, og at kostpengene er bundet på en konto.
Det blev oplyst, at det  

 er  

 meget almindeligt på de enkelte afdelinger, at de indsatte etablerer  

 madgrupper  

 på 3-4 indsatte.
 På mine møder med de to  

 grupper af indsatte klagede de indsatte især over, at kostpengebeløbet er for  

 lavt, at kostpengene er bundet på en konto og ikke udbetales til de indsatte,  

 at priserne i købmandsbutikken er for høje, at der ikke er tilbudsvarer,  

 svarende til de tilbud, der annonceres med for den pågældende købmandskæde  

 (købmandskæden K) uden for fængslet, at varerne er for dårlige, at der ofte  

 mangler varedeklaration og datostempel, samt at det er svært at se varerne  

 fra  

 købmandsbutikkens vindue.
 Under min senere samtale med  

 fængselsinspektøren oplyste han om kostpengene, at de indsatte ved ankomsten  

 til anstalten modtager 266,00 kr. til at starte deres husholdning for, og at  

 de  

 herefter modtager kostpenge, svarende til 37,50 kr. pr. dag pr. indsat.  

 Kostpengene er bundet på en konto, som købmanden "trækker på", når  

 den indsatte foretager indkøb i købmandsbutikken.
Kontoordningen fastholdes,  

 trods modstand fra de indsattes side, fordi der efter fængselsledelsens  

 opfattelse er store fordele ved ordningen.
Fængselsinspektøren skønnede  

 således, at ca. halvdelen af kostpengene ville blive byttet bort eller på  

 anden  

 måde afhændet, hvis de blev stillet til rådighed på anden måde.
Umiddelbart inden  

 inspektionen havde jeg, foranlediget af en anden sag, taget spørgsmålet om  

 størrelsen af kostbeløbet op generelt over for Direktoratet for  

 Kriminalforsorgen.
Jeg havde i den forbindelse fået oplyst, at beløbet 37,50  

 kr. er fastsat i overensstemmelse med retningslinier fra Forbrugerstyrelsen.  

 På  

 mit møde med de indsatte gjorde jeg dem bekendt hermed, og jeg meddelte, at  

 jeg  

 på det grundlag ikke fandt anledning til at foretage videre vedrørende  

 kostpengebeløbets størrelse.
 På baggrund af det i øvrigt  

 under inspektionen oplyste om kontoordningen og startbeløbet på 266,00 kr.  

 finder jeg i det hele ikke anledning til at foretage videre vedrørende  

 spørgsmålet om kostpengene.
Jeg besøgte under  

 inspektionen købmandsbutikken, der er placeret i hovedbygningen mellem søndre  

 fløj og midterfløj.
Butikken fremstår meget ordentlig og umiddelbart ikke  

 væsentlig forskellig fra en almindelig forretning uden for fængslet.
Varerne  

 er  

 placeret som i et mindre supermarked.
Der er dog den væsentlige forskel, at  

 de  

 indsatte ikke kan gå ind og rundt i butikken, men igennem en glasrude i  

 butikkens ene side må orientere sig om varerne.
Varerne forekom ikke  

 umiddelbart anderledes emballeret end varer i et almindeligt supermarked.  

 Grøntsagerne i butikken (porrer, appelsiner, citroner og gulerødder) forekom  

 ikke særlig friske og så lidt kedelige ud.
Under min samtale med  

 fængselsinspektøren og forpagteren af købmandsbutikken blev det oplyst, at  

 det  

 er vanskeligt at få folk til at drive købmandsbutikkerne i anstalterne.
Det  

 er  

 derfor svært for anstalterne at fastsætte nærmere retningslinier for priser  

 og  

 at håndhæve krav om tilbudsvarer.
Det er endvidere, efter det oplyste, ikke  

 muligt - på grund af de særlige forhold - at drive købmandsbutikkerne på  

 fuldstændig samme måde, som tilsvarende butikker uden for fængslerne.
Under mit senere møde med  

 fængselsinspektøren meddelte jeg, at jeg - selv om jeg efter mit besøg i  

 købmandsbutikken ikke kunne give de indsatte ret i alle deres klagepunkter -  

 dog fandt, at selvforplejningsordningen i statsfængslerne rejser et generelt  

 problem i relation til driften af købmandsbutikkerne i fængslerne.
Jeg  

 meddelte, at jeg - da forholdet vedrører alle de af kriminalforsorgens  

 institutioner, hvor der er indført selvforplejning - ville tage spørgsmålet  

 op  

 over for Direktoratet for Kriminalforsorgen.
Jeg har senere i en  

 selvstændig skrivelse til Direktoratet for Kriminalforsorgen rejst  

 spørgsmålet  

 om driften af købmandsbutikkerne i de af kriminalforsorgens institutioner,  

 hvor  

 der er indført selvforplejning.
Med skrivelse af 26. april 1993 har jeg  

 modtaget direktoratets svar.
Jeg vil senere gøre Statsfængslet i Nyborg  

 bekendt  

 med, hvad der videre sker i denne sag. (Jf.
Folketingets Ombudsmands  

 beretning  

 1993, s. 000).
 12. Talsmandsordningen.
 Inden min inspektion i  

 anstalten havde fængselsinspektøren orienteret mig om, at der ikke var nogen  

 egentlig talsmandsordning i fængslet, men alene et "fritidsudvalg".
På mit møde med de to grupper  

 af indsatte gav de indsatte udtryk for et klart ønske om, at der blev  

 etableret  

 en talsmandsordning, men at det var deres opfattelse, at etablering af en  

 talsmandsordning blev modarbejdet fra ledelsens side.
De indsatte oplyste i  

 den  

 forbindelse, at ledelsen havde modsat sig, at talsmændene kunne få lov til at  

 besøge indsatte på sygeafdelingen og i isolationsafdelingen, samt at talsmænd  

 "med indflydelse" blev forflyttet til andre fængsler.
Under min senere samtale med  

 fængselsinspektøren om spørgsmålet meddelte han, at han bestemt ikke ønskede  

 at  

 modarbejde etableringen af en talsmandsordning, og at han for nylig havde  

 opfordret de indsatte til, at der på hver afdeling blev valgt en talsmand.  

 Han  

 havde tilbudt, at talsmændene fik mulighed for at mødes to gange om ugen i  

 tidsrummet fra kl. 12.00 - 14.45. Derimod havde han af sikkerheds- og  

 ordensmæssige  

 hensyn sagt nej til, at talsmændene kunne færdes mellem afdelingerne,  

 herunder  

 besøge indsatte på sygeafdelingen og i isolationsafdelingen.
Det blev under  

 mødet aftalt, at fængselsinspektøren skulle sende mig en nærmere redegørelse  

 om  

 forholdet.
 I skrivelsen af 14. december  

 1992 til mig anførte fængselsinspektøren herefter følgende:
 "...
1. Talsmandsordningen Talsmandsordningen har ikke  

 fungeret siden sommeren 1990, hvor de indsatte nedlagde ordningen, angiveligt  

 i  

 protest mod at bl.a. (indsatte A) blev flyttet fra fængslet.
I den følgende tid fik jeg  

 forskellige meldinger om, at det ikke ville virke befordrende på etableringen  

 af en talsmandsorganisation, at jeg opfordrede til det, men at det hellere  

 "skulle gro af sig selv". Bortset fra lejlighedsvis drøftelse med  

 enkelte indsatte om forskellige mere generelle problemer, skete der ikke  

 noget  

 her før den (indsatte B) i sommeren 1991 dannede en  

 "talsmandsforening". Jeg havde forinden med ham drøftet spørgsmålet  

 om etablering af talsmandsorganisationen, og henvist til cirkulærets  

 bestemmelse og de lokale regler herom, hvorefter talsmænd for hver afdeling  

 skal vælges ved hemmelige valg, hvor proceduren varetages af personalet.  

 (Indsatte B) meddelte, at han nok selv skulle bestemme, hvem han ville have  

 som  

 talsmænd, og forsøgte herefter at etablere en "talsmandsforening",  

 som han mente var mere uafhængig.
Da der i august 1991 var optræk til  

 forskellige aktioner, udsendte jeg den 22.8.1991 vedlagte meddelelse til  

 indsatte, hvor jeg opfordrede til valg af talsmænd samt etablering af en  

 ordning, hvorefter man holdt formøder.
 ...
I foråret 1992 blev der  

 nedsat en gruppe med 3 indsatte og 3 repræsentanter fra anstalten der  

 gennemdrøftede forskellige ønsker fra de indsatte.
Et par af ønskerne kunne  

 imødekommes, men de indsatte udtrådte af gruppen, da ikke alle ønsker kunne  

 imødekommes.
Jeg skal endelig oplyse, at  

 jeg i midten af november 1992 havde en drøftelse med et nyetableret  

 "skoleudvalg" bestående af 4 repræsentanter fra de indsatte.
Under  

 drøftelserne med udvalget som er etableret med henblik på jævnlige drøftelser  

 med skolens ledelse, kom vi ind på spørgsmålet om at genoprette  

 talsmandsorganisationen, og jeg redegjorde for de gældende betingelser,  

 nemlig  

 at talsmændene kan mødes 2 gange om ugen, heraf den ene gang om fredagen fra  

 kl. 12.00, således at medlemmerne får normal arbejdsdusør indtil arbejdstids  

 ophør 14.45.
 Jeg forventer at drøftelserne  

 om genetableringen af talsmandsordningen fortsætter.
 Uanset at talsmandsordningen  

 ikke har fungeret, har det såkaldte "fritidsudvalg" fungeret.  

 Udvalget, der består af 1 indsat fra hver af fællesskabsafdelingerne, holder  

 ca. hver 14. dag møder med undervisningslederen og fritidskoordinatoren, og  

 drøfter tilrettelæggelsen af fritidsaktiviteterne og anvendelsen af de  

 midler,  

 der er til rådighed for dette område.
 2. Indsattes besøg på andre afdelinger.
En sådan ordning har været  

 gældende her indtil for ca. 15 år siden, hvor ordningen gik ud på, at 2  

 indsatte ad gangen måtte forlade deres afdeling for at gå på besøg på andre  

 afdelinger i fritiden.
Ordningen blev imidlertid ophævet, idet den viste sig  

 umulig at administrere for personalet.
Eksempelvis kunne man i en  

 undvigelsesituation ikke hurtigt foretage en optælling på afdelingerne.  

 Hertil  

 kommer, at udviklingen i de seneste år taler for, at evt. "stærke  

 indsatte" ikke får mulighed for at indfinde sig på andre afdelinger for  

 evt. at udøve pression mod indsatte dér.
 Jeg må således af  

 sikkerhedsmæssige grunde fastholde, at indsatte ikke i fritiden kan gå på  

 besøg  

 på andre afdelinger, men må henvise til de fællesskabsmuligheder der  

 foreligger  

 på gårdture og de kontrollerede fritidsaktiviteter.
..." Jeg finder ikke på nuværende  

 tidspunkt anledning til at foretage videre vedrørende spørgsmålet.
 Jeg udbeder mig underretning  

 om, hvad der videre sker i sagen.
 13. De indsattes økonomiske forhold.
 Under mødet med  

 samarbejdsudvalget rejste jeg spørgsmål om de indsattes økonomiske forhold,  

 herunder om praksis for underretning af den kommunale forvaltning inden  

 løsladelsen  

 med henblik på, at kommunen kan være forberedt på et eventuelt behov for  

 bistand til den løsladte.
Forsorgslederen oplyste  

 hertil, at under den første samtale med den indsatte klarlægges hans  

 økonomiske  

 situation.
Hvis der er problemer hermed, retter en forsorgsmedarbejder  

 eventuelt henvendelse til socialforvaltningen herom.
 I forbindelse med den  

 indsattes løsladelse retter anstalten med den indsattes forudgående samtykke  

 henvendelse til socialforvaltningen og bestiller tid, således at den løsladte  

 blot skal møde til den aftalte tid.
 Jeg har taget det anførte til  

 efterretning.
 14. Samtaler med to grupper af indsatte.
 Forud for inspektionen var  

 det ved opslag i anstalten oplyst, at indsatte kunne få en samtale med mig  

 eller en af mine medarbejdere om konkrete forhold, jf. nedenfor under afsnit  

 15.
 I mangel af en  

 talsmandsordning havde jeg tillige møder med to grupper á ca. 25 indsatte,  

 som  

 inden inspektionen havde tilkendegivet, at de ønskede en samtale med mig om  

 mere generelle spørgsmål.
Begge møder indledte jeg med  

 en kort orientering på dansk og engelsk om formålet med inspektionen, og om  

 hvilke muligheder ombudsmanden har for at behandle eventuelle problemer.  

 Bagefter fik hver enkelt af de fremmødte på skift bordet rundt lejlighed til  

 at  

 fremføre de generelle forhold, som de ønskede at klage over.
Jeg lovede at  

 foranledige, at min rapport vedrørende inspektionen, eventuelt i ekstrakt,  

 til  

 sin tid blev tilgængelig for de indsatte, således at de herved blev gjort  

 bekendt med, hvad der videre var sket vedrørende de fremsatte klagepunkter.
På møderne med de indsatte  

 blev de generelle spørgsmål om blandt andet besøgsafdelingen, skolelukningen,  

 selvforplejningsordningen, AUF-strukturen og talsmandsordningen, som jeg har  

 omtalt ovenfor, rejst.
Herudover blev følgende generelle spørgsmål rejst:
a.
Gangmandsordningen.
 De indsatte klagede over  

 rengøringen på fællesskabsafdelingerne og udtrykte ønske om at få det gamle  

 gangmandssystem tilbage.
Under min senere samtale med  

 fængselsinspektøren meddelte han, at det ikke var muligt, efter indførelsen  

 af  

 den ny AUF-struktur i fængslet, at genetablere det gamle gangmandssystem,  

 idet  

 man af sikkerhedsmæssige grunde ikke kan tillade, at en indsat går rundt  

 alene  

 på en afdeling uden opsyn.
Fængselsinspektøren lovede i en senere skrivelse  

 til  

 mig at redegøre nærmere for forholdet.
 Fængselsinspektøren har  

 herefter i skrivelsen af 14. december 1992 til mig anført følgende:
 "...
 3. Gangmandsordningen.
Indtil indførelsen af  

 AUF-strukturen den 1. oktober 1991 var der på hver afdeling ansat en indsat  

 som  

 gangmand, der havde ansvaret for rengøring.
Det var et attraktivt job, bl.a.  

 fordi den pågældende i nogen grad selv kunne tilrettelægge sit arbejde, blot  

 rengøringen var i orden.
 Omstruktureringen indebar  

 imidlertid, at der ikke er opsynspersonale på afdelingerne før kl. 14, og  

 denne  

 ordning kunne derfor ikke fortsætte på de almindelige fællesskabsafdelinger.
I stedet blev der oprettet 3  

 rengøringshold, der hver for sig har ansvaret for bestemte afdelinger m.m.
De  

 indsatte har imidlertid flere gange ytret ønske om at få genindført den gamle  

 ordning, hvilket af sikkerhedsmæssige grunde ikke er muligt, idet man ikke i  

 længere tid kan have en indsat på en afdeling uden opsyn.
 Der har imidlertid været  

 rejst kritik af rengøringsholdenes effektivitet, og vi har for at imødekomme  

 de  

 indsattes ønsker dels sammensat rengøringsholdene således, at der så vidt  

 muligt er en indsat fra hver af de afdelinger, der skal renholdes af det  

 pågældende hold, samt at den pågældende kan arbejde på sin egen afdeling, når  

 der efter kl. 14 - 14.30 er personale på afdelingen.
Jeg har den 8.12.1992 haft en  

 drøftelse med 3 repræsentanter for de indsatte om dette spørgsmål, hvor jeg  

 har  

 tilkendegivet, at en tilbagevenden til den gamle ordning af sikkerhedsmæssige  

 grunde er umulig.
Med henblik på en effektivisering af rengøringen er det  

 imidlertid sammen med økonomikontoret aftalt, at man får anskaffet en maskine  

 til rengøring af gulve, ligesom det er aftalt, at man forsøger en bedre  

 planlægning af rengøringen mellem de forskellige afdelinger.
Det er endvidere  

 aftalt, at vi i begyndelsen af 1993 drøfter erfaringerne med disse forsøg på  

 at  

 effektivisere rengøringen.
..." Jeg har taget det anførte til  

 efterretning.
 Jeg udbeder mig underretning  

 om, hvad der videre sker vedrørende dette spørgsmål.
b.
Telefonordningen.
Flere af de indsatte gav  

 udtryk for, at de fandt telefonordningen i anstalten for restriktiv.
De  

 ønskede  

 ordningen lempet, eventuelt mod at de indsatte selv skulle betale for  

 telefonsamtaler  

 ligesom de udenlandske indsatte.
Endvidere ønskede de udenlandske indsatte  

 mulighed for at kunne telefonere i videre omfang.
Under min senere samtale med  

 fængselsinspektøren oplyste han, at reglen i statsfængslet er den, at  

 indsatte  

 ikke kan telefonere, medmindre der foreligger særlige omstændigheder.
Der er  

 sket lempelser fra denne regel i form af, at danske indsatte, såfremt de over  

 for en enhedsfunktionær, forsorgen eller præsten kan godtgøre, at der er  

 behov  

 for at telefonere, kan få tilladelse hertil, og telefonsamtalen betales så i  

 givet fald af anstalten.
Opnås tilladelse til at telefonere ikke, må den  

 indsatte skrive.
Udenlandske indsatte med pårørende, bosiddende i udlandet,  

 har  

 tilladelse til at telefonere 1 gang om måneden og må så til gengæld selv  

 betale  

 for telefonsamtalen.
 Fængselsinspektøren meddelte,  

 at han i en senere skrivelse til mig ville redegøre nærmere for de interne  

 regler om telefonordningen.
 I skrivelsen af 14. december  

 1992 har fængselsinspektøren herefter anført følgende:
 "...
 4. De indsattes adgang til at telefonere.
 I overenstemmelse med  

 reglerne for telefonering i lukkede anstalter i direktoratets cirkulære af  

 18.12.1980 om de indsattes adgang til brevveksling, besøg m.v. er  

 udgangspunktet, at der ikke er adgang til telefonsamtaler, med mindre der er  

 tale om uopsætlige meddelelser, der ikke kan klares skriftligt.
 På baggrund af de foreslåede  

 regler til fængselsloven har man imidlertid lempet reglerne, således at der  

 for  

 indsatte, der har vanskeligt ved at udtrykke sig skriftligt, er åbnet  

 mulighed  

 for jævnlige telefonsamtaler med familien.
For så vidt angår de  

 udenlandske indsatte har man for et par år siden på baggrund af deres  

 kommunikationsproblemer med deres familier åbnet mulighed for, at udenlandske  

 indsatte efter ansøgning kan få tilladelse til en månedlig samtale med et  

 bestemt familiemedlem.
Det er samtidig bestemt, at de udenlandske indsatte  

 selv  

 skal betale deres samtaler, eller disse skal betales af modtageren, mens de  

 danske indsatte, hvor adgang til telefonsamtaler som anført er undtagelsen -  

 ikke betaler for deres samtaler.
..." Jeg har taget det oplyste til  

 efterretning.
c.
Videoordningen.
 De indsatte udtrykte stor  

 utilfredshed med, at videoordningen var blevet lukket.
Under min senere samtale med  

 fængselsinspektøren oplyste han, at videoordningen var blevet lukket efter  

 "Vridsløselille-sagen", hvor det var kommet frem, at fremvisningen  

 af  

 video over fængslets interne fjernsynsnet måtte sidestilles med offentlig  

 fremvisning og dermed i strid med de ophavsretlige regler om fremvisning af  

 videofilm.
Han oplyste videre, at undervisningslederen sammen med  

 fritidsudvalget for tiden undersøgte mulighederne for at løse problemet.
 Jeg meddelte, at jeg - da  

 problemet ikke alene vedrører Statsfængslet i Nyborg, men alle  

 kriminalforsorgens institutioner - ville tage det ophavsretlige spørgsmål i  

 sagen op over for Direktoratet for Kriminalforsorgen.
Jeg har senere i en  

 selvstændig skrivelse til Direktoratet for Kriminalforsorgen anmodet  

 direktoratet om oplysning om, hvilke undersøgelser direktoratet har foretaget  

 vedrørende problemerne med videoordningerne i kriminalforsorgens anstalter,  

 herunder det i den forbindelse rejste ophavsretsspørgsmål.
Med skrivelse af  

 26.  

 april 1993 har jeg modtaget direktoratets svar.
Jeg vil senere gøre  

 Statsfængslet i Nyborg bekendt med, hvad der videre sker i sagen. (Jf.  

 Folketingets Ombudsmands beretning 1993, s.000).
Med direktoratets skrivelse  

 af 26. april 1993 modtog jeg en udtalelse af 12. marts 1993 fra Statsfænglet  

 i  

 Nyborg.
I udtalelsen er det oplyst, at antalten fra januar 1993 har indgået  

 en  

 aftale med (tv-kanal X) om distribution af denne kanals udsendelser.  

 Endvidere  

 er det oplyst, at aftalen er indgået efter indstilling fra et enigt  

 fritidsudvalg, og at aftalen finansieres ved, at alle indsatte i  

 fællesskabsafdelinger, der har eget TV-apparat, betaler en afgift på 14 kr.  

 om  

 ugen.
 Jeg har taget det oplyste til  

 efterretning.
d.
Udenlandske indsatte.
 På møderne med de indsatte  

 blev der rejst to spørgsmål, specielt vedrørende de udenlandske indsatte,  

 nemlig:
1) at der ikke gives  

 udgangstilladelse til udenlandske indsatte, 2) ønske om oprettelse af en  

 separat afdeling for udenlandske indsatte.
Under min senere samtale med  

 fængselsinspektøren oplyste han, ad 1) at han ikke mente, at  

 anstalten havde en strengere praksis på dette område end andre anstalter.
Han  

 oplyste, at man fra anstaltens side ved behandlingen af anmodninger fra  

 udlændinge om udgang selvfølgelig var opmærksom på, at  

 misbrugsrisikovurderingen også i disse tilfælde skal kunne holde.
Han  

 bemærkede, at der, for så vidt angik de udenlandske afsonere, ikke er de  

 samme  

 sociale forhold, såsom tilknytning til familie, som har væsentlig betydning  

 ved  

 behandlingen af udgangsanmodninger fra herboende indsatte.
ad 2) at han foretrak at  

 integrere de udenlandske afsonere på afdelingerne.
Som begrundelse herfor  

 henviste han dels til, at udenlandske indsatte skal være sammen med herboende  

 indsatte på arbejdspladserne, dels til, at der også er problemer de  

 udenlandske  

 indsatte imellem, idet man ikke nødvendigvis er gode venner, fordi man er  

 udlænding.
Han oplyste således, at han havde konstateret, at såfremt der var  

 3-4 udenlandske indsatte på en afdeling, medførte det ofte problemer dem  

 imellem.
 Jeg har taget det oplyste til  

 efterretning.
e.
Indsattes mulighed for at skifte afdeling.
 Flere af de indsatte klagede  

 over, at det var meget svært at få lov til at skifte afdeling, og under min  

 senere samtale med fængselsinspektøren spurgte jeg derfor, efter hvilke  

 kriterier de indsatte får lov til at skifte afdeling.
Fængselsinspektøren oplyste  

 hertil, at hovedreglen er, at efter 1 års forløb vil en indsat kunne få  

 tilladelse til at skifte afdeling, hvis han ønsker det.
Hvis der derimod  

 inden  

 1 års fristens udløb opstår konkrete forhold, der ikke er af forbigående  

 karakter, kan tilladelse til at skifte afdeling gives.
Fængselsinspektøren  

 bemærkede i den forbindelse, at man fra ledelsens side er opmærksom på ønsker  

 om at skifte afdeling af særlige familiære grunde.
Sådanne ønsker imødekommes  

 som hovedregel.
 Jeg har taget det oplyste til  

 efterretning.
f.
Vaskemaskiner.
På møderne med de indsatte  

 blev det oplyst, at det fra ledelsens side var blevet lovet, at der på  

 afdelingerne ville blive opsat vaskemaskiner, således at de indsatte selv  

 kunne  

 vaske deres tøj.
De indsatte ville gerne vide, hvornår vaskemaskinerne blev  

 sat  

 op.
Flere af de indsatte henviste i den forbindelse til, at de på grund af  

 problemer med allergi havde vanskeligt ved at tåle den vask af tøjet, som  

 foregår i Horsens Statsfængsel.
Under min senere samtale med  

 fængselsinspektøren oplyste han, at han ikke kunne svare på, hvornår  

 vaskemaskinerne ville blive sat op.
Han oplyste, at han havde søgt  

 Direktoratet  

 for Kriminalforsorgen om bevilling til indkøb af vaskemaskinerne.  

 Direktoratet  

 havde imidlertid svaret, at direktoratet fandt, at ideen var god, men at der  

 ikke var penge til indkøb af maskinerne i år.
Direktoratet havde udtrykt håb  

 om, at der ville være penge på næste års budget.
 Jeg har taget det oplyste til  

 efterretning, men jeg udbeder mig underretning om, hvad der videre sker  

 vedrørende dette forhold.
g.
Opvaskemaskiner.
 De indsatte klagede over, at  

 opvaskemaskiner, som var gået i stykker, ikke blev udskiftet.
Under min senere samtale med  

 fængselsinspektøren oplyste han, at det ikke er meningen at opretholde  

 opvaskemaskiner på afdelingerne.
Maskinerne vil således blive afskaffet,  

 efterhånden som de går i stykker.
 Jeg har taget det oplyste til  

 efterretning, idet jeg samtidig henleder opmærksomheden på det ovenfor under  

 afsnit 1 anførte om etablering af yderligere køkkenvaske.
h.
Ved indlæggelse på hospital fratages de indsatte deres private tøj.
 Flere af de indsatte klagede  

 over, at de ved indlæggelse på hospital blev frataget deres private tøj.
 Under min senere samtale med  

 fængselsinspektøren oplyste han, at det er korrekt, at de indsatte ved  

 indlæggelse på hospital bliver frataget deres private tøj, og at dette sker  

 på  

 grund af den særlige undvigelsesrisiko, der er forbundet med et  

 hospitalsophold.
 Jeg har taget det oplyste til  

 efterretning.
i.
De indsatte kaldes på sygeafdelingen i fritiden.
 Flere af de indsatte udtrykte  

 utilfredshed med, at de - når de skulle til konsultation på sygeafdelingen -  

 altid blev kaldt over på afdelingen i fritiden, og at der ofte var en times  

 ventetid.
 Fængselsinspektøren oplyste  

 under min senere samtale med ham, at man fra personalets side gerne ser, at  

 konsultationer på sygeafdelingen foregår i arbejdstiden, men at det afhænger  

 af, hvornår lægerne er til rådighed.
 Jeg har taget det oplyste til  

 efterretning.
j.
De indsattes arbejdstøj m.v.
1) De indsatte klagede over,  

 at det arbejdstøj, de fik udleveret, var både for dårligt og i for små  

 størrelser.
Endvidere klagede de over, at de indsatte, som har udendørs  

 arbejde,  

 ikke kan få udleveret termotøj.
 Under min senere samtale med  

 fængselsledelsen erkendte fængselsforvalteren, at de indsattes arbejdstøj var  

 for dårligt, men at det var et økonomisk spørgsmål.
I forbindelse med min  

 inspektion i arrestafdelingen den 15. december 1992, oplyste  

 fængselsinspektøren mig om, at man havde undersøgt spørgsmålet om  

 arbejdstøjets  

 kvalitet, og at det var blevet besluttet, at hvert værksted nu fik udleveret  

 et  

 antal sæt godt arbejdstøj, som vækstedet udleverer efter behov.
Der er  

 tillige  

 iværksat en forsøgsordning, hvorefter indsatte med udendørs arbejde har  

 mulighed for at låne termotøj og i visse tilfælde en kedeldragt.
Ordningen  

 omfatter teknisk afdeling, bygningsvæsenet og haveholdene.
 Jeg meddelte under  

 inspektionen, at jeg over for Direktoratet for Kriminalforsorgen ville rejse  

 spørgsmålet om baggrunden for, at de indsatte ikke kan få udleveret  

 arbejdstøj  

 af samme kvalitet som enhedsfunktionærernes arbejdstøj, herunder termotøj til  

 de indsatte, der arbejder udendørs.
Jeg har senere i en  

 selvstændig skrivelse til Direktoratet for Kriminalforsorgen rejst  

 spørgsmålet  

 om udlevering af arbejdstøj til de indsatte.
Med skrivelse af 26. april 1993  

 har jeg modtaget direktoratets svar.
Jeg vil senere gøre Statsfængslet i  

 Nyborg  

 bekendt med, hvad der videre sker i denne sag. (Jf.
Folketingets Ombudsmands  

 beretning 1993, s. 000).
 2) Flere af de indsatte  

 tilkendegav endvidere, at det var meget svært at få mulighed for at komme ud  

 og  

 købe nyt tøj.
Fængselsinspektøren oplyste  

 under min senere samtale med ham, at i det omfang fængslet har personale til  

 det, vil de indsatte få tilladelse til at komme ud og købe nyt tøj.
I de  

 tilfælde, hvor fængselsledelsen vurderer, at der er undvigelsesrisiko, vil  

 tilladelse selvfølgelig ikke blive givet; men i de tilfælde vil tøj blive  

 taget  

 hjem i udvalg, hvis man skønner, at der er behov herfor.
 Jeg har taget det oplyste til  

 efterretning.
k.
Musikband.
 En indsat klagede over, at  

 det musikband, han havde haft sammen med 4-5 andre indsatte, var blevet  

 stoppet.
Under min senere samtale med  

 fængselsinspektøren oplyste han, at det var et lokalemæssigt problem, der var  

 årsag til, at bandet var blevet stoppet.
Det tidligere øvelokale var således  

 blevet inddraget til andet formål, men fængselsinspektøren var indstillet på,  

 at der skulle anvises et nyt lokale.
 Under min senere inspektion  

 af arrestafdelingen blev det oplyst, at musikbandet havde fået anvist nyt  

 øvelokale.
 Jeg foretager herefter ikke  

 videre vedrørende dette forhold.
l.
Kuverter.
 Flere indsatte var utilfredse  

 med, at kuverterne og dermed frimærkerne til de breve, de indsatte modtager,  

 bliver inddraget af fængselsledelsen.
Fængselsinspektøren oplyste  

 under min senere samtale med ham, at inddragelsen sker af sikkerhedsmæssige  

 grunde for at forhindre, at der indsmugles stoffer skjult bag frimærkerne på  

 kuverterne.
Han oplyste imidlertid, at kuverterne opbevares i fængslets  

 depot,  

 og kan udleveres ved løsladelsen.
 Jeg har taget det oplyste til  

 efterretning, og finder ikke grundlag for at foretage videre.
m.
Udgangstilladelse.
De indsatte klagede over, at  

 der i Nyborg Statsfængsel blev fulgt en meget mere restriktiv praksis med  

 hensyn til meddelelse af udgangstilladelse, end i andre fængsler.
Endvidere  

 klagede flere over, at der i for stort omfang blev fastsat vilkår om  

 antabusbehandling i forbindelse med udgang.
Under min senere samtale med  

 fængselsinspektøren oplyste han, at han ikke var enig i, at anstalten har en  

 strengere praksis med hensyn til meddelelse af udgangstilladelser end andre  

 lukkede anstalter.
Han henviste i den forbindelse til, at der ikke i Nyborg  

 Statsfængsel er så mange langtidsfolk som for eksempel i Statsfængslet i  

 Vridsløselille, og at flere af de indsatte i Nyborg Statsfængsel ikke har  

 familiemæssige relationer, der kunne begrunde udgangstilladelse i et videre  

 omfang.
Han henviste endvidere til, at direktoratet for nylig - på baggrund  

 af  

 tilfælde af begået kriminalitet under udgang - havde pålagt anstalterne  

 større  

 opmærksomhed i forbindelse med misbrugsvurderingerne.
Endvidere var han uenig  

 i, at der fra anstaltens side blev pålagt antabusbehandling i større omfang,  

 end der var behov for; men medgav, at det selvfølgelig altid er et spørgsmål  

 om  

 en konkret vurdering.
Han lagde i den forbindelse ikke skjul på, at flere af  

 de  

 indsatte måske havde svært ved at erkende, at de havde et alkoholproblem.
Jeg har taget det oplyste til  

 efterretning.
Jeg finder ikke på det foreliggende grundlag anledning til at  

 foretage videre.
Jeg vil imidlertid være opmærksom på spørgsmålet ved  

 behandlingen af konkrete klager.
 15. Samtaler med enkelte indsatte.
 Sekretariatschefen og en  

 fuldmægtig ved embedet og jeg selv havde samtaler med i alt 18 indsatte.  

 Hovedparten af disse samtaler resulterede i konkrete sager, som jeg har  

 behandlet særskilt.
 16. Gennemgang af rapporter m.v.
Ved starten af inspektionen  

 anmodede jeg om at modtage kopier af rapporter vedrørende - anvendelse af håndjern - anbringelse i enrum - sikringscelleanbringelse - magtanvendelse og - videregående visitation af  

 besøgende.
Jeg anmodede endvidere om at  

 måtte modtage notater foretaget i henhold til cirkulæret om brevveksling og  

 kontrol og om at modtage udskrifter af forhørsprotokollen vedrørende  

 disciplinærstraf.
Jeg bad om at modtage dette materiale for nogle nærmere  

 angivne perioder.
Ved min gennemgang af det  

 modtagne materiale har jeg navnlig haft opmærksomheden henledt på, hvorvidt  

 proceduren i forhold til de gældende cirkulærer er blevet fulgt.
Jeg har  

 endvidere været opmærksom på spørgsmålet om overholdelsen af reglerne om  

 notatpligt.  

 Min gennemgang giver anledning til følgende bemærkninger:
a.
Forhørsprotokollen.
Jeg modtog kopi af de seneste  

 41 forhør, der var afholdt i anstalten.
Disse forhør dækker perioden fra den  

 21. juli til den 30. oktober 1992. Ved min gennemgang af forhørene er jeg  

 ikke  

 gået ind i en nærmere vurdering af baggrunden for indberetningerne om  

 forhørene  

 og af de afgørelser, der er truffet i forbindelse med forhørene.
De 21 af forhørene endte med  

 ikendelse af en disciplinærstraf i form af en bøde og/eller strafcelle.
I 5  

 af  

 tilfældene, hvor der var idømt disciplinærstraf i form af strafcelle, var  

 sanktionen idømt betinget.
I andre 13 tilfælde endte forhøret med inddragelse  

 af den indsattes udgangstilladelse i 6 uger eller mere.
I alle disse sager  

 blev  

 det samtidig bestemt, at spørgsmålet om udgang til sin tid skulle behandles  

 og  

 godkendes i afdelingsrådet.
5 af forhørene endte med  

 enrumsanbringelse.
I et af disse tilfælde blev der samtidig truffet  

 beslutning  

 om overgivelse af sagen til politiet.
I et andet tilfælde havde den indsatte  

 forinden fremsat anmodning om at gå i frivilligt enrum.
I et af tilfældene  

 havde den indsatte inden forhøret været foreløbig enrumsanbragt, og forhøret  

 endte med, at indsatte blev udtaget af enrum, og at der ikke skulle foretages  

 videre i sagen.
I 5 sager blev der truffet  

 beslutning om konfiskation.
I en af disse sager blev de omhandlede penge (500  

 kr., som en privat havde sendt til indsatte med postvæsenet) dog indsat på en  

 spærret konto til den indsattes løsladelse.
 Endelig endte et forhør med  

 en advarsel og to andre forhør endte med beslutning om, at der ikke skulle  

 foretages videre.
 Ved gennemgangen af  

 rapporterne har jeg ikke med hensyn til forhørenes form, notater og lignende  

 fundet forhold, der giver mig anledning til bemærkninger, bortset fra 1  

 forhør.  

 I sidstnævnte tilfælde (...) er det bestemt, at den indsatte skal  

 enrumsanbringes, men ikke i hvor lang tid.
 Bortset fra dette forhold kan  

 min gennemgang af den modtagne kopi af forhørsprotokollen ikke give mig  

 anledning til bemærkninger.
b.
Anvendelse af håndjern.
Jeg har modtaget kopier af  

 rapporter vedrørende 47 tilfælde af anvendelse af håndjern.
Disse rapporter  

 dækker perioden fra 1. november 1991 til 31. oktober 1992. Ved min gennemgang  

 af rapporterne er jeg ikke gået ind i en nærmere vurdering af beslutningen i  

 de  

 enkelte tilfælde om at anvende håndjern.
Min opmærksomhed ved gennemgangen  

 har  

 været henledt på, om de fastsatte procedureforskrifter er overholdt.
 Spørgsmålet om anvendelse af  

 håndjern er reguleret i cirkulære nr. 7 af 22. januar 1987 om anvendelse af  

 håndjern over for indsatte.
Efter cirkulærets Afsnit A, §  

 1, stk. 1, kan indsatte under transport m.v. belægges med håndjern, såfremt  

 det  

 er nødvendigt for at hindre undvigelse, eller for at afværge truende vold,  

 betvinge voldsom modstand eller for at hindre selvmord eller anden  

 selvbeskadigelse.
Af bestemmelsen fremgår det, at "transport"  

 omfatter både transport inden for og uden for anstalten.
I samtlige 47 tilfælde var  

 anvendelsen af håndjern sket i forbindelse med transport og for hovedpartens  

 vedkommende i forbindelse med transport uden for anstalten.
I et af disse  

 tilfælde skete anvendelsen for at afværge truende vold og betvinge voldsom  

 modstand.
I et andet af disse tilfælde skete anvendelsen for at betvinge en  

 voldsom modstand mod transporten, og der blev i dette tilfælde tillige  

 anvendt  

 magt ved anvendelsen.
I de resterende 45 tilfælde anvendtes håndjern for at  

 hindre undvigelse.
I ingen af disse tilfælde blev der anvendt magt ved  

 anvendelsen.
Ved en del tilfælde var frygten for undvigelse konkret begrundet  

 i  

 tidligere undvigelser eller forsøg herpå.
I nogle tilfælde var anvendelsen  

 alene begrundet i det forhold, at indsatte på grund af straffens længde måtte  

 anses for undvigelsestruet.
Efter cirkulærets § 2 træffer  

 anstaltens vagthavende leder eller den, han bemyndiger dertil, bestemmelse om  

 anvendelse af håndjern.
Hvis forholdene ikke tillader, at man afventer  

 vedkommendes afgørelse, træffes bestemmelsen af den tilstedeværende  

 funktionær,  

 som er ansvarlig for det pågældende tjenesteområde.
I langt de fleste af de 47  

 tilfælde er afgørelsen om anvendelsen af håndjern truffet af en af de  

 funktionærer, der deltog i transporten.
I samtlige 47 tilfælde har  

 overvagtmesteren og anstaltslederen enten samme dag eller nogle dage efter  

 haft  

 rapporten til gennemsyn uden at have bemærkninger hertil.
 Efter § 3 i cirkulæret skal  

 lægetilsyn finde sted, 1) når magt har været anvendt, medmindre  

 institutionens  

 leder finder det åbenbart unødvendigt, 2) såfremt forholdene taler derfor.
 Som ovenfor nævnt var der  

 blevet anvendt magt i det tilfælde, hvor håndjern var blevet anvendt for at  

 betvinge voldsom modstand (rapport af 3. august 1992). Af den pågældende  

 rapport fremgår det, at der er sket underretning om anvendelsen af håndjern  

 til  

 læge/sygeplejerske, men det fremgår ikke, at lægetilsyn har fundet sted.
 Ved min gennemgang af  

 rapporterne om sikringscelleanbringelse, jf nedenfor under d., har jeg  

 konstateret, at lægen i det konkrete tilfælde telefonisk havde meddelt, at  

 han  

 efter det oplyste fandt tilsyn unødvendigt.
 Bortset fra dette tilfælde  

 giver min gennemgang af rapporterne mig ikke anledning til bemærkninger.
c.
Anbringelse i enrum.
 Jeg modtog notater vedrørende  

 de syv indsatte, der i tiden fra den 1. august til den 1. november 1992 havde  

 været anbragt i enrum i henhold til cirkulære af 14. september 1978 om  

 adgangen  

 til at anbringe de indsatte i enrum.
Efter cirkulærets § 2, stk.  

 2, kan tvangsmæssig enrumsanbringelse kun finde sted, hvis "...
det findes nødvendigt for at forebygge undvigelse, det findes nødvendigt for at forebygge voldsom adfærd, det findes påkrævet for at hindre fortsat strafbar  

 virksomhed, herunder brug af euforiserende stoffer, den indsatte udviser en sådan grov eller gentagen  

 utilladelig adfærd, som gør fortsat ophold i fællesskab åbenbart uforsvarlig, den indsatte modsætter sig foranstaltninger, der er  

 nødvendige af sikkerhedshensyn, den indsatte modsætter sig foranstaltninger, der er  

 påkrævet for at gennemføre en almindelig sundhedskontrol eller forebygge  

 smittefare, den indsatte nægter at påtage sig beskæftigelse i  

 institutionen efter dennes bestemmelse.
..." I et tilfælde skete  

 enrumsanbringelsen i henhold til nr. 1, i et tilfælde i henhold til nr. 2, i  

 2  

 tilfælde i henhold til nr. 3 og i 3 tilfælde i henhold til nr. 4.
Proceduren ved anbringelse i  

 enrum i henhold til § 2, stk. 2, er fastlagt i cirkulærets § 3, stk. 3-7. Min  

 gennemgang af de modtagne notater giver mig ikke anledning til bemærkninger i  

 relation til disse bestemmelser.
Jeg bemærker, at i 5 af tilfældene har  

 indsatte ikke ønsket at udtale sig.
 Cirkulærets § 4, stk. 5 og 6,  

 indeholder følgende bestemmelser:
 "...
 Stk. 5.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste  

 beslutning om opretholdelse af anbringelsen.
 Stk. 6.  

  

 Om de overvejelser, der har fundet sted i henhold til stk.  

 5 og om anbringelsens ophør gøres notat.
..." Ingen af de modtagne notater  

 indeholder oplysning om anbringelsens ophør og/eller overvejelser om  

 opretholdelse af anbringelsen.
Det er således ikke muligt på baggrund af de  

 foreliggende notater at konstatere, i hvor lang tid de enkelte  

 enrumsanbringelser har varet, herunder om nogle af de indsatte har været  

 anbragt  

 i enrum udover fire uger og dermed omfattet af bestemmelsen i cirkulærets § 7  

 om indberetning til direktoratet.
Jeg udbeder mig nærmere  

 oplysning om, hvornår de enkelte anbringelser er ophørt, herunder oplysning  

 om, hvorvidt der i nogle af de omhandlede tilfælde har  

 været tale om anbringelse ud over 1 uge, og i bekræftende fald oplysning om,  

 hvorfor den ovennævnte notatpligt da ikke er overholdt.
 hvorvidt der i nogle af de omhandlede tilfælde har  

 været tale om enrumsanbringelse ud over fire uger, og om der i bekræftende  

 fald  

 er sket indberetning til direktoratet.
d.
Sikringscelleanbringelse.
 Jeg modtog seks rapporter  

 vedrørende sikringscelleanbringelser i perioden fra den 1. maj til den 1.  

 november 1992.
Min gennemgang af rapporterne  

 har også i disse tilfælde koncentreret sig om, hvorvidt de fastsatte  

 procedureforskrifter vedrørende anbringelserne er iagttaget, og om de  

 foretagne  

 notater er fyldestgørende.
Jeg har ikke foretaget en nærmere undersøgelse af  

 grundlaget for og nødvendigheden af anbringelserne.
 Sikringscelleanbringelse kan  

 i følge fuldbyrdelsesbekendtgørelsens § 31 ske, såfremt det er nødvendigt for  

 at afværge truende vold, betvinge voldsom modstand eller hindre selvmord  

 eller  

 selvbeskadigelse.
Anbringelsen var i fire af  

 tilfældene sket for at hindre selvmord eller selvbeskadigelse.
I et enkelt af  

 disse tilfælde var anbringelsen tillige sket for at betvinge voldsom  

 modstand.  

 I de to sidste tilfælde var anbringelsen sket for at betvinge voldsom  

 modstand,  

 og i det ene af disse tilfælde tillige for at afværge truende vold.
I 3 af  

 tilfældene var der blevet anvendt magt i forbindelse med indsættelsen, og i 4  

 af tilfældene havde indsatte været fikseret i kortere tid.
 I ingen af tilfældene havde  

 anbringelsen varet længere end 16 timer.
Spørgsmålet om anvendelsen af  

 sikringscelle er reguleret ved cirkulære nr. 155 af 15. juli 1974, som ændret  

 ved cirkulære af 16. april 1991, om anvendelsen af sikringsceller i  

 kriminalforsorgens anstalter og arresthusene.
Cirkulærets § 3 har følgende  

 ordlyd:
"  

  

 Stk. 1. Bestemmelse om anvendelse af sikringscelle m.v. træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren  

 eller, hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om sikringsmidlernes anvendelse.
 ...
Stk. 3.  

  

 Der skal straks udfærdiges rapport om det passerede på  

 særlige rapportblanketter (d.f.k. 110), der rekvireres fra Statsfængslet i  

 Nyborg.
På et observationsskema (d.f.k. 107), der rekvireres i Statsfængslet  

 i  

 Nyborg, skal der foretages notat, hver gang personalet har tilset den  

 indsatte.  

 Notatet skal indeholde oplysning om tidspunktet for tilsynet samt oplysning  

 om  

 den indsattes tilstand, herunder eventuelle bemærkninger om behovet for  

 opretholdelse af anbringelsen/fikseringen.
..." Af rapporterne fremgår det,  

 at der i alle tilfælde er sket underretning af overvagtmesteren og/eller  

 institutionens leder.
Underretningen har fundet sted inden for 15 minutter  

 efter, at anbringelsen havde fundet sted, bortset fra 1 tilfælde.
I det  

 sidstnævnte tilfælde var fængselsinspektøren 1 time forinden anbringelsen  

 blevet underrettet om, at den indsatte var blevet kørt til skadestue på grund  

 af selvmordsforsøg, og da fængselsinspektøren ikke kunne træffes resten af  

 aftenen, blev det aftalt, at den indsatte, efter tilbagekomst fra hospitalet,  

 blev anbragt i sikringscelle, såfremt han skønnedes selvmordstruet.
 Dette giver mig ikke  

 anledning til bemærkninger.
Alle 6 rapporter var vedlagt  

 observationsskema, påført oplysning om tidspunktet for tilsynet og den  

 tilsynsførendes vurdering af den indsattes tilstand.
Tilsynene havde fundet  

 sted med ca. 15 minutters mellemrum.
 Cirkulærets § 4 indeholder  

 følgende bestemmelse om lægetilsyn ved sikringscelle-anbringelser:
 "  

  

 Stk. 1.  

  

 Anstaltens/arresthusets læge (eventuelt natlæge) skal, så  

 hurtigt som omstændighederne tilsiger det, orienteres om det passerede,  

 således  

 at der på grundlag heraf træffes afgørelse om, hvornår lægetilsyn bør finde  

 sted.
Stk. 2.  

  

 Anvendes bælte og eventuelt handsker og fod- og håndremme,  

 eller er indsættelse i sikringscelle i øvrigt forbundet med magtanvendelse,  

 skal læge tilkaldes omgående med henblik på, at lægetilsyn kan finde sted  

 snarest muligt." Om de tilfælde, der er  

 omfattet af § 4, stk. 2, er i Direktoratet for Kriminalforsorgens  

 følgeskrivelse af 16. april 1991 anført følgende:
"Udgangspunktet er, at  

 tilkald af læge er det første, der skal foretages, efter at  

 anbringelsen/fikseringen er gennemført.
Dette er ikke til hinder for, at der  

 fra den pågældendes afdeling i institutionen indhentes oplysninger om  

 indsattes  

 adfærd, helbredstilstand og lignende med henblik på at tilvejebringe  

 oplysninger, der kan have indflydelse på lægens beslutning om, hvor hurtigt  

 lægetilsyn kan ske.
Det er ej heller til hinder for, at der lokalt fastsættes  

 retningslinier, hvorefter den ansvarlige for anbringelsen/fikseringen  

 underretter en sygeplejerske, der er til stede i institutionen, med henblik  

 på  

 at denne kan foretage lægetilkald.
Efter formuleringen af § 4, stk. 2, må det  

 imidlertid være en forudsætning, at indhentelse af oplysninger eller  

 underretning af sygeplejerske kan ske i løbet af ganske få minutter." Af rapporterne fremgår det,  

 at der blev givet underretning til læge/sygeplejeske i alle 6 tilfælde.  

 Underretningen blev givet inden for 15 minutter efter  

 sikringscelleanbringelsen.
5 af de 6  

 sikringscelleanbragte blev tilset af læge.
I det 6. tilfælde meddelte lægen,  

 at  

 han på baggrund af det oplyste ikke fandt tilsyn fornødent.
Der blev ikke  

 anvendt bælte ved den pågældende sikringscelleanbringelse, men derimod var  

 indsatte under transporten fra sin celle til sikringscellen blevet belagt med  

 håndjern, og der var i den forbindelse anvendt magt, hvilket tillige gjorde  

 lægetilsyn fornødent, jf. det jeg har anført ovenfor under afsnit b, hvor  

 tilfældet også er omtalt.
 Sidstnævnte tilfælde giver  

 mig anledning til at bemærke, at efter de gældende regler skal lægetilsyn  

 finde  

 sted, uanset lægens umiddelbare vurdering af behovet herfor.
Lægetilsyn, der efter § 2,  

 stk. 2, er foreskrevet at skulle finde sted snarest muligt i de tilfælde,  

 hvor  

 der anvendes bælte eller magt i forbindelse med anbringelsen, har i de tre af  

 tilfældene fundet sted inden for et tidsrum af 25-50 minutter efter  

 anbringelsen.
I 1 tilfælde fandt lægetilsynet først sted efter 2 timer og 35  

 minutter, og på dette tidspunkt var den indsatte taget ud af fikseringen.
Ved min skrivelse af 8. maj  

 1992 til Direktoratet for Kriminalforsorgen vedrørende tilkaldelse af læge i  

 forbindelse med sikringscelleanbringelse i Statsfængslet i Horsens har jeg  

 taget til efterretning, at direktoratet har iværksat nogle tiltag med henblik  

 på at sikre en bedre kontakt med, og bistand fra det almindelige  

 vagtlægesystem  

 i forbindelse med sikringscelleanbringelser.
Jeg har herunder bemærket, at  

 jeg  

 går ud fra, at direktoratet senere vil foretage undersøgelser med henblik på  

 at  

 få oplyst, om de nævnte tiltag har haft den ønskede effekt i relation til at  

 sikre, at lægetilsyn sker i overensstemmelse med cirkulærets bestemmelser.
 Jeg foretager på denne  

 baggrund ikke videre i anledning af min ovenfor anførte gennemgang af  

 sikringscelleanbringelser i Statsfængslet i Nyborg i perioden fra den 1. maj  

 til den 1. november 1992.
e.
Magtanvendelse.
Jeg har ikke modtaget  

 rapporter fra anstalten vedrørende magtanvendelse.
Anstalten har i skrivelsen  

 af 14. december 1992 i den forbindelse meddelt følgende:
 "...
 Rapporter vedr.  

 magtanvendelse.
 Disse rapporter indsendes  

 ikke til direktoratet, og vi har hidtil henlagt rapporterne på den indsattes  

 charteque uden at tage kopi til en samlemappe for disse rapporter.
Efter vi omkring 1. september  

 1992 blev opmærksom på dette forhold er det bestemt, at der fremtidig tages  

 kopier af rapporterne til en lokal samling.
Der har imidlertid ikke  

 foreligget  

 nogen rapporter efter dette tidspunkt.
..." Jeg har taget det oplyste til  

 efterretning.
f.
Videregående visitation af besøgende.
 Jeg havde bedt anstalten om  

 rapportmateriale vedrørende videregående visitation af besøgende i tiden fra  

 den 1. november 1991 til den 1. november 1992.
 I den anledning meddelte  

 fængselsinspektøren mig i skrivelsen af 18. december 1992 følgende:
 "...
 Jeg skal vedrørende dette  

 spørgsmål oplyse, at vi ikke har benyttet os af adgangen til at undersøge de  

 besøgendes yderbeklædning i henhold til § 18 i cirkulæret af 18.12.1980 om de  

 indsattes adgang til brevveksling og besøg m.v.
 I de få tilfælde hvor vi har  

 en konkret mistanke om, at der vil blive forsøgt indsmugling, har vi en  

 aftale  

 med Nyborg politi om, at vi i disse tilfælde orienterer politiet, der  

 derefter  

 vurderer om mistanken er tilstrækkelig begrundet til, at kunne foretage en  

 anholdelse med henblik på visitation.
 Dette er i det nævnte tidsrum  

 sekt i alt 4 gange og politiet har oplyst, at man i 2 tilfælde intet fandt,  

 men  

 i 2 tilfælde rejste sigtelse for overtrædelse af lov om euforiserende  

 stoffer.
..." Jeg har taget det oplyste til  

 efterretning.
g.
Brevveksling og besøg.
 Jeg anmodede anstalten om at  

 modtage notater foretaget i henhold til cirkulæret om brevveksling og kontrol  

 i  

 perioden fra den 1. november 1991 til den 1. november 1992.
 I den anledning meddelte  

 anstalten mig i skrivelse af 14. december 1992:
 "...
 Der er i perioden fra  

 1.11.1991 til 1.11.1992 ikke bestemt brevkontrol på enkelte indsatte i medfør  

 af § 5, stk. 1 i cirkulæret om de indsattes adgang til brevveksling og besøg  

 m.v.
Derimod er der i henhold til  

 § 5, stk. 2 bestemt, at der jævnligt foretages stikprøvevis gennemlæsning med  

 henblik på kontrol med, at adgangen til ukontrolleret brevveksling ikke  

 misbruges.
I disse tilfælde påføres kuverten et stempel, der oplyser om  

 gennemlæsningen.
Denne kontrol varetages af visitationsholdet, der foretager  

 notat om dato og navn på de indsatte, hvis breve er blevet kontrolleret.
..." Jeg har taget det oplyste til  

 efterretning.
 17. Opfølgning.
 Som nævnt under de enkelte  

 afsnit udbeder jeg mig underretning om resultatet af de overvejelser og  

 foranstaltninger, som statsfængslet foretager i anledning af de ovenfor  

 rejste  

 spørgsmål.
 18. Underretning.
