Investeringsfondsmidler, retablering - Investeringsfondsmiddel, - retablering Et selskab anmodede om tilladelse til retablering af  

 investeringsfondskonti.
 Selskabet havde pga. misforståelser foretaget en forkert  

 opgørelse af årets resterende anskaffelser og anmodede som  

 følge heraf sit pengeinstitut om frigivelse af  

 henlæggelsesmidler svarende til en anskaffelsessum på  

 34.113.955,67 kr. eller 17.158.927,06 kr. for meget.
Den kommunale skattemyndighed udtalte bl.a., at der skal ske  

 efterbeskatning, når der hæves beløb på  

 investeringsfondskontiene, og det viser sig, at der ikke kan forlods  

 afskrives.
Efter lovens § 10 A, stk. 2, har den skattepligtige imidlertid  

 mulighed for at undgå efterbeskatning ved at foretage forlods  

 afskrivning på andre aktiver, der berettiger til forlods afskrivning  

 efter investeringsfondsloven.
