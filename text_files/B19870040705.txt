 I medfør af §§ 29, 34, 73, 216 og 218 i lov om forsikringsvirksomhed, jfr.  

 lovbekendtgørelse nr. 127 af 23. marts 1984, som senest ændret ved lov nr.  

 272 af 13. maj 1987, fastsættes:
Bestemmelser vedrørende her i landet hjemmehørende forsikringsselskaber A.
Udarbejdelse af driftsplan § 1.  Et selskabs ansøgning om koncession til at drive  

 anden forsikringsvirksomhed end livsforsikringsvirksomhed  

 (skadesforsikringsvirksomhed) skal til beregning af selskabets solvensmargen,  

 jfr. § 2, være ledsaget af en driftsplan for den virksomhed, som selskabet  

 agter at drive.
Driftsplanen skal omfatte selskabets 3 første regnskabsår.  

 Aflægges det første regnskab efter en periode på mindre end et år, skal  

 driftsplanen omfatte denne periode og de 3 følgende regnskabsår.
 Stk. 2.  Driftsplanen skal omfatte:
 Stk. 3.  Forsikringstilsynet kan i øvrigt kræve de  

 oplysninger, der måtte være nødvendige til bedømmelse af, om resultaterne i  

 et selskabs driftsplan må anses for sandsynlige, herunder om de efter udløbet  

 af driftsplanens periode vil udvise balance mellem indtægter og udgifter.
Stk. 4.  Bestemmelserne i stk. 1-3 finder ikke  

 anvendelse ved sammensmeltning af forsikringsselskaber eller ved stiftelse af  

 et forsikringsselskab, som har til formål at overtage en del af et andet  

 selskabs forsikringsbestand.
Ansøges der om koncession med henblik på en  

 udvidelse af i forhold til de hidtidige selskabers virksomhed, finder  

 bestemmelserne dog anvendelse i det omfang, som følger af § 6.
B.
Beregning af solvensmargen § 2.  Forsikringsselskaber skal for at kunne drive  

 virksomhed være i besiddelse af en basiskapital, jfr. lov om  

 forsikringsvirksomhed §§ 34 og 73. Den nødvendige størrelse af basiskapitalen  

 bestemmes ved beregning af selskabets solvensmargen.
Stk. 2.  Solvensmargenen beregnes på grundlag af enten  

 præmieindtægten for det sidste regnskabsår (1. resultat) eller på grundlag af  

 gennemsnittet af erstatningsudbetalingerne i de 3 sidste regnskabsår (2.  

 resultat). Dækker et selskab hovedsagelig kun storm-, hagl- frostrisici,  

 foretages beregningen dog for så vidt angår 2. resultat som et gennemsnit af  

 erstatningsudbetalingerne for de 7 sidste regnskabsår.
Dækker et selskab  

 risici, omfattet af forsikringsklasse 18, foretages beregningen for så vidt  

 angår 2. resultat, således at dette er lig med de omkostninger, som ydet  

 assistance har påført selskabet.
Stk. 3.  For selskaber under stiftelse foretages  

 beregningen af solvensmargenen på grundlag af den af selskabet udarbejdede  

 driftsplan.
Giver en revision af driftsplanen anledning til ændringer heri,  

 sker beregningen på grundlag af den således ændrede driftsplan.
Stk. 4.  Ved sammensmeltning af selskaber beregnes  

 solvensmargenen for det nystiftede selskab på grundlag af selskabernes  

 samlede virksomhed.
Tilsvarende gælder, såfremt et forsikringsselskab  

 overdrager sin formue som helhed til et andet selskab, eller et selskab  

 overdrager en del af sin forsikringsbestand til et i forbindelse hermed  

 stiftet forsikringsselskab.
 Stk. 5.  Den beregnede solvensmargen udgør det største  

 beløb, der fremkommer som resultat af de i stk. 2 nævnte beregningsmetoder.
 Stk. 6.  Beregningen af solvensmargenen på grundlag af  

 præmieindtægten (1. resultat) foretages på følgende måde:
 Stk. 7.  Beregning af solvensmargenen i forhold til  

 erstatningsudbetalingerne (2. resultat) foretages på grundlag af:
B.
Basiskapital § 3.  Basiskapitalen skal mindst udgøre det samme  

 beløb som den i henhold til § 2 beregnede solvensmargen.
 Stk. 2.  Uanset bestemmelsen i stk. 1 gælder efter  

 virksomhedens art følgende mindstebeløb for solvensmargenen og for  

 basiskapitalen:
 Ved fastsættelsen af basiskapitalens størrelse skal Forsikringstilsynet  

 navnlig tage hensyn til:
 Stk. 3.  Omfatter selskabets virksomhed flere klasser  

 eller flere risici, tages ved fastsættelsen af de i stk. 2 nævnte  

 mindstebeløb kun den klasse eller risiko i betragtning, der kræver det  

 højeste beløb.
 Stk. 4.  En tredjedel af den beregnede solvensmargen,  

 dog mindst de i stk. 2, litra a)-c), nævnte beløb, udgør garantifonden, jfr.  

 lov om forsikringsvirksomhed § 249, stk. 1 og 2.
§ 4.  Selskabets basiskapital består af dets  

 egenkapital, efter at enhver påregnelig forpligtelse er fradraget og uden  

 immaterielle værdier.
Basiskapitalen omfatter navnlig:
1. I et aktieselskab aktiekapitalen og i et gensidigt  

 selskab garantikapitalen.
Ikke indbetalte beløb på aktiekapital eller  

 garantikapital kan ikke medregnes, jfr. dog nr. 2.
 2. Halvdelen af ikke indbetalt aktiekapital eller  

 garantikapital, hvis den indbetalte del udgør mindst 25 pct. af aktiekapital  

 eller garantikapital.
 3. Selskabets reserver, herunder grundfond, lovmæssig  

 reservefond, sikkerhedsfond og andre reserver, der ikke modsvarer  

 forpligtelser.
 4. Overført overskud.
Stk. 2.  I gensidige selskaber, hvis præmier er variable  

 i henhold til de indgåede forsikringsaftaler, således at præmien  

 efterfølgende kan forhøjes under hensyntagen til forsikringsbestandens  

 risikoforløb, kan ved et regnskabsårs udløb medregnes til basiskapitalen den  

 tillægspræmie, som kunne have været afkrævet forsikringstagerne i løbet af  

 regnskabsåret.
Beløbet kan, medmindre adgangen til opkrævning af  

 tillægspræmien er ubegrænset, dog ikke udgøre mere end halvdelen af  

 forskellen mellem de tillægspræmier, som højst kunne være opkrævet, og de  

 faktisk opkrævede tillægspræmier.
Det beløb, som på grundlag af en adgang til  

 at opkræve tillægspræmier medregnes til basiskapitalen, må ikke udgøre mere  

 end halvdelen af den i henhold til §§ 2 og 3 bestemte solvensmargen.
Stk. 3.  Forsikringstilsynet kan tillade, at beløb, som  

 hidrører fra undervurdering af aktiver eller overvurdering af passiver,  

 medregnes i basiskapitalen.
Driver selskabet virksomhed i andre stater, der  

 er medlem af De europæiske Fællesskaber, skal der forinden indhentes en  

 udtalelse fra tilsynsmyndigheden i de pågældende stater.
For denne tilladelse  

 gælder følgende begrænsninger:
§ 5.  Den modværdi i danske kroner, der skal anvendes  

 for en ERE (Europæisk Regningsenhed) i §§ 2 og 3, er modværdien på den sidste  

 dag i oktober måned.
Denne modværdi gælder for regnskabsår, der afsluttes 31.  

 december samme år eller senere.
 Stk. 2.  Forsikringstilsynet udsender hvert år inden  

 udgangen af november måned meddelelse om den pr. 31. oktober fastsatte  

 modværdi i danske kroner.
 Stk. 3.  Ved fastsættelse af beløbene i danske kroner  

 anvendes følgende mindstebeløb:
D.
Særlige bestemmelser § 6.  Et forsikringsselskab, som ansøger om koncession  

 til en udvidelse af virksomheden til andre forsikringsklasser, dele af  

 forsikringsklasser eller til et udvidet geografisk område, skal indsende en  

 driftsplan i overensstemmelse med § 1 for den del af selskabets virksomhed,  

 der ikke allerede er omfattet af koncessionen.
Selskabet skal i denne  

 driftsplan sandsynliggøre, at det råder over tilstrækkelig basiskapital til  

 den samlede påtænkte virksomhed såvel ved begyndelsen af virksomheden som ved  

 udløbet af driftsplanens periode.
Stk. 2.  Forsikringstilsynet kan kræve, at selskabet  

 indsender en driftsplan for den samlede virksomhed, såfremt tilsynet finder  

 det påkrævet for at kunne tage stilling til spørgsmålet om udvidelse af  

 koncessionen.
Forsikringstilsynet kan tillade, at selskabet undlader at  

 indsende den i § 1, stk. 2, nr. 1, foreskrevne åbningsstatus, såfremt de  

 fornødne oplysninger fremgår af allerede indsendte regnskaber.
Skal der  

 udarbejdes en driftsplan for den samlede virksomhed, kan Forsikringstilsynet  

 endvidere fritage selskabet for at afgive de under § 1, stk. 2, nr. 2, litra  

 a), b), c) og d) nævnte oplysninger.
 § 7.  Finder Forsikringstilsynet ikke, at det ved de i  

 henhold til §§ 1 og 6 indsendte oplysninger er sandsynliggjort, at  

 forsikringsselskabet i den af driftsplanen omfattede periode og ved dennes  

 udløb vil være i besiddelse af den nødvendige basiskapital, må koncession  

 ikke udstedes.
 § 8.  Et selskab skal sammen med indsendelsen af  

 årsregnskab m.v. til Forsikringstilsynet, jfr. lov om forsikringsvirksomhed §  

 148, vedlægge en beregning af selskabets solvensmargen og en redegørelse for  

 basiskapitalens størrelse og sammensætning.
§ 9.  Har et forsikringsselskab forelagt en driftsplan  

 for Forsikringstilsynet, skal tilsynet sammenholde driftsplanens indhold med  

 de årsregnskaber, der afsluttes inden for driftsplanens periode.
Er der sket  

 en forringelse af selskabets økonomiske stilling i forhold til driftsplanen,  

 kan Forsikringstilsynet træffe bestemmelse om en revision af planen eller om  

 udarbejdelse af en ny driftsplan for de 3 følgende regnskabsår, jfr. lov om  

 forsikringsvirksomhed § 249, stk. 3.
 § 10.  Er et forsikringsselskabs økonomiske stilling  

 således forringet, at de forsikredes interesser er udsat for fare, kan  

 Forsikringstilsynet kræve, at selskabet udarbejder en driftsplan, såfremt  

 dette er nødvendigt til bedømmelse af, hvilke foranstaltninger der er  

 påkrævet, jfr. lov om forsikringsvirksomhed § 251, stk. 1.
Stk. 2.  Forsikringstilsynet kan endvidere kræve  

 udarbejdet en driftsplan i forbindelse med den i lov om forsikringsvirksomhed  

 § 249, stk. 1 og 2, omhandlede § 11.  Forsikringstilsynet kan i forbindelse med den i  

 § 9 nævnte driftsplan og den i § 10 nævnte genoprettelsesplan foreskrive  

 henlæggelse til en sikkerhedsfond i overensstemmelse med reglerne i lov om  

 forsikringsvirksomhed § 139.
 § 12.  Den virksomhed, der af et her i landet  

 hjemmehørende forsikringsselskab drives i udlandet ved en forretningsafdeling  

 eller tilsvarende form for etablering eller i form af tjenesteydelser,  

 omfattes af bestemmelserne i denne bekendtgørelse.
Stk. 2.  Forsikringsselskabet skal give oplysning til  

 Forsikringstilsynet om udøvelse af den i stk. 1 omhandlede virksomhed.
Ved  

 oprettelse af en forretningsafdeling eller tilsvarende virksomhed i andre  

 stater, der er medlem af De europæiske Fællesskaber, skal der, såfremt  

 virksomheden i den pågældende stat omfatter direkte skadesforsikring,  

 indsendes ansøgning til Forsikringstilsynet om udstedelse af  

 solvenscertifikat.
Stk. 3.  Et forsikringsselskab, der vil udøve direkte  

 forsikringsvirksomhed i udlandet, skal udarbejde en driftsplan for denne  

 virksomhed efter samme regler, som gælder for udenlandske selskabers  

 oprettelse af en forretningsafdeling her i landet, jfr. §§ 14 og 15.  

 Driftsplanen indsendes til Forsikringstilsynet samt, ved oprettelse af en  

 forretningsafdeling i et andet medlemsland, til tilsynsmyndigheden i det  

 land, hvor virksomheden skal udøves.
Anmoder denne myndighed om en udtalelse  

 fra Forsikringstilsynet, skal tilsynet afgive udtalelsen inden 3 måneder  

 derefter.
Har Forsikringstilsynet ikke afgivet udtalelse inden udløbet af  

 denne frist, anses dette for en positiv stillingtagen.
Bestemmelser vedrørende udenlandske  

 forsikringsselskaber A.  Forsikringsselskaber med vedtægtsmæssigt hjemsted inden for De  

 europæiske Fællesskaber § 13.  Kontrollen med beregningen af solvensmargenen  

 og konstateringen af, om den nødvendige basiskapital er til stede, henhører  

 under tilsynsmyndigheden i den medlemsstat, hvor forsikringsselskabet har sit  

 hjemsted, og omfatter selskabets samlede virksomhed, herunder dets virksomhed  

 her i landet.
§ 14.  Et selskab, der ansøger om koncession til at  

 drive skadesforsikringsvirksomhed her i landet, skal fremlægge en driftsplan  

 for forretningsafdelingens 3 første regnskabsår.
Aflægges selskabets første  

 regnskab efter en periode på mindre end eet år, skal forretningsafdelingens  

 driftsplan omfatte denne periode og de 3 følgende regnskabsår.
Driftsplanen  

 skal indeholde oplysninger om:
Stk. 2.  Som bilag til driftsplanen skal vedlægges  

 årsregnskab (driftsregnskab og status) for selskabets 3 sidste regnskabsår  

 eller, såfremt forsikringsselskabet endnu ikke har aflagt regnskab for 3 år,  

 årsregnskaber for de forløbne regnskabsår.
Er det udenlandske  

 forsikringsselskab stiftet som led i en sammensmeltning af  

 forsikringsselskaber, vedlægges regnskaberne for de sammensmeltede selskaber,  

 såfremt sammensmeltning har fundet sted inden for de 3 sidste regnskabsår.
 Stk. 3.  Forsikringstilsynet fremsender driftsplanen til  

 udtalelse hos hjemlandets tilsynsmyndighed.
 Stk. 4.  Selskabet skal, forinden koncession kan  

 udstedes, til Forsikringstilsynet indsende et solvenscertifikat udstedt af  

 hjemlandets tilsynsmyndighed.
§ 15.  Ansøger et selskab om koncession til en  

 udvidelse af virksomheden til andre forsikringsklasser, dele af  

 forsikringsklasser eller til et større geografisk område, skal selskabet  

 fremlægge en driftsplan i overensstemmelse med § 14, dog kun for så vidt  

 angår den del af forretningsafdelingens virksomhed, der ikke allerede er  

 omfattet af afdelingens koncession.
Selskabet skal endvidere indsende et  

 solvenscertifikat udstedt af hjemlandets tilsynsmyndighed.
§ 16.  Har et forsikringsselskab forelagt en  

 driftsplan for Forsikringstilsynet, skal Forsikringstilsynet sammenholde  

 driftsplanens indhold med de årlige indberetninger om forretningsafdelingens  

 virksomhed.
Er der sket en forringelse af forretningsafdelingens økonomiske  

 stilling i forhold til driftsplanen, kan Forsikringstilsynet træffe  

 bestemmelse om en revision af planen eller om udarbejdelse af en ny  

 driftsplan for de 3 følgende regnskabsår, jfr. lov om forsikringsvirksomhed §  

 226, stk. 2.
 § 17.  Er selskabets eller forretningsafdelingens  

 økonomiske stilling således forringet, at de forsikredes interesser er udsat  

 for fare, kan Forsikringstilsynet kræve, at selskabet udarbejder en  

 driftsplan for forretningsafdelingen, såfremt dette er nødvendigt til  

 bedømmelse af, hvilke foranstaltninger der er påkrævet, jfr. lov om  

 forsikringsvirksomhed § 226, stk. 1.
B.
Forsikringsselskaber med vedtægtsmæssigt hjemsted uden for De  

 europæiske Fællesskaber § 18.  Et selskab, som agter at drive  

 skadesforsikringsvirksomhed her i landet, skal fremlægge en driftsplan for  

 den virksomhed, som forretningsafdelingen skal drive.
Bestemmelserne i § 1  

 finder tilsvarende anvendelse.
Dog skal oplysningerne udelukkende vedrøre  

 forretningsafdelingens virksomhed, og oplysninger om tekniske reserver og  

 kapitalgrundlag skal alene vedrøre denne virksomhed og den del af selskabets  

 kapital, som skal henhøre under forretningsafdelingen.
 Stk. 2.  Ved forretningsafdelingens kapitalgrundlag  

 forstås værdien af de under afdelingen hørende aktiver med fradrag af de  

 tilsvarende tekniske reserver og andre forpligtelser her i landet.
 § 19.  Ved beregningen af solvensmargenen for den af  

 forretningsafdelingen påtænkte virksomhed finder § 2 tilsvarende anvendelse.
§ 20.  Som grundlag for forretningsafdelingens  

 virksomhed skal der foreligge et kapitalgrundlag, som mindst svarer til den  

 beregnede solvensmargen, jfr. § 3, og som mindst udgør de i § 3, stk. 2,  

 litra a), b) og c), jfr. § 5, stk. 2, foreskrevne mindstebeløb for beregning  

 af solvensmargen for et indenlandsk selskab, medmindre mindstebeløbet  

 nedsættes i henhold til § 5, stk. 1, i Industriministeriets bekendtgørelse om  

 udenlandske forsikringsselskaber.
Bestemmelserne i nærværende bekendtgørelses  

 § 4, stk. 2, samt i §§ 7-9, § 10, stk. 1 og § 11 finder tilsvarende  

 anvendelse.
 Stk. 2.  De under forretningsafdelingens hørende aktiver  

 skal være til stede her i landet og skal deponeres i det omfang, som er  

 bestemt ved Industriministeriets bekendtgørelse om udenlandske  

 forsikringsselskaber § 5, stk. 2.
§ 21.  Ansøger et selskab om koncession til en  

 udvidelse af virksomheden til andre forsikringsklasser, dele af  

 forsikringsklasser eller til et større geografisk område, skal det fremlægge  

 en driftsplan i overensstemmelse med § 15, dog kun for så vidt angår den del  

 af forretningsafdelingens virksomhed, der ikke allerede er omfattet af dens  

 koncession.
Bestemmelserne i §§ 19 og 20 finder tilsvarende anvendelse.
Almindelige bestemmelser og ikrafttrædelses bestemmelser § 22.  Ved udarbejdelsen af de i §§ 1, 14 og 18  

 omhandlede regnskabsmæssige resultater anvendes blanketter, der udarbejdes af  

 Forsikringstilsynet.
 § 23.  Ved forsikringsklasser forstås i denne  

 bekendtgørelse de i Industriministeriets bekendtgørelse om koncession til  

 forsikringsvirksomhed, der ikke omfatter livsforsikring, § 8, stk. 1,  

 omhandlede klasser.
 § 24.  Bekendtgørelsen træder i kraft den 15. juli  

 1987.
