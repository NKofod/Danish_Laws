 (Til samtlige osteproducerende mejerier og autoriserede osteeksportører).
 I meddelelse af 6. februar 1986 om anvendelse af sorbinsyre til danske  

 ostesorter, der udføres til Japan, blev det meddelt at det i Japan nu er  

 tilladt at anvende sorbinsyre til ost samt at cirkulære af 23. december 1976  

 om udstedelse af certifikater for danske ostesorter, der udføres til Japan  

 ophæves.
 Imidlertid blev det påpeget af flere osteeksportører, at trods ophævelse  

 af forbudet, kræver de japanske importører fortsat at den importerede ost  

 ikke indeholder sorbinsyre.
 Under henvisning til foranstående skal det meddeles, at såfremt der  

 fortsat ønskes udstedelse af sorbinsyrecertifikater skal de mejerier, der  

 leverer ost til eksport til Japan tilsluttes den særlige kontrol  

 (undersøgelse for tilsætningsstoffer m.v.). Tilslutning skal ske gennem  

 meddelelse til det distrikt, hvor mejeriet er beliggende.
 Det bemærkes, at omkostninger ved prøveudtagning og undersøgelser skal  

 afholdes af de pågældende mejerier.
 Certifikater udstedes af distrikterne efter anmodning samtidig med at de  

 for udstedelse af certifkater nødvendige oplysninger vedlægges, herunder fra  

 hvilket mejeri ostene hidrører.
 Certifikatformular vedlægges til orientering.
 Ovennævnte meddelelse af 6. februar 1986 tilbagekaldes hermed.
 e.b.
