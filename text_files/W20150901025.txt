Pressenævnets kendelse i sag nr. 15-70-00749 Resumé Beredskabets netavis ikke tilmeldt Pressenævnet Beredskabsinfo.dk bragte artiklen Atter underskud og negativ egenkapital i [klager]-selskab
. Klager mener, at den indeholder fejl, og at god presseskik er overtrådt.
Pressenævnet har afvist sagen, fordi mediet ikke er tilmeldt Pressenævnet.
 Pressenævnets formand udtaler:
 Da beredskabsinfo.dk, hvor den påklagede artikel er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over beredskabsinfo.dk hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
 [Klager] har klaget til Pressenævnet over artiklen Atter underskud og negativ egenkapital i [Klager]-selskab bragt på beredskabsinfo.dk den 29. december 2014, idet selskabet mener, at god presseskik er tilsidesat.
 [Klager] har til støtte for klagen anført, at påstanden om at [Klager] skulle være gået konkurs er forkert. [Klager] har ligeledes anført, at historien ikke er blevet forelagt selskabet, inden den blev bragt på beredskabsinfo.dk.
 Pressenævnets formand udtaler:
 Da beredskabsinfo.dk, hvor den påklagede artikel er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over beredskabsinfo.dk hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
