 I henhold til § 35, jfr. §§ 33 og 34, § 73 og § 84, i lov nr. 681 af 23.  

 december 1975 om arbejdsmiljø fastsættes:
Område og definitioner § 1.  Bekendtgørelsen omfatter den, der leverer et  

 projekt til:
Stk. 2.  Bekendtgørelsens regler finder tillige  

 anvendelse på Stk. 3.  Hvor bekendtgørelsen nævner »den  

 projekterende«, gælder det også for rådgivere, jfr. stk. 2. Hvor  

 bekendtgørelsen nævner »projekt« gælder det også for rådgivning.
 § 2.  Ved projekt forstås i bekendtgørelsen de  

 angivelser, der er det direkte grundlag for fremstillingen af et produkt  

 eller for udførelsen af et arbejde, jfr. § 1, stk. 1, nr. 1-5.
 Stk. 2.  Ved rådgivning forstås i bekendtgørelsen, en  

 udtalelse eller erklæring om forhold, der har betydning for sikkerhed eller  

 sundhed, afgivet på opfordring og mod vederlag.
 § 3.  Hvis et projekt leveres af flere projekterende,  

 er hver ansvarlig for sin del af projektet.
 Stk. 2.  Hvis en projekterende lader dele af projektet  

 projektere hos andre, skal han sørge for, at det samlede projekt opfylder  

 bestemmelserne i § 3, stk. 3, og §§ 4-8.
 Stk. 3.  Hvis en projekterende i sit projekt lader indgå  

 genstande som nævnt i arbejdsmiljølovens § 30, stk. 1, eller i forvejen  

 projekterede systemer eller dele, skal han sørge for, at indpasningen af  

 genstandene, systemerne eller delene i det samlede projekt sker under  

 opfyldelse af §§ 4-8.
Den projekterendes pligter § 4.  Den projekterende skal, efter reglerne i kapitel  

 3 og 4, i sine angivelser tage sådant hensyn til forhold vedrørende sikkerhed  

 og sundhed, som en projekterende inden for pågældende faglige område og på  

 grundlag af sit kendskab til det enkelte projekt har eller bør have kendskab  

 til.
Projektets udformning § 5.  Den projekterende skal med henblik på projektets  

 gennemførelse, det færdige produkt og driften heraf i sine angivelser sikre  

 sig, at reglerne i arbejdsmiljølovgivningen kan overholdes.
 § 6.  Er der ikke i arbejdsmiljølovgivningen fastsat  

 bestemte krav til projektet, dets gennemførelse, det færdige produkt eller  

 driften heraf, skal den projekterende i sine angivelser forebygge sikkerheds-  

 og sundhedsfarer i forbindelse hermed.
 § 7.  Den projekterende skal sørge for, at der ikke i  

 projektet foreskrives eller forudsættes anvendt materialer, stoffer,  

 konstruktioner, planudformninger, detailløsninger og arbejdsmetoder, der kan  

 være farlige for sikkerhed eller sundhed ved projektets gennemførelse og  

 driften af det færdige produkt, såfremt mindre farlige materialer m. v. kan  

 anvendes.
 Stk. 2.  Den projekterendes angivelser skal kun beskrive  

 forhold, som ikke er eller kan forudsættes almindelig kendt blandt dem, der  

 er beskæftiget med projektets gennemførelse, dets senere brug og  

 vedligeholdelse.
Oplysning og forelæggelse § 8.  I det omfang, sikkerheds- og sundhedsfarer ved  

 gennemførelsen af projektet og driften heraf ikke kan forebygges i projektet,  

 skal den projekterende ved projektets levering gøre opmærksom på de farer,  

 som ikke er sædvanlige og almindelig kendte, samt levere de oplysninger  

 herom, som han er i besiddelse af.
 Stk. 2.  Leveres et projekt af flere projekterende, og  

 bliver en af de projekterende i forbindelse med sit projekt opmærksom på  

 sikkerheds- og sundhedsfarer, der ikke er sædvanlig kendte, og som kan have  

 betydning for det samlede projekt, skal bestilleren eller de andre  

 projekterende skriftligt gøres opmærksom herpå, og den projekterende skal  

 levere de oplysninger herom, som han er i besiddelse af.
 § 9.  I det omfang, det er fastsat i regler efter  

 arbejdsmiljølovens §§ 40, 44 og 46, skal den projekterende sørge for, at  

 projektet forelægges for arbejdstilsynet til udtalelse eller godkendelse, før  

 det bringes til udførelse.
Bemyndigelse og dispensationer § 10.  Direktøren for arbejdstilsynet kan efter  

 indhentet udtalelse fra arbejdsmiljørådet fastsætte nærmere regler og  

 retningslinjer for projekterende og rådgiveres pligter inden for denne  

 bekendtgørelses rammer.
 § 11.  Direktøren for arbejdstilsynet kan, hvor  

 særlige forhold foreligger og det er rimeligt og forsvarligt, tillade  

 lempelser fra bestemmelserne i denne bekendtgørelse.
Klageadgang § 12.  Efter lov om arbejdsmiljø § 81 kan  

 tilsynskredsenes afgørelse indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf og ikrafttræden § 13.  Den, der overtræder § 3, stk. 2 og 3, og §§  

 5-9, straffes med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber eller lign., kan der pålægges selskabet som sådant  

 bødeansvar.
 § 14.  Bekendtgørelsen træder i kraft den 1. januar  

 1979.
