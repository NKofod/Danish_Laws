Skriftlig fremsættelse (5. oktober 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om  

 arbejdsskadesikring og lov om  

 Arbejdsgivernes Elevrefusion (fællesopkrævning af arbejdsgiverbidrag m.v.) (Lovforslag nr.
L 9).
 Lovforslaget har til formål at lette virksomhedernes  

 administrative byrder i forbindelse med opkrævning af bidrag fra  

 arbejdsgiverne  

 til Arbejdsmarkedets Tillægspension.
 Det drejer sig om bidrag til Arbejdsmarkedets  

 Erhvervssygdomssikring, Arbejdsgivernes Elevrefusion, Finansiering af  

 ATP-bidrag ved arbejdsløshed, erhvervsrettet voksen- og efteruddannelse,  

 sygdom  

 og barsel samt finansiering af Lønmodtagernes Garantifond.
Indholdsmæssigt ændres reglerne om beregning og opkrævning  

 af bidrag i lov om arbejdsskadesikring, således at arbejdsgivernes bidrag til  

 Arbejdsmarkedets Erhvervssygdomssikring beregnes på grundlag af  

 ATP-indbetalingerne og opkræves en gang i kvartalet sammen med andre bidrag  

 til  

 ATP.
Lov om Arbejdsgivernes Elevrefusion ændres således at bidragene kan  

 opkræves en gang i kvartalet sammen med andre bidrag til ATP.
 Forslaget medfører administrative lettelser for de private  

 og offentlige arbejdsgivere.
Lettelserne opnås ved at alle de nævnte arbejdsgiverbidrag  

 kan opkræves fælles en gang i kvartalet på grundlag af ATP-indbetalingerne i  

 en  

 forudgående 3-måneders periode.
Arbejdsgiverne fritages for at foretage  

 særskilte indberetninger til Arbejdsmarkedets Tillægspension.
Det foreslås  

 tillige at Ankenævnet for Arbejdsmarkedets Tillægspension bliver fælles  

 klageinstans vedrørende klager over opkrævning af bidrag.
 Det foreslås, at lovforslaget træder i kraft den 1. januar  

 2008. Det er imidlertid nødvendigt at fremsætte forslaget allerede nu, da  

 Arbejdsmarkedets  

 Tillægspension skal have den nødvendige tid til at omstille deres it-systemer  

 til den nye fællesopkrævning.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
