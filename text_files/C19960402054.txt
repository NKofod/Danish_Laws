Samtlige kommunalbestyrelser Vedr. garantistillelse for byfornyelseslån i kommunalt ejede ejendomme I anledning af at Bygge- og Boligstyrelsen har modtaget flere henvendelser  

 vedrørende garantistillelse for byfornyelseslån i kommunalt ejede ejendomme,  

 skal man herved præcicere reglerne herom.
 I henhold til byfornyelseslovens § 58 kan kommunalbestyrelsen yde garanti  

 for den endelige belåning af de støtteberettigede ombygningsudgifter i det  

 omfang, finansieringen ikke kan gennemføres, medmindre der stilles særlig  

 sikkerhed for långivningen.
 Meddelelse af garanti betragtes som offentlig støtte som følge af de  

 betalingsforpligtelser, der kan medfølge for stat og kommune, såfremt  

 garantien bliver aktiv.
 Det er Bygge- og Boligstyrelsens opfattelse, at garanti i henhold til  

 byfornyelseslovens § 58 som hovedregel ikke kan ydes efter det tidspunkt,  

 hvor det er konstateret, at finansieringen ikke kan bringes på plads uden den  

 offentlige garanti, d.v.s. i forbindelse med kommunalbestyrelsens godkendelse  

 af ombygningsregnskabet og optagelse af det endelige realkreditlån, jf.  

 herved realkreditlovens § 39. Denne opfattelse er i overensstemmelse med  

 byfornyelseslovens hovedprincip om, at der ikke kan meddeles yderligere  

 støtte efter sagens afslutning.
 I forbindelse med byfornyelse eller boligforbedring af ejendomme, der er i  

 kommunens eje, har kommunalbestyrelserne efter det oplyste i vidt omfang ikke  

 ydet garanti for de værdiforøgende lån i henhold til realkreditlovens § 39.  

 Årsagen hertil har som udgangspunkt været, at kommunalbestyrelsen har anset  

 en sådan garanti for unødvendig idet der alene skulle garanteres for  

 kommunens egne betalinger af ydelser på lånene.
Realkreditinstitutterne yder lån til sanering og byfornyelse i kommunale  

 ejendomme uden krav om garanti før på tidspunktet for eventuelt videresalg af  

 ejendommen, idet institutterne henviser til, at realkreditlovens § 39, stk.  

 4, ikke skal iagttages i forbindelse med meddelelse af lån i kommunalt ejede  

 ejendomme jf.
Finanstilsynets fortolkning af bestemmelsen.
Bestemmelsen i  

 realkreditlovens § 39, stk. 4 fastslår, at lån til sanering og byfornyelse  

 kan ydes ud over lånegrænsen for om- og tilbygning m.v. af den pågældende  

 ejendom mod garanti fra stat eller kommune for den del af långivningen, der  

 liger ud over lånegrænsen.
 I forbindelse med salg af kommunalt ejede ejendomme hvortil der ikke i  

 forbindelse med optagelsen af det endelige realkreditlån er ydet kommunal  

 garanti til den del af lånet der overstiger lånegrænsen jf. realkreditlovens  

 § 39, stk. 4, er der opstået spørgsmål om, hvorvidt kommunalbestyrelsen i  

 tilknytning til salget kan meddele fornøden garanti til det støttede  

 sanerings- eller byfornyelseslån.
I den anledning skal man meddele, at det er Bygge- og Boligstyrelsens  

 opfattelse, at byfornyelseslovens § 58 sammenholdt med realkreditlovens § 39,  

 skt. 4 ikke er til hinder for, at der i kommunalt ejede ejendomme først ydes  

 garanti til den del af realkreditlånet, der overstiger lånegrænsen, i  

 forbindelse med videresalg af ejendommen.
Det er dog en betingelse at det  

 garantibehov, der fastlægges allerede i forbindelse med ydelse af lånet ikke  

 udvides i forbindelse med videresalget.
Garantibehovet skal endvidere fremgå  

 af kommunalbestyrelsens godkendelse af regnskabet over de støtteberettigede  

 ombygningsudgifter.
Pdv eb Pial Scott Hansen Spec. kons.
