En ansøgning om godkendelse til adoption kunne ikke afslås med  

 henvisning til, at ansøgeren har opereret for testikelkræft, fordi risikoen  

 for recidiv i den konkrete sag var meget lille Samrådet afslog at godkende ansøgerne som adoptanter på grund af  

 ansøgerens helbredsforhold.
 Ansøgeren var på grund af hævelse af venstre testikel opereret med  

 fjernelse af denne (orchiectomia). Samtidig vævsprøvetagning fra højre  

 testikel viste ingen celleforandring.
Adoptionsnævnet konfererede sagen med overlægen på patologisk afdeling og  

 med overlægen på onkologisk afdeling.
Det fremgik, at der i den fjernede  

 venstre testikel var fundet en velafgrænset svulst, ca. 10 x 12 mm, som ikke  

 nåede kapslen.
Histologisk drejede det sig om et seminom, der efter størrelse  

 og afgrænsning var i stadium I.
Der var derfor ikke grundlag for supplerende  

 behandling.
Prognosen skønnedes god, idet risiko for recidiv af svulstsygdom  

 var særledes lille, formentlig af størrelsesordenen 1%. Dertil kom, at der  

 ville være mulighed for behandling af et sådant recidiv.
 På dette grundlag besluttede nævnet at sende sagen tilbage til samrådet  

 til fortsat forundersøgelse og ny afgørelse i 1. instans, idet nævnet i den  

 konkrete sag ikke fandt de helbredsmæssige forhold til hinder for adoption.
