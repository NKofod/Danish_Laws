(Til alle landets politimestre og  

 Politidirektøren i København) Indledning Forhandlinger mellem Folketingets indfødsretsudvalg og  

 Indenrigsministeriet har ført til fastsættelse af følgende hovedprincipper  

 for behandlingen af ansøgninger om dansk indfødsret ved naturalisation, jf. §  

 6, stk. 1, og § 12, stk. 1, i lov om dansk indfødsret jf. lovbekendtgørelse  

 nr. 457 af 17. juni 1991.
 § 1.  Naturalisation kan normalt kun meddeles  

 personer, der har ophold her i landet, og som har erhvervet så godt et  

 kendskab til det danske sprog, at de kan klare sig på dansk i det danske  

 samfund.
Stk. 2.  Naturalisation er dog aldrig en ret, ansøgerne  

 kan gøre krav på med henvisning til, at de opfylder visse betingelser, idet  

 afgørelsen herom udelukkende beror på Folketingets bestemmelse.
Ved  

 ansøgningernes behandling bør det tilstræbes, at afgørelserne træffes på  

 grundlag af en individuel bedømmelse af ansøgerens forhold.
 Stk. 3.  Naturalisation kan normalt kun meddeles  

 personer, der er indforstået med at give afkald på deres hidtidige  

 statsborgerskab.
Almindelige betingelser Ophold § 2.  Statsborgere fra de nordiske lande skal have  

 opholdt sig lovligt her i landet uafbrudt i mindst 2 år, andre udlændinge i  

 mindst 7 år. - Personer, der er anerkendt som flygtninge i henhold til  

 FN-konventionen af 1951 om flygtninges retsstilling, og personer, som må  

 ligestilles hermed, kan naturaliseres efter 6 års uafbrudt ophold her i  

 landet.
 Stk. 2.  En ikke-nordisk statsborger, som lever i et  

 ægteskab med en dansk statsborger, der har bestået i mindst 3 år, kan dog  

 naturaliseres efter 4 års uafbrudt ophold her i landet.
 Stk. 3.  Opholdsbetingelsen kan også lempes for  

 personer, der er kommet hertil inden det 15. år, eller som har fået en  

 væsentlig del af deres almindelige eller faglige uddannelse her i landet.
Stk. 4.  Børn, som er blevet adopteret af danske  

 statsborgere, men som ikke automatisk bliver danske i forbindelse med  

 adoptionen, kan naturaliseres uafhængigt af ophold her i landet, hvis  

 ansøgningen indgives, inden de fylder 12 år.
Børn, der er blevet adopteret af  

 danske statsborgere mellem det 12. og 18. år, kan naturaliseres efter 2 års  

 ophold her i landet.
 Stk. 5.  Også for andre børn end adoptivbørn kan der ske  

 afvigelse fra de almindelige opholdsbetingelser, hvis een af forældrene, der  

 har del i forældremyndigheden, er dansk.
Stk. 6.  Det er i alle tilfælde normalt en betingelse  

 for naturalisation, at ansøgeren har tilladelse til varigt ophold her i  

 landet.
Opholdsfristen regnes fra det tidspunkt, hvor ansøgeren er meddelt  

 opholdstilladelse.
Ung alder § 3.  Ud over de tilfælde, der er omtalt i § 2, stk. 4  

 og 5, kan dansk indfødsret kun forventes meddelt selvstændigt til personer,  

 der ikke er fyldt 18 år, hvis der foreligger særlige forhold, der gør det  

 ønskeligt eller naturligt, at de får dansk indfødsret.
 Stk. 2.  Selvom de almindelige betingelser for  

 naturalisation ikke er opfyldt, kan børn, der er født i Danmark af statsløse  

 forældre, og som bor her i landet, naturaliseres selvstændigt uanset de ikke  

 er fyldt 18 år.
Kriminalitet § 4.  Bødestraf for bagatelforseelser er ikke til  

 hinder for naturalisation.
Bødestraf for grovere forhold, særlig forsætlig  

 overtrædelse af borgelig straffelov og skatte- og afgiftslovgivningen -  

 herunder administrativt ikendte bøder - udelukker fra naturalisation i mindst  

 5 år fra gerningstidspunktet.
Bøder i øvrigt er til hinder for naturalisation  

 i 3 år fra gerningstidspunktet.
 Stk. 2.  Betingede domme og tiltalefrafald i medfør af  

 retsplejelovens § 723 på vilkår af straffri vandel er til hinder for  

 naturalisation i den prøvetid, der er fastsat i dommen eller  

 tiltalefrafaldet.
 Stk. 3.  Ubetinget straf af hæfte eller fængsel i indtil  

 3 måneder er til hinder for naturalisation i 5 år fra gerningstidspunktet.  

 Fængselsstraf på 3 måneder eller derover og andre frihedsberørende  

 foranstaltninger i medfør af borgerlig straffelov er til hinder for  

 naturalisation i et skønsmæssigt fastsat tidsrum, som normalt ikke kan udgøre  

 mindre end 7 år fra gerningstidspunktet, og 10 år fra gerningstidspunktet  

 efter en fængselsstraf på 1 år eller derover.
 Stk. 4.  Straffes ansøgeren for samme lovovertrædelse  

 flere gange, forlænges fristen med 3 år for hver gang.
Offentlig hjælp § 5.  Hjælp, som er ydet i henhold til lov om social  

 bistand, og som skal tilbagebetales, er normalt til hinder for naturalisation  

 i 5 år, regnet fra det tidspunkt, hvor hjælpen er ophørt.
Hjælp, som er  

 tilbagebetalt, eller som de sociale myndigheder har eftergivet, er ikke til  

 hinder.
Stk. 2.  Underholdsbidrag, der er udbetalt forskudsvis  

 af det offentlige i henhold til lov om børnetilskud og andre familieydelser,  

 er til hinder for naturalisation af den bidragsskyldige i 5 år fra det  

 tidspunkt, da bidraget blev udbetalt af det offentlige.
Underholdsbidrag, som  

 den bidragsskyldige har refunderet det offentlige, eller som de sociale  

 myndigheder har eftergivet, er ikke til hinder.
 Stk. 3.  Hvis der mellem ansøgeren og de sociale  

 myndigheder er truffet aftale om tilbagebetaling af hjælpen (bidragene),  

 herunder at der finder tilbageholdelse af løn sted hos arbejdsgiveren, og en  

 sådan aftale overholdes og gælden nedbringes, kan der ses bort fra hjælpen  

 (bidragene).
Skatte- og afgiftsrestance § 6.  Ansøgere, der er i restance med skatter og  

 afgifter, kan ikke forvente at få dansk indfødsret, medmindre restancen  

 skyldes forhold, der ikke kan lægges ansøgeren til last.
Der kan også ses  

 bort fra restancen, hvis ansøgeren overholder en betalingsaftale med  

 myndighederne, jf. § 5, stk. 3.
Sprog § 7.  Ansøgere, der ikke har et så godt kendskab til  

 det danske sprog, at de kan forstå og gøre sig forståelige på dansk, kan ikke  

 naturaliseres, medmindre der i det enkelte tilfælde foreligger særlige  

 omstændigheder, der kan begrunde en afvigelse herfra.
Særlige betingelser for visse grupper af  

 ansøgere § 8.  Personer, som har boet her i landet indtil det  

 fyldte 12. år, og som ved fødslen har fået dansk indfødsret, men som har  

 mistet indfødsretten, kan generhverve denne, når de har opholdt sig 1 år i  

 Danmark.
De øvrige almindelige betingelser kan ligeledes lempes eller endog  

 helt frafaldes.
 § 9.  De almindelige betingelser kan også lempes for  

 personer, der helt eller delvis er af dansk afstamning, eller som uden at  

 være danskfødte tidligere har haft dansk indfødsret.
 Stk. 2.  Personer fra egnene umiddelbart syd for  

 grænsen, som har særlig tilknytning til danske forhold, kan normalt  

 naturaliseres efter uafbrudt ophold her i landet i mindst 2 år.
Slutningsbestemmelser § 10.  Myndighederne bør ikke i forbindelse med  

 behandlingen af ansøgninger om naturalisation eller ved ydelse af vejledning  

 i øvrigt overfor personer, der vil indgive en sådan ansøgning, fremsætte  

 udtalelser, som kan bevirke, at de frafalder deres ønske om at få ansøgningen  

 behandlet og sendt til Indenrigsministeriet.
§ 11.  Ansøgning om naturalisation indgives til  

 politimesteren i den politikreds, som ansøgeren bor i.
Ansøgere, der bør i  

 Københavns kommune, skal indgive ansøgning til Politidirektøren i København.
Stk. 2.  Ved indgivelse af ansøgning om naturalisation  

 betales et gebyr til politiet, jf.
Indenrigsministeriets bekendtgørelse nr.  

 184 af 20. marts 1991.
Stk. 3.  Ansøgning om naturalisation af adoptivbørn, der  

 er adopteret af danske statsborgere i henhold til en bevilling, som er givet  

 af en dansk myndighed, men som ikke opfylder betingelserne i § 2 A i lov om  

 dansk indfødsret, jf. lov nr. 326 af 4. juni 1986, § 2 kan indgives samtidig  

 med ansøgningen om adoption.
Ansøgningen sendes da af adoptionsmyndigheden  

 direkte til Indenrigsministeriet, jf. § 6 i Indenrigsministeriets cirkulære  

 nr. 164 af 3. oktober 1986 om erhvervelse af dansk indfødsret for udenlandske  

 adoptivbørn.
 § 12.  Dette cirkulære træder i kraft den 1. marts  

 1992.
 Stk. 2.  Samtidig ophæves Indenrigsministeriets  

 cirkulære nr. 17 af 2. februar 1990 om dansk indfødsret (naturalisation).
