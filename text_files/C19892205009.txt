 I henhold til §§ 32-37 i bekendtgørelse nr. 589 af 10. september 1987 om  

 gymnasiet og §§ 11 stk 2g og 15i i bekendtgørelse nr. 415 af 11. juli 1988 om  

 lærerråd mv fastsættes følgende bestemmelser:
I.
Intern evaluering Undervisningen i gymnasiet skal løbende evalueres til intern brug, så  

 elever og lærere informeres om udbyttet af undervisningen, jf.  

 gymnasiebekendtgørelsens § 32. Formålet med den løbende evaluering er at  

 vejlede elever og lærer med henblik på den videre tilrettelæggelse af  

 undervisningen.
Den enkelte lærer får herigennem mulighed for at justere  

 undervisningens progression og niveau i relation til elevens faglige formåen.  

 Den interne evaluering skal desuden danne grundlag for en detaljeret  

 vejledning af den enkelte elev med hensyn til både den faglige udvikling og  

 arbejdsmetoder.
Evalueringsformen fastlægges af elever og lærer i fællesskab  

 og tilpasses undervisningens form og indhold.
Læreren følger udviklingen i såvel den enkelte elevs som hele holdets  

 udbytte af undervisningen.
Med passende mellemrum drøftes dette kollektivt og  

 individuelt med eleverne.
Hele undervisningsforløb evalueres, fx. ved tests,  

 særlige opaver/rapporter eller samtaler.
I forbindelse med arbejdet med skriftlige discipliner giver læreren en  

 vurdering af elevens arbejde i form af en karakter og/eller skriftlige eller  

 mundtlige kommentarer.
Samtidig vejledes eleven med hensyn til arbejdsmetoder  

 og faglige detaljer, således at eleven bliver i stand til fortsat at forbedre  

 sit skriftlige arbejde.
II.
Ekstern evaluering Ifølge gymnasiebekendtgørelsen skal der endvidere foretages evaluering af  

 den enkelte elevs faglige kvalifikationer til ekstern brug.
Dette sker ved  

 følgende former for bedømmelse: Årskarakterer, eksamenskarakterer,  

 standpunktskarakterer og vidnesbyrd.
 Medtællende årskarakterer, der skal anføres på elevernes eksamensbeviser,  

 gives ved udgangen af det skoleår, hvor faget afsluttes. Årskaraktererne  

 gives af faglæreren og udtrykker dennes bedømmelse af elevens standpunkt  

ved skoleårets slutning . Umiddelbart før sådanne karakterer  

 fastsættes drøftes elevernes standpunkt på et lærerforsamlingsmøde.  

 Karaktererne skal være givet senest 7 dage før den første skriftlige prøve og  

 skal være indført i eksamensprotokollen, før skemaet for den mundtlige  

 eksamen offentliggøres.
Der gives standpunktskarakterer i de fag, hvori der til studentereksamen  

 gives årskarakterer.
Standpunktskaraktererne skal gives to gange i løbet af  

 skoleåret, og for fag, der fortsætter i det følgende skoleår, tillige ved  

 skoleårets afslutning (ikke-medtællende årskarakter). Rektor fastsætter  

 tidspunkterne for afgivelse af standpunktskarakterer.
Disse karakterer kan  

 ledsages af et i ord affattet vidnesbyrd om elevens anlæg for og arbejde i  

 faget.
Hvis en karakter er under 6, skal den ledsages af et  

 vidnesbyrd, og tilsvarende gælder, hvis en karakter er to karakterpoint eller  

 mere lavere end den forudgående bedømmelse.
III.
Terminsprøver og årsprøver Terminsprøver i 2g og 3g og skriftlige årsprøver i 1g og 2g afholdes efter  

 reglerne i gymnasiebekendtgørelsens § 33. Desuden afholdes der hvert år 3  

 mundtlige eksaminer/årsprøver, med mindre undervisningen fortsætter, og  

 elevernes udbytte evalueres på anden måde.
Karaktererne for terminsprøver  

 indgår i grundlaget for fastsættelsen af standpunktskarakterer og  

 årskarakterer.
Direktoratet udsender meddelelse til skolerne om fag, hvori der på de  

 enkelte klassetrin skal afholdes mundtlig eksamen.
Rektor fastsætter, efter  

 indstilling fra lærerrådet og høring i elevrådet, ordning og omfang af  

 mundtlige årsprøver efter 1g og 2g eller eventuelt andet arbejde for  

 klasserne i tiden efter, at undervisningen efter normalt skema er ophørt og  

 indtil sommerferien.
Der skal dog som minimum afholdes 4 mundtlige  

 årsprøver/eksaminer efter eksamensreglerne i løbet af de to år.
Med hensyn  

 til 2 mundtlige årsprøver kan lærer og elever vælge at udnytte muligheden for  

 at afprøve andre evalueringsformer, fx på grundlag af specielt tilrettelagte  

 undervisningsforløb, udadrettede aktiviteter eller lignende.
IV.
Lærerforsamlingsmøder I forbindelse med afgivelse af standpunktskarakterer, såvel i skoleårets  

 løb som ved dets afslutning, og umiddelbart før den endelige fastsættelse af  

 medtællende årskarakterer i de fag, der afsluttes, drøftes elevernes  

 standpunkt på et lærerforsamlingsmøde.
På lærerforsamlingsmødet ved skoleårets slutning behandles spørgsmål om  

 rådgivning af eleverne i 1g og 2g om fortsættelse i næste klasse.
Resultatet  

 af årsprøver og lignende er vejledende for lærerforsamlingens behandling.  

 Hvis der ikke er enighed om, at en elev bør fortsætte i næste klasse, drøfter  

 lærerforsamlingen, hvilke råd der skal gives den pågældende elev.
Rektor skal  

 skriftligt over for eleven eller dennes forældre referere de synspunkter, der  

 er fremkommet under drøftelserne.
Afgørelse af, om en elev skal fortsætte i  

 næste klasse træffes af eleven - eller hvis denne er under 18 år og ugift af  

 forældremyndighedens indehaver.
V.
Meddelelser til hjemmene Skolen skal (for ugifte elever under 18 år) give meddelelse til hjemmet,  

 hvis den løbende evaluering giver anledning til bekymring for en elevs  

 standpunkt, således at skole og hjem i et samarbejde kan søge elevens  

 problemer løst.
Kontakten mellem skolen og hjemmene varetages endvidere ved  

 afholdelse af forældremøder og ved skriftlig meddelelse af  

 standpunktskarakterer, årskarakterer og lærerforsamlingens eventuelle råd.
Forældremøderne afholdes med deltagelse af lærere, elever og disses  

 forældre mindst en gang om året.
Ved sådanne måder orienteres forældrene om  

 resultaterne af den løbende evaluering.
 VI.
 Dette cirkulære træder i kraft den 1. august 1989, og samtidig ophæves  

 cirkulære af 2. september 1984 om evaluering og meddelelse til hjemmene  

 afsnit I og III (* 1). Afsnit II i sidstnævnte cirkulære er ophævet med  

 cirkulære om behandlingen af forsømmelsessager af 2. september 1988.
 P.m.v.
 e.b.
