Nr BR 13 Beretning over rådsmøde (landbrugsministre) den 2.-3. marts 1987   

 Nr 70013 1986-87, 1. samling Blad nr 616 Afgivet af markedsudvalget Afgivet: 19870306 Markedsudvalget har på baggrund af landbrugsministerens referat af rådsmøde (landbrugsministre) den 2.-3. marts 1987 haft en drøftelse af landbrugsministerens deltagelse i mødet.
Et FLERTAL (Socialdemokratiets, Socialistisk Folkepartis og Det Radikale Venstres medlemmer af udvalget) tilkendegiver på baggrund af forløbet af landbrugsministermødet i EF den 2.-3. marts 1987, at det er uacceptabelt, at Danmark på landbrugsministermødet under de afgørende forhandlinger ikke var repræsenteret på ministerniveau.
Et MINDRETAL (Det Konservative Folkepartis, Venstres og Centrum-Demokraternes medlemmer af udvalget) konstaterer, at resultatet af landbrugsministermødet ligger inden for det af markedsudvalget godkendte forhandlingsoplæg, og har noteret sig, at ministeren principielt tilslutter sig, at en minister bør være til stede under forhandlinger i EFs Ministerråd, samt at ministeren har påtaget sig det fulde politiske ansvar for det opnåede resultat, som i øvrigt var realitetsdrøftet, inden ministeren forlod mødet.
 P. u. v.
