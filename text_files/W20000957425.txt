Etablering af benzinanlæg Reference:
SL § 4 A klagede over, at et investerings- og moderniseringstilskud på  

 72.936 kr. fra et benzinselskab var anset for et driftstilskud, der skulle  

 medtages ved indkomstopgørelsen for indkomståret 1996.
Det fremgår af sagens oplysninger, at A i 1996 fik udført  

 moderniseringsarbejder samt flytning af  benzinanlægget.
De samlede  

 udgifter til disse arbejder fremgik af byggeregnskab og androg i alt 475.495  

 kr., eksklusive moms.
Ifølge det konkrete byggeregnskab ydede et  

 benzinselskab 25 % tilskud til bestemte poster.
Disse tilskud blev ydet i  

 henhold til samhandelsaftalen mellem A og B.
Det samlede tilskud var  

 specificeret i byggeregnskab og androg i alt 72.936 kr., eksklusive moms.
B havde den 1. august 1996 fremsendt faktura til klageren på 402.559  

 kr., eksklusive moms,  i overensstemmelse med byggeregnskab.
Af  

 følgebrevet til fakturaen fremgik:
 "...
 Der betales kontant kr. 200.639,91 (moms kr. 100.639,91 + afdrag kr.  

 100.000,00). Beløbet faktureres i uge 33, og restbeløbet kr.  

 302.559,63 bliver betalt via finansieringsaftale.
..." I finansieringsaftale af 1. august 1996 er følgende bestemt:
 "...
 Foranstående beløb kr. 302.559,63 incl. moms betales /  

 afdrages af over en periode på 48 måneder med lige store  

 månedlige ydelser.
 Første afdrag betales 30.09.96.
 Renten beregnes med 8 % p.a.
 Den månedlige ydelse er kr. 7.386,36.
 A kan naturligvis frit vælge at indfri den til enhver tid  

 værende restgæld inden afdragsperiodens udløb.
..." Det fremgik videre af sagens oplysninger, at klageren havde den fulde  

 ejendomsret og rådighed over hele tankanlægget, bortset fra  

 dankort terminal,  som var udlånt af B.
Der forelå ikke nogen  

 særlige aftaler, der forpligtede klageren til at sælge B benzin i  

 et nærmere fastsat tidsrum.
 I brev af 17. juli 1998 fra B var anført:
 "...
A På forespørgsel om tilskud til etablering af  

 benzinanlæg ved A, kan følgende oplyses:
 De oplyste tilskud er udelukkende at betragte som en prisreduktion fra B's  

 side.
..." I brev af 29. maj 1998 havde B afgivet oplysninger om indholdet af punkt  

 11 om "Investerings- og moderniseringstilskud til konceptanlæg" i  

 samarbejdsaftalen mellem B og A:
 "...
Hoslagt fremsendes uddrag af samhandelsaftale mellem A og B.
Heraf  

 fremgår satserne for investerings- og moderniseringstilskud til  

 konceptanlæg.
 Tilskuddene aktiveres i B's regnskab og afskrives skattemæssigt over  

 gældende tidsrum for afskrivning af aktiver.
 Der er ikke tale om en driftsudgift for B, med straksafskrivning som  

 følge.
 ...
 ...
11. Investerings- og moderniseringstilskud til  

 konceptanlæg B yder tilskud således:
Benzinstandere 25% Tag 25% Prisskilte standard 25% Elektroniske prisskilte 25% Jordbeholdere 25% Jordbeholdere ved kapacitetsudvidelse 50% Stenkant 25% Rørarbejde vedr. jordbeholdere 25% Rørarbejde vedr. jordbeholdere ved kapacitetsudvidelse 50% B-bomærker 50% ..." Told- og skatteregionen havde gjort gældende, at investeringstilskud  

 på i alt 72.936 kr. ydet af B skulle anses for driftstilskud og dermed  

 som skattepligtig indkomst for klageren i henhold til statsskattelovens § 4,  

 stk. 1, litra a.
Regionen havde til støtte herfor henvist til TfS  

 1991.271 samt TfS 1997.652.
Regionen havde videre anført, at investeringstilskuddet ikke blev  

 modsvaret af nogen bindinger for klageren, hvilket kunne have talt for, at  

 der var givet en skattefri rabat.
Det var dog regionens vurdering, at dette  

 forhold ikke i sig selv var tilstrækkeligt til at konkludere, at der  

 var tale om skattefri rabat i den foreliggende situation.
Der var henvist til  

 de for branchen gældende bindingsbegrænsninger som er fastsat i  

 Lov om benzinforhandlerkontrakter.
 Det var regionens opfattelse, at tankanlægget i 1996 var aktiveret  

 med en værdi, der var mindre end anlæggets reelle værdi,  

 svarende til den værdi hvormed B havde ydet tilskud til klageren.  

 Regionen havde herefter ændret afskrivningsgrundlaget således  

 (jf. afskrivningslovens § 2, lovbekendtgørelse nr. 932 af 24. oktober  

 1996):
 "...
 Indkomståret 1996:
Selvangivet afskrivningsberettiget saldo ultimo 414.007 Yderligere afskrivningsberettigede aktiver, jf.
 tilskudsdel fra OK a.m.b.a.
72.936 Yderligere afskrivninger, 30% af 72.936 -21.881 Yderligere afskrivningsberettiget saldo ultimo 51.005 Ansat afskrivningsberettiget saldo ultimo 465.062 Indkomståret 1997:
Selvangivet afskrivningsberettiget saldo ultimo 300.655 Yderligere afskrivningsgrundlag overført fra 1996, jf.
 tilskudsdel fra OK a.m.b.a.
51.055 Yderligere afskrivninger, 30% af 51.055 -15.317 Yderligere afskrivningsberettiget saldo ultimo 35.738 Ansat afskrivningsberettiget saldo ultimo 336.393 Indkomståret 1998:
Selvangivet afskrivningsberettiget saldo ultimo 684.037 Yderligere afskrivningsgrundlag overført fra 1997, jf.
 tilskudsdel fra OK a.m.b.a.
35.738 Yderligere afskrivninger, 30% af 35.738 -10.722 Yderligere afskrivningsberettiget saldo ultimo 25.016 Ansat afskrivningsberettiget saldo ultimo 709.053 ..." Klagerens revisor havde over for Landsskatteretten nedlagt påstand  

 om, at de påklagede skatteansættelser skulle foretages som  

 selvangivet.
 Revisoren havde til støtte for påstanden gjort  

 gældende, at der var tale om en prisreduktion, hvilket var  

 bekræftet af produktionschef i B i brev af 17. juli 1998, at de  

 ydede nedslag var helt sædvanlige for B i forhold til brugsforeninger,  

at der ikke forelå bindinger for brugsforeningen til at  

 købe fra B, at B's regnskabs- og skattemæssige behandling  

 af forholdet ikke var afgørende, samt  at der ikke var kendskab  

 til, om udgiften i større eller mindre omfang kunne overvæltes  

 til B's leverandører.
 Det var herefter revisorens opfattelse, at der skulle lægges  

 vægt på, hvad B faktisk havde faktureret og ikke på, hvad  

 man af formentlig markedsføringsmæssige årsager betegnede  

 som "tilskud". Der var i denne forbindelse henvist til faktura af 1. august  

 1996.
 Revisoren var således ikke enig med regionen i,  at der var tale om  

 salg til lavere værdi end reel værdi.
Landsskatteretten fandt, at beløbet på 72.936 kr. skulle  

 medtages på klagerens indkomstopgørelse for 1996. Retten havde  

 herved henset til, at der var tale om et skattepligtigt moderniseringstilskud  

 fra B, jf. statsskattelovens § 4, stk. 1, litra a.
Der var endvidere henset  

 til, at klageren havde erhvervet endelig ret til beløbet i 1996, jf.  

  byggeregnskab og faktura af 1. august 1996.
 Da Landsskatteretten endvidere kunne tiltræde told- og  

 skatteregionens talmæssige opgørelse over afskrivninger m.m.  

 blev klagerens skatteansættelser for 1996, 1997 og 1998  

 stadfæstet.
