Mindre anpartsvirksomheder - Mindre anpartsvirksomheder Told- og Skattestyrelsen skal i den anledning  

 oplyse, at de to afgørelser er truffet på grundlag af vurderingen af de  

 konkrete projekter, og at de i øvrigt vedrører spørgsmålet om opfyldelse af  

 visse betingelser i en særlovgivning om investeringer på Bornholm, jf. lov  

 nr.  

 1031 af 19/12 1992 og lov nr. 391 af 21/6 1993. De nævnte afgørelser kan ikke  

 tillægges afgørende betydning for den skattemæssige behandling af de  

 projekter,  

 der er omtalt i rapport om mindre anpartsvirksomheder.
De omtalte bornholmerprojekter adskiller sig på  

 flere afgørende områder fra de projekter, der er omtalt i Told- og  

 Skattestyrelsens rapport om mindre anpartsvirksomheder.
Det kan bl.a. nævnes,  

 at investorerne i bornholmerprojekterne har en faktisk råderet over  

 aktiverne,  

 ligesom de har en personlig hæftelse ud over det kontante indskud.
Investorerne i de bornholmske projekter skal  

 endvidere foretage betydelig investering i projekterne, idet  

 egenfinansieringen  

 udgør op til 60 pct. af anskaffelsessummen for de afskrivningsberettigede  

 aktiver.
Det kan tillige anføres, at de bornholmske projekter løbende udviser  

 skattemæssige overskud, og at der løbende sker udbetaling af overskud i  

 projekterne.
 De »amerikanske« projekter er specielle derved,  

 at der ikke foretages hverken indbetaling til anskaffelsen af  

 leasingaktiverne  

 eller udbetaling af overskudsandele fra projekterne.
 Efter Told- og Skattestyrelsens opfattelse er  

 der således intet belæg for, at de to nævnte bindende forhåndsbeskeder skulle  

 medføre en ændret behandling af de såkaldte 10-mandsprojekter.
