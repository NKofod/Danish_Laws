Bekendtgørelse om ansvarsforsikring for skader i forbindelse  

  

 med jernbanevirksomhed og jernbaneinfrastrukturforvaltning I medfør af § 17, stk. 1, og § 17 a i lov  

 om jernbanevirksomhed m.v., jf. lovbekendtgørelse nr. 310 af 28. april 2003,  

 fastsættes:
 § 1.  

  

 Krav  

 om erstatning for skader i forbindelse med jernbanevirksomhed skal være  

 dækket  

 af en ansvarsforsikring.
 Stk. 2.  

  

 Krav om  

 erstatning for skader forvoldt af infrastrukturforvaltere skal, i det omfang  

 de  

 pågældende ikke er omfattet af statens selvforsikringsordning, være dækket af  

 en ansvarsforsikring.
 § 2.  

  

 Ansvarsforsikring  

 efter § 1 skal som minimum omfatte et forsikringsbeløb på 300 mio. kr.  

 for  

 personskade eller tab af forsørger og tingskade.
 Stk. 2.  

  

 For  

 jernbanevirksomheder, der udfører ikke erhvervsmæssig jernbanedrift, som  

 fortrinsvis gennem en begrænset personbefordring drives for at tilgodese  

 jernbanehistoriske og turistmæssige formål og ikke tilsigter at dække noget  

 egentligt trafikalt behov, skal forsikringsbeløbet som minimum omfatte 50  

 mio. kr.
Stk. 3.  

  

 De i  

 stk. 1 og 2 nævnte beløb reguleres hvert år pr. 1. januar med 2 pct.  

 tillagt tilpasningsprocenten for det gældende finansår, jf. lov om en  

 satsreguleringsprocent.
De herefter fremkomne beløb afrundes til nærmeste med  

 1  

 million delelige kronebeløb.
Trafikministeren bekendtgør hvert år, hvilke  

 reguleringer der skal finde sted.
 § 3.  

  

 Dokumentation  

 for forsikringsforhold, herunder størrelsen af en eventuel selvrisiko, skal  

 indsendes til Jernbanetilsynet.
 § 4.  

  

 Bekendtgørelsen  

 træder i kraft den 1. januar 2004.
 Stk. 2.  

  

 § 5 i  

 bekendtgørelse nr. 920 af 16. december 1998 om jernbanevirksomhed ophæves.
