 I henhold til § 4, stk. 2, og § 13, stk. 4, i lov om en midlertidig  

 formueafgift af visse pensionskapitaler m.v., bestemmes følgende:
 § 1.  Ved værdiansættelsen af en pantebrevsbeholdning  

 kan den afgiftspligtige efter lovens § 2, stk. 1, i stedet for at anvende de  

 almindelige regler om opgørelse af den skattepligtige formue vælge en af  

 følgende opgørelsesmåder:
Stk. 2.  Den valgte opgørelsesmåde skal anvendes på hele  

 pantebrevsbeholdningen.
Pantebreve, der er konstateret nødlidende efter  

 afholdt tvangsauktion, kan dog udskilles til værdiansættelse efter de  

 almindelige regler om opgørelsen af skattepligtig formue.
Ved anvendelse af  

 opgørelsesmåden i stk. 1, nr. 3, bortses der fra pantebreve med en restgæld  

 pr. 31. december 1982 på 2 mill.kr. og derover.
Disse pantebreve  

 værdiansættes efter de almindelige regler om opgørelsen af den skattepligtige  

 formue.
Stk. 3.  Til brug for opgørelsen efter stk. 1, nr. 3,  

 udsøges et antal garanterede pantebreve og et antal ugaranterede pantebreve.  

 De udsøgte pantebreve skal udgøre mindst 20 pct. af det samlede antal  

 pantebreve indenfor hver af de nævnte pantebrevsgrupper, hvis antallet af  

 pantebreve indenfor hver af disse grupper udgør 5.000 eller derunder.
Der  

 skal dog mindst udtages 400 pantebreve indenfor hver gruppe.
Er det samlede  

 antal pantebreve i en gruppe under 400, skal opgørelsen af disse ske efter  

 stk. 1, nr. 2. Hvis der er mere end 5.000 pantebreve indenfor en gruppe, skal  

 der udtages 8 pct. af det overskydende antal.
Stk. 4.  Med statsskattedirektoratets godkendelse kan  

 opgørelsen af pantebreve efter stk. 1, nr. 3, i stedet baseres på en  

 udvælgelse af pantebreve efter et eller flere af følgende kriterier  

 (stratificeret udvælgelse): Pantebrevets restløbetid, restgæld, pålydende  

 rente eller om pantebrevet er garanteret eller ugaranteret.
Grupperingen kan  

 dog ikke kun foretages efter, om pantebrevene er garanterede eller  

 ugaranterede.
Statsskattedirektoratet kan i disse tilfælde tillade, at der  

 udtages et mindre antal pantebreve end efter stk. 3. Ansøgning om tilladelse  

 til opgørelse efter dette stykke indsendes til statsskattedirektoratet inden  

 den 1. maj 1983.
Stk. 5.  Udsøgningen af pantebreve efter stk. 3 og 4  

 sker ved, at der indsendes en oversigt med fortløbende nummerering af  

 pantebrevene, hvorefter statsskattedirektoratet efter anmodning meddeler,  

 hvilke numre der skal udvælges.
Anmodningen skal indsendes til  

 statsskattedirektoratet senest den 15. juni 1983.
Stk. 6.  Det skal i forbindelse med indsendelse af  

 opgørelsen over den afgiftspligtige formue oplyses, hvilken opgørelsesmåde  

 der er anvendt ved værdiansættelsen af pantebrevene.
Der skal endvidere gives  

 oplysning om pantebrevsbeholdningens bogførte værdi ifølge tilsynsregnskabet.  

 I de i stk. 1, nr. 3, nævnte tilfælde skal der tillige gives oplysning om den  

 samlede bogførte værdi, restgæld og den beregnede kursværdi, dels for hele  

 beholdningen af henholdsvis garanterede og ugaranterede pantebreve, dels for  

 den udsøgte del af pantebrevsbeholdningen inden for de to nævnte grupper.  

 Statsskattedirektoratet kan herudover anmode om oplysning om restgæld,  

 kursværdi og bogført værdi for hvert af de udsøgte pantebreve.
For de i stk.  

 2, 2. og 3. pkt., omhandlede pantebreve skal der gives oplysning om restgæld  

 og kursværdi.
 Stk. 7.  Hvis værdiansættelsen af pantebrevsbeholdningen  

 er sket efter de i stk. 1, nr. 1-3, omhandlede regler, skal det attesteres af  

 en statsautoriseret eller registreret revisor, at bekendtgørelsens regler er  

 fulgt.
 § 2.  De i lovens § 2, stk. 1, nævnte afgiftspligtige  

 og de i lovens § 13, stk. 1, nævnte pengeinstitutter skal udfylde et særligt  

 skema, der udfærdiges af statsskattedirektoratet.
 § 3.  Bekendtgørelsen har virkning fra den 1. januar  

 1983.
