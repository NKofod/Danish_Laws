Fremsat den 6. april 2001 af  

 Kim Behnke (UP), Thorkild B.
Fransgaard (UP) og  

 Kirsten Jacobsen (UP) Forslag til Lov om ophævelse af lov om indkomstskat  

 til staten og lov om midlertidig formueafgift af visse pensionskapitaler m.v.  

 og om ændring af ligningsloven, ejendomsværdiskatteloven,  

 dødsboskatteloven, kursgevinstloven, afskrivningsloven,  

 skattestyrelsesloven, kildeskatteloven, lov om en arbejdsmarkedsfond og  

 personskatteloven (Overførsel af statsskattelovens bestemmelser til  

 ligningsloven og afskrivningsloven m.v.) § 1 Lov nr. 149 af 10. april 1922 om indkomstskat til staten, som senest  

 ændret ved § 3 i lov nr. 238 af 2. april 1997, ophæves.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som senest ændret  

 ved § 2 i lov nr. 105 af 13. februar 2001, foretages følgende  

 ændringer:
 1. § 1 affattes således:
»§ 1. Ved påligningen af indkomstskat  

 til staten anvendes reglerne i §§ 1 A-C for så vidt andet ikke  

 følger af denne lovs øvrige paragraffer eller andre love.« 2. Efter § 1 indsættes følgende paragraffer:
»§ 1 A.
Som skattepligtig indkomst betragtes  

 med de i §§ 1 B-C fastsatte undtagelser og begrænsninger den  

 skattepligtiges samlede årsindtægter, hvad enten de  

 hidrører her fra landet eller ikke, bestående i penge eller  

 formuegoder af pengeværdi, f.eks.:
a.
Af landbrug, skovbrug, fiskeri, industri, fabriksdrift,  

 håndværk, handel, søfart eller hvilken som helst anden  

 næring eller virksomhed, således også hvad der er  

 oppebåret for eller at anse som vederlag for videnskabelig, kunstnerisk  

 eller litterær virksomhed eller for arbejde eller tjeneste af hvilken  

 som helst art.
b.
Af bortforpagtning, bortfæstning eller udleje af  

 rørligt og urørligt gods, såvel som af vederlagsfri  

 benyttelse af andres rørlige eller urørlige gods.
Såfremt  

 der ikke betales ejendomsværdiskat efter lov om en kommunal og  

 amtskommunal ejendomsværdiskat, skal der betales lejeværdi af  

 bolig i den skattepligtiges egen ejendom, hvad enten ejeren har gjort brug af  

 sin beboelsesret eller ej.
Værdien ansættes til det beløb,  

 som i udleje kunne opnås i leje af vedkommende ejendom eller lejlighed,  

 dog at den, når særlige forhold måtte gøre denne  

 ansættelse mindre egnet, kan ansættes  

 skønsmæssigt.
c.
Af et embede eller en bestilling, såsom fast lønning,  

 embedsbolig, naturalydelser, kontorholdsgodtgørelse, samt pension,  

 ventepenge, gaver (jf. dog § 1 B, stk. 1, litra b), understøttelser,  

 livrente, overlevelsesrente, aftægt og deslige.
d.
Af rente eller udbytte af alle slags obligationer, aktier og andre  

 inden- eller udenlandske pengeeffekter, også af udestående  

 fordringer og af kapitaler, udlånte her i landet eller i udlandet, med  

 eller uden pant, mod eller uden forskrivning.
e.
Af lotterispil samt andet spil og væddemål.
§ 1 B.
Til indkomst henregnes ikke:
a.
Formueforøgelse, der fremkommer ved, at de formuegenstande,  

 en skattepligtig ejer, stiger i værdi   mens der på den anden  

 side ikke gives fradrag i indkomsten for deres fald i værdi.  

 Indtægter, som hidrører fra salg af den skattepligtiges  

 ejendele, med mindre disse salg henhører til vedkommendes  

 næringsvej eller er foretaget i spekulationsøjemed, i hvilke  

 tilfælde den derved indvundne handelsfortjeneste henregnes til  

 indkomsten, ligesom også eventuelt tab kan fradrages i denne.  

 Spekulationsbeskatning efter denne bestemmelse gælder dog ikke ved salg  

 af fast ejendom eller værdipapirer.
b.
Gaver, der falder ind under afsnit II i lov om afgift af  

 dødsboer og gaver, samt formueforøgelse, som hidrører  

 fra arv og forskud på falden arv eller fra indgåelse af  

 ægteskab, udbetaling af brandforsikringer og deslige.
c.
De indtægter, der hidrører fra kapitalforbrug eller  

 optagelse af lån.
 Stk. 2. Den under stk. 1, litra a og b omhandlede  

 formueændring, kommer derfor kun i betragtning, for så vidt som  

 formuens udbytte derved er blevet forøget eller formindsket, og da kun  

 med beløbet af den fremkomne udbytteændring.
§ 1 C.
Ved beregningen af den skattepligtige indkomst bliver  

 at fradrage:
a.
Driftsomkostninger, dvs. de udgifter, som i årets løb  

 er anvendt til at, sikre og vedligeholde indkomsten, men ikke til at udvide  

 næringen.
b.
Renter af prioriteter og anden gæld.
Derimod kan ikke  

 fradrages, hvad den skattepligtige har anvendt til afdrag på dennes  

 gæld, hvilket også gælder om fideikommisbesidderes afdrag  

 på fideikommisets gæld.
d.
Driftstab, der er udslag af en naturlig driftsrisiko, jf. dog § 1  

 B.
Stk. 2. Den beregnede skatteindtægt er  

 skattepligtig uden hensyn til, hvorledes den anvendes, altså hvad enten  

 den benyttes til egen eller families underhold eller behagelighed, til  

 formueforøgelse, til forbedring af ejendom, til udvidelse af  

 næring eller drift, henlæggelse til reserve- eller andre lignende  

 fonds, til gaver eller på anden måde.« 3. I § 7 indsættes som nyt litra n:
»n.
Vederlag fra Taiwan vedrørende tjeneste for Taipei Economic  

 and Cultural Office i København samt vederlag fra PLO s  

 repræsentationskontor for så vidt angår personer, der tager  

 bopæl eller ophold her i landet alene med det formål at forrette  

 tjeneste ved de nævnte kontorer.« 4. I § 8 E ændres: »§ 6, stk. 1, litra a, i  

 statsskatteloven« til: »§ 1 C, stk. 1, litra a«.
 5. Efter § 8 indsættes som ny paragraf:
»§ 8 L.
Ved opgørelsen af den  

 skattepligtige indkomst kan rationaliseringsudgifter fradrages fuldt ud i det  

 år, hvori de afholdes.
Stk. 2. Såfremt udgifterne er af betydeligt omfang  

 i forhold til virksomhedens lønudgifter, skal udgiften i stedet  

 afskrives med indtil 20 pct. pr. år.
Såfremt udgifterne er meget  

 betydelige, kan afskrivningsprocenten ikke overstige 10 pct. pr. år.  

 Afskrivningerne kan i særlige tilfælde overstige 20 pct.« 6. I § 9, stk. 1, ændres: »statsskattelovens § 6« til:  

 »§ 1 C, stk. 1«.
 7. I § 15 A ændres: »statsskattelovens § 4« til: »§ 1  

 A, stk. 1«.
 8. I § 16, stk. 1, ændres: »statsskattelovens §§ 4-6«  

 til: »§§ 1 A-C«.
 9. I § 16, stk. 2, ændres: »statsskattelovens § 6,  

 litra a, og for lønmodtagere fradrages efter ligningslovens« til: »§ 1  

 C, stk. 1, litra a, og for lønmodtagere fradrages efter«.
 10. I § 16 D ændres: »finder anvendelse på  

 indtægter, der erhverves, og tab, der konstateres den 1. januar 1962  

 eller senere, og bestemmelserne træder fra nævnte dato i stedet  

 for bestemmelserne i statsskattelovens § 4 e og § 5 a« til: »§ 1 A, stk. 1,  

 litra d, og § 1 B, stk. 1, litra a,«.
 11. I § 28, stk. 1, ændres: »statsskattelovens § 4«  

 til: »§ 1 A«.
 12. I § 28, stk. 3, ændres: »statsskattelovens § 6«  

 til: »§ 1 C, stk. 1«.
 13. Efter § 34 indsættes følgende paragraffer:
»§ 35. Ingen kommune eller skatteansat kan ved  

 at klage over skatteansættelsen eller, såfremt der sker  

 udpantning for skatten, ved indsigelse for fogeden unddrage sig fra  

 forpligtelsen til i rette tid at indbetale den forfaldne del af skatten,  

 medmindre der forinden foreligger en af kompetent myndighed truffen  

 afgørelse for, enten at en ændring bør finde sted, eller  

 at ansættelsen er sket med urette eller er ugyldig.
I de  

 tilfælde, hvor skatteansættelsen senere forandres, berigtiges det  

 beløb, som kommunen og den enkelte skatteyder skal betale inklusiv  

 renter, ved tillæg eller fradrag i den følgende skattetermin, om  

 fornødent også ved tilbagebetaling af det indbetalte eller en  

 del deraf.
 § 36. Foruden at ifalde bødeansvar er den, der kendes  

 skyldig i at have erlagt for lidt i skat på grund af svigagtighed eller  

 grov uagtsomhed, forpligtet til at efterbetale den for lidet erlagte  

 skat.
 Stk. 2. Lignende forpligtelse til at efterbetale for  

 lidet erlagt skat påhviler enhver, om hvem det oplyses, at han ikke har  

 været beskattet af sin fulde indkomst uden hensyn til, om den  

 pågældende har indgivet selvangivelse eller ikke.  

 Størrelsen af det skattebeløb, der skal efterbetales, bliver i  

 mangel af mindelig overenskomst at fastsætte ved domstolene.
 Stk. 3. Beløbet kan inddrives ved udpantning,  

 modregning og lønindeholdelse.
 Stk. 4. For juridiske personer foretages inddrivelse for  

 erstatningsbeløbet hos vedkommende selskab eller forening, og for et  

 dødsbos vedkommende er boet ansvarligt for beløbet.
§ 37. Skatteministeren kan bemyndige de statslige eller  

 kommunale skattemyndigheder til at træffe afgørelser efter denne  

 lov.
Ministeren kan fastsætte regler om adgang til at klage over  

 afgørelserne, herunder om at afgørelserne ikke kan indbringes  

 for højere administrativ myndighed.
§ 38. Denne Lov gælder ikke for Færøerne og  

 Grønland.« § 3 Lov nr. 696 af 21. december 1982 om en midlertidig formueafgift af visse  

 pensionskapitaler m.v. (pensionsformueafgiftsloven) ophæves.
§ 4 I lov om en kommunal og amtskommunal ejendomsværdiskat  

 (ejendomsværdiskatteloven), jf. lovbekendtgørelse nr. 1051 af  

 29. december 2000, som ændret ved § 5 i lov nr. 1286 af 20. december  

 2000, foretages følgende ændring:
1. I § 1, stk. 1, udgår ordene: »efter denne lov i  

 stedet for skat af lejeværdi af bolig i egen ejendom efter  

 statsskattelovens § 4, litra b, 2. pkt.« § 5 I lov om beskatning ved dødsfald (dødsboskatteloven), jf.  

 lovbekendtgørelse nr. 47 af 19. januar 2000, som senest ændret  

 ved § 2 i lov nr. 285 af 20. december 2000, foretages følgende  

 ændring:
 1. I § 40, stk. 4 ændres: »statsskattelovens § 4« til:  

 »ligningslovens § 1 A, stk. 1«.
§ 6 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 774 af 16. august 2000, som senest ændret  

 ved § 3 i lov nr. 1294 af 20. december 2000, foretages følgende  

 ændringer:
 1. I § 1, stk. 3, ændres: »statsskattelovens § 4, jf.  

 § 5 a« til: »ligningslovens § 1 A, jf. § 1 B, stk. 1, litra a«.
2. I § 17 ændres: »statsskattelovens § 6 a« til:  

 »ligningslovens § 1 C, stk. 1, litra a,« § 7 I lov om skattemæssige afskrivninger (afskrivningsloven), jf.  

 lovbekendtgørelse af 845 af 4. september 2000, som senest ændret  

 ved § 1 i lov nr. 1287 af 20. december 2000, foretages følgende  

 ændringer:
 1. Efter § 43 indsættes som ny paragraf:
»§ 43 A.
Udgifter afholdt i anledning af en  

 virksomheds bidrag til etablering eller udvidelse af fælles  

 anlæg, som f.eks. sluser, sejlrender, gågader, parkeringspladser,  

 fragtmandshaller eller lignende, kan afskrives, såfremt anlægget  

 er udsat for en fysisk forringelse, som ikke kan undgås ved almindelig  

 vedligeholdelse.
Stk. 2. Udgiften kan afskrives med indtil 5 pct.  

 årligt.
Såfremt det godtgøres, at anlæggets  

 løbetid er kortere end 20 år, afskrives udgiften over  

 anlæggets løbetid.
Stk. 3. Udgør udgiften et grundbeløb (i  

 1987-niveau) på 6.700 kr. eller derunder, kan den skattepligtige  

 vælge at fradrage (straksafskrive) hele udgiften i den skattepligtige  

 indkomst i de indkomstår, hvori udgiften afholdes.« 2. I § 50 ændres: »statsskattelovens § 5« til:  

 »ligningslovens § 1 B, stk. 1«.
 3. I § 56, stk. 2, § 58, stk. 1, og § 59  

 ændres: »statsskattelovens« til: »den tidligere statsskattelovs«.
§ 8 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 859 af 13. september  

 2000, foretages følgende ændring:
 1. I § 2, stk. 1, nr. 3, ændres »statsskattelovens §  

 4« til: »ligningslovens § 1 A, stk. 1«.
§ 9 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 916 af 4. oktober 2000, som senest ændret  

 ved § 7 i lov nr. 1286 af 20. december 2000, foretages følgende  

 ændringer:
 1. I § 5 A, stk. 1, ændres:  

 »statsskattelovens § 6« til: »ligningslovens § 1 C, stk. 1«.
 2. I § 33 D, stk. 1, ændres: »statsskattelovens § 4«  

 til: »ligningslovens § 1 A, stk. 1«.
§ 10 I lov om en arbejdsmarkedsfond, jf. lovbekendtgørelse nr. 917 af 4.  

 oktober 2000 som senest ændret ved § 1 i lov nr. 1301 af 20. december  

 2000, foretages følgende ændring:
 1. I § 8, stk. 1, litra b, ændres: »statsskatteloves §  

 4« til: »ligningslovens § 1 A«.
§ 11 I lov om indkomstskat for personer m.v. (personskatteloven), jf.  

 lovbekendtgørelse nr. 918 af 4. oktober 2000, som senest ændret  

 ved § 5 i lov nr. 1294 af 20. december 2000, foretages følgende  

 ændring:
 1. I § 3, stk. 2, nr. 11 ændres: »statsskatteloven«  

 til: »ligningslovens § 1 C«.
§ 12 Loven har virkning fra indkomståret 2002.
Bemærkninger til lovforslaget Almindelige bemærkninger Dette lovforslag har i modsætning til andre  

 lovforslag på skatteområdet ikke til hensigt at ændre  

 på retsstillingen eller beskatningen.
Der er alene tale om et  

 redaktionelt eller regelsanerende lovforslag.
For dem, der allerede kan skattelovgivningen uden ad,  

 forekommer dette lovforslag således overflødigt eller  

 måske endda besværligt.
Men for alle andre håber  

 forslagsstillerne, at dette lovforslag kan være en beskeden hjælp  

 i kampen for enklere skatteregler.
 Forslagsstillerne har fremsat dette lovforslag af tre  

 årsager.
 For det første fordi forslagsstillerne finder, at  

 det virker uforståeligt, at der findes to love om statsskat: Nemlig lov  

 om indkomstskat til staten (statsskatteloven) og lov om påligningen af  

 indkomstskat til staten (ligningsloven).
 For det andet fordi der af en eller anden årsag ikke  

 er tradition for at udarbejde lovbekendtgørelser af statsskatteloven,  

 hvilket bevirker, at der ikke er en offentligt tilgængelig udgave af  

 statsskatteloven, der samtidig er 100 pct. korrekt.
For det tredje fordi der ikke er tradition for at  

 ajourføre statsskatteloven, selvom den indeholder forældede  

 bestemmelser.
I ligningsloven fjernes forældede bestemmelser derimod  

 langt oftere.
Lovforslaget er således primært fremsat med  

 det formål at skabe langt større klarhed i skattelovgivningen.  

 Den danske skattelovgivning er i forvejen kendetegnet ved, at meget få  

 har overblik.
Ved at gennemføre denne overflytning af bestemmelser fra  

 statsskatteloven til henholdsvis ligningsloven og afskrivningsloven, så  

 kommer borgerne til i højere grad at kunne finde bestemmelserne samlet  

 et sted.
Lovforslaget bygger på den oprindelige lov fra 1922,  

 med samtlige ændringslove siden da, eftersom Retsinformations version  

 af statsskatteloven er behæftet med enkelte mindre mangler.  

 Forslagsstillerne har under arbejdet med statsskatteloven konstateret, at  

 Skatteministeriet ikke har haft tradition for at udarbejde  

 lovbekendtgørelser af statsskatteloven.
Det viste sig desuden, at  

 ingen retskilde havde en 100 pct. korrekt udgave af statsskatteloven.  

 Forslagsstillerne har derfor selv udarbejdet en udgave af statsskatteloven,  

 som forslagsstillerne mener at loven ser ud.
Forslagsstillerne har ved  

 hjælp af bl.a.
Retsinformation, Schultz Lovnøgle og Karnovs  

 Lovsamling fundet de ændringslove, der er nævnt i bilag 2.  

 Herefter har forslagsstillerne startet med den oprindelige lov fra 1922 og  

 foretaget de ændringer, der står i ændringslovene.
 Skulle der under udvalgsarbejdet vise sig, at der er  

 mindre fejl eller mangler i forslaget, så vil disse naturligvis kunne  

 indarbejdes som ændringsforslag.
1. Lovforslagets indhold Den nærmest hellige statsskattelov ophæves.
De  

 tilbageværende bestemmelser overføres til ligningsloven i  

 sprogligt ajourført form i det omfang de ikke er forældede.  

 Hovedparten af reglerne om afskrivninger flyttes dog til  

 afskrivningsloven.
Derudover foretages en række  

 konsekvensændringer i love, som indeholder henvisninger til  

 statsskatteloven.
De skattemæssige bestemmelser fra en af finanslovens  

 tekstanmærkninger er dog i stedet indskrevet i ligningsloven, ligesom  

 lov om midlertidig formueafgift af visse pensionskapitaler m.v. ophæves  

 helt.
2. Økonomiske og administrative konsekvenser Lovforslaget skønnes ikke at medføre  

 væsentlige økonomiske konsekvenser.
Forslaget skønnes  

 derimod at medføre begrænsede administrative lettelser for  

 borgerne og virksomhederne, idet der skabes et bedre overblik over de  

 gældende regler.
3. Miljømæssige konsekvenser Forslaget skønnes ikke at have  

 miljømæssige konsekvenser.
4. Forholdet til EU-retten Lovforslaget indeholder ikke EU-retlige aspekter.
5. Udtalelser til lovforslaget Lovforslaget har ikke været til høring, da  

 der alene er tale om redaktionelle ændringer.
Såfremt  

 skatteministeren eller andre har gode forslag til ændringer eller  

 forbedringer, er disse meget velkomne.
Forslagsstillerne er indstillet  

 på at stille de nødvendige ændringsforslag under  

 udvalgsbehandlingen.
6. Vurdering af konsekvenser af lovforslaget Positive konsekvenser (hvis ja, angiv omfang) Negative konsekvenser (hvis ja, angiv omfang) Økonomiske konsekvenser for stat, amter og  

 kommuner Ingen.
 Ingen.
Administrative konsekvenser for stat amter og  

 kommuner Et lidt bedre overblik over gældende regler betyder, at  

 der skal benyttes lidt færre ressourcer til administration.
 Ingen.
Økonomiske konsekvenser for erhvervslivet En lille lettelse, idet der skabes et bedre overblik over  

 reglerne.
 Ingen.
Administrative konsekvenser for erhvervslivet En lille lettelse, idet der skabes et bedre overblik over  

 reglerne.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne En lille lettelse, idet der skabes et bedre overblik over  

 reglerne.
 Ingen.
Forholdet til EU-retten Ingen.
 Ingen.
Bemærkninger til lovforslagets  

 enkelte bestemmelser Til § 1 Det foreslås at ophæve statsskatteloven.  

 Bestemmelser, der ikke er forældede, overføres i § 2 til  

 ligningsloven.
Indholdsmæssigt er der ikke tilsigtet ændringer,  

 men sprogligt sker der en række ændringer.
Det foreslås  

 dog, at reglerne om afskrivninger flyttes til afskrivningsloven, jf. § 2, nr.  

 5, og § 7.
Til § 2 Der foretages en række ændringer i  

 ligningsloven.
Hovedparten af ændringerne er alene redaktionelle  

 ændringer forstået på den måde, at der enten rettes  

 henvisninger, eller at bestemmelser flyttes (sprogligt omformuleret) fra  

 statsskatteloven til ligningsloven.
Generelt er stave- og skrivemåden  

 rettet til nudansk, og der er sket en omnummerering, såfremt der er  

 ledige litra.
 Overførslen af statsskattelovens bestemmelser til  

 ligningsloven er illustreret i en paralleltekst i bilag 1 til  

 lovforslaget.
Til nr. 1 Statsskattelovens § 1 indskrives blot i ligningslovens §  

 1.
Til nr. 2 Statsskattelovens § 4 om de skattepligtige indtægter  

 indsættes i ligningsloven som § 1 A.
Der er sket sproglige  

 ændringer.
Bl.a. er Agerbrug rettet til Landbrug, og  

 rækkefølgen af de nævnte eksempler er ændret lidt.  

 Derudover er Bistandsydelse udeladt fra litra a, idet indkomsten antages at  

 være omfattet af understøttelser i litra c.
Statsskattelovens § 5 om det, der ikke er skattepligtigt  

 og fradragsberettiget, indsættes i ligningsloven som § 1 B.
Der er  

 også her sket redaktionelle ændringer.
F.eks. er bestemmelserne  

 om, hvornår aktier og faste ejendomme anses for erhvervet med  

 spekulation for øje, udeladt, da de ikke længere er relevante.  

 Endelig er udbetalinger fra livsforsikringer udeladt fra litra b, idet disse  

 beskattes efter pensionsbeskatningsloven.
Statsskattelovens § 6 om det, der er fradragsberettiget,  

 indsættes i ligningsloven som § 1 C.
Af redaktionelle ændringer  

 kan bl.a. nævnes, at litra b og c er udeladt, da de ikke længere  

 var anvendelige, jf. f.eks.
Karnovs Lovsamling.
Derudover er litra e om  

 renter og forsikringer splittet op i to litra.
 Endelig er bestemmelsen om afskrivninger udeladt, da de  

 få tilbageværende afskrivninger efter statsskatteloven er flyttet  

 til afskrivningsloven som § 43 A, jf. lovforslagets § 7, og til ligningsloven  

 som § 8 L, jf. lovforslagets § 2, nr. 5.
Til nr. 3 Finansloven for 2001, tekstanmærkning 100, ad §  

 38.11.01, vedrørende vederlag fra Taiwan vedrørende tjeneste  

 for Taipei Economic and Cultural Office i København samt vederlag fra  

 PLO s repræsentationskontor, er indsat i ligningsloven.  

 Forslagsstillerne finder ikke, der bør foretages skattemæssig  

 lovgivning på finansloven.
 Forslagsstillerne er opmærksom på, at  

 bestemmelsen kun er relevant for få personer, men der kan nævnes  

 utallige regler, der kun har virkning for få fysiske og/eller juridiske  

 personer.
 Som konsekvens af den foreslåede ændring  

 udgår den pågældende tekstanmærkning i fremtidige  

 finanslove.
Til nr. 4 og 6-12 Der er alene tale om rettelser af henvisninger og andre  

 redaktionelle ændringer.
Til nr. 5 Hidtil er rationaliseringsudgifter fradraget eller  

 afskrevet efter statsskattelovens § 6, stk. 1, litra a.
Der indsættes  

 nu en bestemmelse herom i ligningsloven som § 8 L, således at alle  

 afskrivninger flyttes væk fra statsskattelovens § 6 (nu ligningslovens  

 § 1 C).
 Forslagsstillerne vil gerne opfordre skatteministeren til  

 at udarbejde et lovforslag om operationalisering af bestemmelsen,  

 således at der f.eks. tillades afholdelse af rationaliseringsudgifter  

 på indtil 10 pct. af de almindelige lønudgifter i  

 indkomståret.
Til nr. 13 Statsskattelovens § 38 om renter og om indsigelser overfor  

 fogeden indsættes i ligningsloven som § 35. Bestemmelserne om renternes  

 størrelse er udeladt, da de nu reguleres andetsteds.
Til gengæld  

 er bestemmelsen omformuleret, så den både dækker renter som  

 skatteyderen skal betale og modtage.
Statsskattelovens § 42 om bøder, restskat og  

 inddrivelsen heraf indsættes i ligningsloven som § 36. Det er bl.a.  

 præciseret, at inddrivelsen også kan ske ved modregning og  

 lønindeholdelse.
Statsskattelovens §§ 49 og 50 om bemyndigelser  

 indsættes i ligningsloven som § 37 i sammenskreven form.
 Statsskattelovens § 55 om lovens virkningsområde  

 indsættes i ligningsloven som § 38.
Til § 3 Lov nr. 696 af 21. december 1982 om en midlertidig  

 formueafgift af visse pensionskapitaler m.v. (pensionsformueafgiftsloven)  

 foreslås ophævet, for så vidt den ikke allerede er  

 bortfaldet.
Forslagsstillerne har i Retsinformation søgt efter alle  

 henvisninger til statsskatteloven og er derved stødt på denne  

 lov.
Loven er markeret som gældende, men vurderes ikke længere at  

 være relevant.
Loven vedrører, jf. dens § 1, betaling af  

 formueafgift til staten i 1983. Loven foreslås ophævet  

 formelt.
Til § 4-6 og 8-11 Der er alene tale om rettelser af henvisninger og andre  

 redaktionelle ændringer.
Til § 7 I nr. 1 indsættes en bestemmelse i afskrivningsloven  

 som § 43 A om afskrivninger på sluser, udskibningsanlæg,  

 udvidelser af sejlrender, bidrag til anlæg af gågader og  

 parkeringspladser m.v.
Disse har hidtil kunnet afskrives efter  

 statsskattelovens § 6, stk. 1, litra a.
Forslagsstillerne finder, at  

 afskrivninger så vidt muligt bør ske efter afskrivningsloven,  

 hvorfor bestemmelsen ikke som de øvrige dele af statsskatteloven  

 foreslås videreført i ligningsloven, men i  

 afskrivningsloven.
 Der er i nr. 2 og 3 alene tale om rettelser af  

 henvisninger.
Til § 12 Det foreslås at loven får virkning fra og med  

 indkomståret 2002. Der tilsigtes som nævnt ingen  

 realitetsændringer, men for en god ordens skyld gives der en passende  

 tidsfrist, så eventuelle uhensigtsmæssigheder kan rettes.
Skriftlig fremsættelse Kim Behnke (UP):
 Som ordfører for forslagsstillerne tillader jeg mig  

 herved at fremsætte:
 Forslag til lov om ophævelse af lov om  

 indkomstskat til staten og lov om midlertidig formueafgift af visse  

 pensionskapitaler m.v. og om ændring af ligningsloven,  

 ejendomsværdiskatteloven, dødsboskatteloven, kursgevistloven,  

 afskrivningsloven, skattestyrelsesloven, kildeskatteloven, lov om en  

 arbejdsmarkedsfond og personskatteloven. (Overførsel af  

 statsskattelovens bestemmelser til ligningsloven og afskrivningsloven  

 m.v.).
(Lovforslag nr.
L 221).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Paralleltekst til illustration af overførslen af  

 statsskattelovens bestemmelser til ligningsloven Gældende formulering af  

 statsskatteloven Lovforslagets § 2 (ændringer af  

 ligningsloven) Denne sammenskrivning af lov om indkomstskat til staten er  

 udarbejdet ved en gennemgang af samtlige lovændringer af  

 statsskatteloven (jf. bilag 2), da forslagsstilleren har konstateret, at  

 datasamskrivningen i Retsinformation (DSK nr. 18210 af 9. november 1988) ikke  

 er helt korrekt..
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som senest ændret  

 ved § 2 i lov nr. 105 af 13. februar 2001, foretages følgende  

 ændringer:
 § 1.
 Indkomstskat til Staten udredes aarlig efter de i  

 nærværende Lov indeholdte Regler:
A.
Indkomstskatten.
§§ 2-3 (Ophævet) 1. § 1 affattes således:
»§ 1. Ved påligningen af indkomstskat  

 til staten anvendes reglerne i §§ 1 A-C for så vidt andet ikke  

 følger af denne lovs øvrige paragraffer eller andre love.« § 4.
Som skattepligtig Indkomst betragtes med de i det  

 følgende fastsatte Undtagelser og Begrænsninger den  

 skattepligtiges samlede Aarsindtægter, hvad enten de hidrører  

 her fra Landet eller ikke, bestaaende i Penge eller Formuegoder af  

 Pengeværdi, saaledes f.
Eks.
 2. Efter § 1 indsættes følgende paragraffer:
»§ 1 A.
Som skattepligtig indkomst betragtes  

 med de i §§ 1 B-C fastsatte undtagelser og begrænsninger den  

 skattepligtiges samlede årsindtægter, hvad enten de  

 hidrører her fra landet eller ikke, bestående i penge eller  

 formuegoder af pengeværdi, f.eks.:
a.	af Agerbrug, Skovbrug, Industri, Handel, Haandværk,  

 Fabrikdrift, Søfart, Fiskeri eller hvilken som helst anden  

 Næring eller Virksomhed, saa og alt, hvad der er oppebaaret for eller  

 at anse som Vederlag for videnskabelig, kunstnerisk eller litterær  

 Virksomhed eller for Arbejde, Tjeneste eller Bistandsydelse af hvilken som  

 helst Art; a.
Af landbrug, skovbrug, fiskeri, industri, fabriksdrift,  

 håndværk, handel, søfart eller hvilken som helst anden  

 næring eller virksomhed, således også hvad der er  

 oppebåret for eller at anse som vederlag for videnskabelig, kunstnerisk  

 eller litterær virksomhed eller for arbejde eller tjeneste af hvilken  

 som helst art.
b.	af Bortforpagtning, Bortfæstning eller Udleje af  

 rørligt og urørligt Gods, saavel som af vederlagsfri Benyttelse  

 af andres rørlige eller urørlige Gods.
Lejeværdien af  

 Bolig i den skattepligtiges egen Ejendom beregnes som Indtægt for ham,  

 hvad enten han har gjort Brug af sin Beboelsesret eller ej; Værdien  

 ansættes til det Beløb, som ved Udleje kunde opnaas i Leje af  

 vedkommende Ejendom eller Lejlighed, dog at den, naar særlige Forhold  

 maatte gøre denne Maalestok mindre egnet, kan ansættes  

 skønsmæssigt; b.
Af bortforpagtning, bortfæstning eller udleje af  

 rørligt og urørligt gods, såvel som af vederlagsfri  

 benyttelse af andres rørlige eller urørlige gods.
Såfremt  

 der ikke betales ejendomsværdiskat efter lov om en kommunal og  

 amtskommunal ejendomsværdiskat, skal der betales lejeværdi af  

 bolig i den skattepligtiges egen ejendom, hvad enten ejeren har gjort brug af  

 sin beboelsesret eller ej.
Værdien ansættes til det beløb,  

 som i udleje kunne opnås i leje af vedkommende ejendom eller lejlighed,  

 dog at den, når særlige forhold måtte gøre denne  

 ansættelse mindre egnet, kan ansættes  

 skønsmæssigt.
a.	af et Embede eller en Bestilling, saasom fast Lønning,  

 Sportler, Embedsbolig, Naturalydelser, Emolumenter,  

 Kontorholdsgodtgørelse (med Hensyn til Kontorudgifter jfr. § 6 b.),  

 samt Pension, Ventepenge, Gaver (jfr. dog herved Bestemmelsen i § 5 b.),  

 Understøttelser, Klosterhævning, Livrente, Overlevelsesrente,  

 Aftægt og deslige; b.	af Tiender; c.
Af et embede eller en bestilling, såsom fast lønning,  

 embedsbolig, naturalydelser, kontorholdsgodtgørelse, samt pension,  

 ventepenge, gaver (jf. dog § 1 B, stk. 1, litra b), understøttelser,  

 livrente, overlevelsesrente, aftægt og deslige.
 Friaktier, der tildeles et Selskabs Aktionærer, bliver at  

 henregne til Modtagerens Indkomst med et Beløb, svarende til deres  

 Paalydende, og i Tilfælde, hvor Aktier udstedes mod Vederlag, som dog  

 er mindre end deres Paalydende, skal et Beløb, svarende til Forskellen  

 mellem Tegningskursen og Aktiernes Paalydende, ligeledes medregnes til  

 Modtagerens skattepligtige Indkomst.
d.
Af rente eller udbytte af alle slags obligationer, aktier og andre  

 inden- eller udenlandske pengeeffekter, også af udestående  

 fordringer og af kapitaler, udlånte her i landet eller i udlandet, med  

 eller uden pant, mod eller uden forskrivning.
 d.	af Lotterispil samt andet Spil og Væddemaal.
e.
Af lotterispil samt andet spil og væddemål.
 § 5.
 Til indkomst henregnes ikke:
§ 1 B.
Til indkomst henregnes ikke:
a.
Formueforøgelse, der fremkommer ved, at de Formuegenstande,  

 en skattepligtig ejer, stiger i Værdi   medens der paa den anden Side  

 ikke gives Fradrag i Indkomsten for deres Synken i Værdi -, eller  

 Indtægter, som hidrører fra Salg af den skattepligtiges Ejendele  

 (herunder indbefattet Værdipapirer), for saa vidt disse Salg ikke  

 henhører til vedkommendes Næringsvej, for Eksempel  

 Handelsvirksomhed med faste Ejendomme, eller er foretaget i  

 Spekulationsøjemed, i hvilke Tilfælde den derved indvundne  

 Handelsfortjeneste henregnes til Indkomsten, ligesom ogsaa eventuelt Tab kan  

 fradrages i denne.
Ved Salg af fast Ejendom samt Aktier og lignende  

 offentlige Værdipapirer, der er indkøbt efter 1. Januar 1922,  

 anses Spekulationshensigt at have foreligget, naar Salget sker inden 2 Aar  

 efter Erhvervelsen, medmindre det modsatte godtgøres at være  

 Tilfældet.
a.
Formueforøgelse, der fremkommer ved, at de formuegenstande,  

 en skattepligtig ejer, stiger i værdi   mens der på den anden  

 side ikke gives fradrag i indkomsten for deres fald i værdi.  

 Indtægter, som hidrører fra salg af den skattepligtiges ejendele  

 , med mindre disse salg henhører til vedkommendes næringsvej,  

  eller er foretaget i spekulationsøjemed, i hvilke tilfælde den  

 derved indvundne handelsfortjeneste henregnes til indkomsten, ligesom  

 også eventuelt tab kan fradrages i denne.
Spekulationsbeskatning efter  

 denne bestemmelse gælder dog ikke ved salg af fast ejendom eller  

 værdipapirer.
 b.	gaver, der falder ind under afsnit II i lov om afgift af  

 dødsboer og gaver, samt formueforøgelse, som hidrører  

 fra arv og forskud  på falden arv eller fra indgåelse af  

 ægteskab, udbetaling af livsforsikringer, brandforsikringer og  

 deslige.
b.
Gaver, der falder ind under afsnit II i lov om afgift af  

 dødsboer og gaver, samt formueforøgelse, som hidrører  

 fra arv og forskud på falden arv eller fra indgåelse af  

 ægteskab, udbetaling af brandforsikringer og deslige c.	de Indtægter, der hidrører fra Kapitalforbrug eller  

 Optagelse af Laan; d.	(Ophævet) c.
De indtægter, der hidrører fra kapitalforbrug eller  

 optagelse af lån.
e.
Den under a. og b. omhandlede Formueforøgelse, ligesom ogsaa  

 den Formueformindskelse, der fremkommer ved Formuegenstandes Synken i  

 Værdi, kommer derfor kun i Betragtning, for saa vidt som Formuens  

 Udbytte derved er blevet forøget eller formindsket, og da kun med  

 Beløbet af den saaledes fremkomne Udbytteforøgelse eller  

 Udbytteformindskelse Stk. 2. Den under stk. 1, litra a og b omhandlede  

 formueændring, kommer derfor kun i betragtning, for så vidt som  

 formuens udbytte derved er blevet forøget eller formindsket, og da kun  

 med beløbet af den fremkomne udbytteændring.
 § 6.
 Ved Beregningen af den skattepligtige Indkomst bliver at  

 fradrage:
§ 1 C.
Ved beregningen af den skattepligtige indkomst bliver  

 at fradrage:
a.
Driftsomkostninger, d. v. s. de Udgifter, som i Aarets Løb er  

 anvendt til at erhverve, sikre og vedligeholde Indkomsten, derunder  

 ordinære Afskrivninger; a.
Driftsomkostninger, dvs. de udgifter, som i årets løb  

 er anvendt til at, sikre og vedligeholde indkomsten, men ikke til at udvide  

 næringen.
b.	fra Embedsindtægter de Udgifter til Kontorhold m.v., som  

 Embedets Bestridelse har medført; c.
Pensioner og andre Byrder, der paahviler et Embede.
Beløb,  

 der anvendes til Pensions- og Enkeforsørgelse, Livsforsikring,  

 Ulykkes-, Syge-, Invaliditets-, Alderdoms- og  

 Arbejdsløshedsforsikring, dog ikke ud over et samlet Beløb af  

 indtil 400 Kr. aarlig; d.	de Beløb, som i det paagældende Aar er udredt i  

 personlig paalignede Skatter, i Skatter og Afgifter paa fast Ejendom og  

 Næring til Stat, Kommune og Kirke, i Tiende, Fæste- og  

 Forpagtningsafgifter, Aftægtsydelser og lignende Byrder; e.
Renter af Prioriteter og anden Gæld, samt hvad der er anvendt  

 til blot Vedligeholdelse eller Forsikring af de af den skattepligtiges  

 Ejendele, hvis Udbytte beregnes som Indkomst.
Derimod kan ikke fradrages,  

 hvad der af den skattepligtige er anvendt til Afdrag paa hans Gæld,  

 hvilket ogsaa gælder om Fideikommisbesidderes Afdrag paa  

 Fideikommissets Gæld.
b.
Renter af prioriteter og anden gæld.
Derimod kan ikke  

 fradrages, hvad den skattepligtige har anvendt til afdrag på dennes  

 gæld, hvilket også gælder om fideikommisbesidderes afdrag  

 på fideikommisets gæld.
c.
Hvad der er anvendt til vedligeholdelse eller forsikring af de af  

 den skattepligtiges ejendele, hvis udbytte beregnes som indkomst.
d.
Driftstab, der er udslag af en naturlig driftsrisiko, jf. dog §  

 13.
 Den beregnede Skatteindtægt er skattepligtig uden  

 Hensyn til, hvorledes den anvendes, altsaa hvad enten den benyttes til egen  

 eller Families Underhold, Betjening, Nytte eller Behagelighed, eller til  

 Formueforøgelse, til Forbedring af Ejendom, til Udvidelse af  

 Næring eller Drift, Henlæggelse til Reserve- eller andre lignende  

 Fonds, til Gaver eller paa anden Maade.
§§ 7-9 (Ophævet) Stk. 2. Den beregnede skatteindtægt er  

 skattepligtig uden hensyn til, hvorledes den anvendes, altså hvad enten  

 den benyttes til egen eller families underhold eller behagelighed, til  

 formueforøgelse, til forbedring af ejendom, til udvidelse af  

 næring eller drift, henlæggelse til reserve- eller andre lignende  

 fonds, til gaver eller på anden måde.
 3. I § 7 indsættes som nyt litra n:
»n.
Vederlag fra Taiwan vedrørende tjeneste for Taipei Economic and  

 Cultural Office i København samt vederlag fra PLO s  

 repræsentationskontor for så vidt angår personer, der tager  

 bopæl eller ophold her i landet alene med det formål at forrette  

 tjeneste ved de nævnte kontorer.« 4. I § 8 E ændres: »§ 6, stk. 1, litra a, i  

 statsskatteloven« til: »§ 1 C, stk. 1, litra a«.
 5. Efter § 8 indsættes som ny paragraf:
»§ 8 L.
Ved opgørelsen af den  

 skattepligtige indkomst kan rationaliseringsudgifter fradrages fuldt ud i det  

 år, hvori de afholdes.
Stk. 2. Såfremt udgifterne er af betydeligt omfang  

 i forhold til virksomhedens lønudgifter, skal udgiften i stedet  

 afskrives med indtil 20 pct. pr. år.
Såfremt udgifterne er meget  

 betydelige, kan afskrivningsprocenten ikke overstige 10 pct. pr. år.  

 Afskrivningerne kan i særlige tilfælde overstige 20 pct.« 6. I § 9, stk. 1, ændres: »statsskattelovens § 6« til:  

 »§ 1 C, stk. 1«.
 7. I § 15 A ændres: »statsskattelovens  

 § 4« til: »§ 1 A, stk. 1«.
 8. I § 16, stk. 1, ændres: »statsskattelovens §§ 4-6«  

 til: »§§ 1 A-C«.
 9. I § 16, stk. 2, ændres: »statsskattelovens § 6,  

 litra a, og for lønmodtagere fradrages efter ligningslovens« til: »§ 1  

 C, stk. 1, litra a, og for lønmodtagere fradrages efter«.
 10. I § 16 D ændres: »finder anvendelse på  

 indtægter, der erhverves, og tab, der konstateres den 1. januar 1962  

 eller senere, og bestemmelserne træder fra nævnte dato i stedet  

 for bestemmelserne i statsskattelovens § 4 e og § 5 a« til: »§ 1 A, stk. 1,  

 litra d, og § 1 B, stk. 1, litra a,«.
 11. I § 28, stk. 1, ændres: »statsskattelovens § 4«  

 til: »§ 1 A«.
 12. I § 28, stk. 3, ændres: »statsskattelovens § 6«  

 til: »§ 1 C, stk. 1«.
B.
Formueskatten.
§§ 12-16 (Ophævet) C.
Skatteligningen.
I.
De skattelignende Myndigheder.
 §§ 17-19 (Ophævet).
II.
Mandtalsliste.
Stedet for Skatteansættelsen, Selvangivelse.
 § 20.
Inden den 15. Januar forfattes der efter et af  

 Finansministeren foreskrevet og udsendt Skema en Mandtalsliste over alle de  

 Personer, Dødsboer, Selskaber og Foreninger, der skal sættes i  

 Skat i Kommunen, jfr. § 21. Den affattes i Købstæderne og i  

 Marstal af Ligningskommissionen og Ligningsmændene, hvor saadanne er  

 valgt, og i de øvrige Kommuner af disses Bestyrelser, som med Hensyn  

 til Indkomst- og Formueskatten fungerer som Ligningsmyndighed, ligeledes i  

 Forening med Ligningsmændene, hvor saadanne er valgt.
Hvor et  

 Landdistrikt, som ikke har eget Sogneraad, er forenet med en Købstad,  

 tiltrædes dennes Ligningskommision af et blandt Distriktets Beboere af  

 Amtsraadet valgt Medlem.
Saafremt et Landdistrikts Størrelse og  

 Folketal giver Anledning dertil samtidig med, at Distriktsraadet efter dets  

 Sammensætning skønnes at afgive samme Garanti som et Sogneraad,  

 skal Amtsraadet imidlertid kunne bemyndige Distriktsraadet til i  

 øvrigt efter de i nærværende Lov givne Regler at foretage  

 Ansættelsen og de dermed i Forbindelse staaende Arbejder i  

 Landdistriktet.
Det skal have sin Forblivende ved de af Amtsraadene alt  

 tidligere givne Bemyndigelser af den omhandlede Art.
 I et særligt Afsnit af Mandtalslisten opføres  

 de skattepligtige, som uden at være bosatte eller have Hjemsted i  

 Kommunen i den har Indtægter, af hvilke der i Henhold til de kommunale  

 Beskatningsregler skal svares Erhvervsskat, med Angivelse af, om de antages  

 at have Bopæl (for Dødsboer og Aktieselskaber m. m., jfr. § 2,  

 Nr. 4 og 5, Bestyrelse eller Hovedkontor) her i Landet, og da hvor.
 For de skattepligtige, der er flyttet til Kommunen efter  

 den sidste Skatteligning, gøres Bemærkning herom i  

 Mandtalslisten, og paa lignende Maade gøres der, saafremt nogen, der  

 er opført paa den ældre Ligningsliste, ikke optages paa  

 Mandtalslisten, Bemærkning om Grunden hertil.
 En Afskrift af Mandtalslisten bliver inden den 15. Januar  

 at tilsende Skatteraadet for den Skattekreds, hvortil Kommunen  

 hører.
 § 21.
En skattepligtig bliver som Regel at sætte i Skat i  

 den Kommune, hvor han den nærmeste Tid før den 15. Januar har  

 haft Bopæl, selv om han da ikke er til Stede i Kommunen.
Har han fast  

 Bopæl i flere Kommuner, kan han selv bestemme, i hvilken af dem hans  

 Ansættelse skal finde Sted, naar han inden den 15. Januar sender  

 Anmeldelse herom til Ligningsmyndighederne (i København: Direktoratet  

 for Københavns Skattevæsen og i Frederiksberg: Frederiksberg  

 Kommunes økonomiske Forvaltning) i alle de Kommuner, i hvilke han har  

 fast Bopæl.
Har han ikke gjort saadan Anmeldelse, ansættes han  

 paa det Sted, hvor han den nævnte Dag eller senest forud for denne  

 havde personlig Ophold.
Skattepligtige, der uden at have fast Bopæl  

 gør Tjeneste om Bord paa her i Landet hjemmehørende Skibe (§ 2,  

 Nr. 1), ansættes til Skat i den Kommune, der er Skibets Hjemsted.  

 Dødsboer ansættes til Skat i den Kommune, hvor Behandlingen  

 foregaar.
For Aktieselskaber m. m. (§ 2, Nr. 5.) finder Ansættelse Sted  

 i den Kommune, hvor Bestyrelsen eller Hovedkontoret findes.
Naar Indkomster,  

 af hvilke der i Henhold til de kommunale Beskatningsregler skal svares  

 Erhvervsskat, tilflyder skattepligtige, som ikke har Bopæl eller  

 Hjemsted her i Landet, ansættes saavel Indkomsten som Værdien paa  

 det Sted, hvor Indkomsten haves.
Strækker en fast Ejendom sig ind i  

 flere Kommuner, sker Ansættelsen i den af dem, hvor Avlsbygningerne  

 findes, eller, hvis der kun er Tale om et Skovbrug, da i den Kommune, hvor  

 den største Del af Skoven findes.
Har den paagældende  

 Bopæl eller Hjemsted her i Landet, gives der samtidig med  

 Mandtalslistens Udfærdigelse Bopælskommunens Ligningsmyndighed  

 Underretning om, at Ansættelsen vil finde Sted, og denne sker da af de  

 nævnte Indkomster og Værdier efter samme Regel som foran.
 Finansministeren afgør alle tvivlsomme  

 Spørgsmaal om, i hvilken Kommune, en Ansættelse skal finde  

 Sted.
 § 22 (Ophævet).
III.
Den foreløbige Ansættelse af Indkomst og Formue.
 §§ 23-25 (Ophævet).
IV.
Skatteraadets Prøvelse af den foreløbige  

 Ansættelse, Skattens Paaligning m. v.
 §§ 26-30 (Ophævet).
V.
Paaklage til Landoverskatteraadet og dettes Kontrol med  

 Skatteligningen.
 §§ 31-34 (Ophævet).
D.
Tilgang og Afgang af skattepligtige m. v.
§§ 35-37 (Ophævet) E.
Skatteopkrævningen m. v.
§ 38 I Tilfælde, hvor der af Stat eller Kommune er givet  

 Henstand med Skattens Betaling, regnes Udpantningsfristens Begyndelse  

 først fra det Tidspunkt, da Skatten efter den givne Henstand skulde  

 være betalt.
Ingen Kommune eller skatteansat kan ved at klage over  

 Skatteansættelsen eller, saafremt der sker Udpantning for Skatten, ved  

 Indsigelse for Fogeden unddrage sig fra Forpligtelsen til i rette Tid at  

 indbetale den alt forfaldne Del af Skatten, medmindre der forinden foreligger  

 en af kompetent Myndighed truffen Afgørelse for, enten at en  

 Ændring bør finde Sted, eller at Ansættelsen er sket med  

 Urette eller er ugyldig.
I de Tilfælde, hvor Skatteansættelsen  

 senere forandres, berigtiges det Beløb, som Kommunen og den enkelte  

 Skatteyder skal betale, ved Tillæg eller Fradrag i den følgende  

 Skattetermin, om fornødent ogsaa ved Tilbagebetaling af det indbetalte  

 eller en Del deraf.
Har en Skatteyder i disse Tilfælde Krav paa  

 Godtgørelse af for meget erlagt Skat, tilkommer der ham Renter af 5  

 pCt. p. a. fra Indbetalingsdagen at regne af det for meget erlagte  

 Skattebeløb.
 § 39 (Ophævet).
 13. Efter § 34 indsættes følgende paragraffer:
»§ 35. Ingen kommune eller skatteansat kan ved  

 at klage over skatteansættelsen eller, såfremt der sker  

 udpantning for skatten, ved indsigelse for fogeden unddrage sig fra  

 forpligtelsen til i rette tid at indbetale den forfaldne del af skatten,  

 medmindre der forinden foreligger en af kompetent myndighed truffen  

 afgørelse for, enten at en ændring bør finde sted, eller  

 at ansættelsen er sket med urette eller er ugyldig.
I de  

 tilfælde, hvor skatteansættelsen senere forandres, berigtiges det  

 beløb, som kommunen og den enkelte skatteyder skal betale inklusiv  

 renter, ved tillæg eller fradrag i den følgende skattetermin, om  

 fornødent også ved tilbagebetaling af det indbetalte eller en  

 del deraf.
F.
Straffebestemmelser m. v.
§§ 40-41 (Ophævet) § 42 Foruden at ifalde Bødeansvar er den, der kendes  

 skyldig i et Forhold, der falder ind under § 41, forpligtet til at  

 efterbetale den for lidet erlagte Skat.
Lignende Forpligtelse til at efterbetale for lidet erlagt  

 Skat - eventuelt med dennes dobbelte Beløb, jfr. herved § 40, 2det  

 Stykke, Nr. 5, - paahviler enhver, om hvem det oplyses, at han ikke har  

 været beskattet af sin fulde Indkomst uden Hensyn til, om den  

 paagældende har indgivet Selvangivelse eller ikke.
Størrelsen af  

 det Skattebeløb, der skal efterbetales, bliver i Mangel af mindelig  

 Overenskomst at fastsætte ved Domstolene.
 § 36. Foruden at ifalde bødeansvar er den, der kendes  

 skyldig i at have erlagt for lidt i skat på grund af svigagtighed eller  

 grov uagtsomhed, forpligtet til at efterbetale den for lidet erlagte  

 skat.
 Stk. 2. Lignende forpligtelse til at efterbetale for  

 lidet erlagt skat påhviler enhver, om hvem det oplyses, at han ikke har  

 været beskattet af sin fulde indkomst uden hensyn til, om den  

 pågældende har indgivet selvangivelse eller ikke.  

 Størrelsen af det skattebeløb, der skal efterbetales, bliver i  

 mangel af mindelig overenskomst at fastsætte ved domstolene.
 Beløbet kan inddrives ved Udpantning.
 For de i § 2, Nr. 5 nævnte skattepligtige foretages  

 Udpantningen for Erstatningsbeløbet hos vedkommende Selskab eller  

 Forening, og for et Dødsbos Vedkommende er Boet ansvarligt for  

 Beløbet.
 § 43-47 (Ophævet).
 Stk. 3. Beløbet kan inddrives ved udpantning,  

 modregning og lønindeholdelse.
 Stk. 4. For juridiske personer foretages inddrivelse for  

 erstatningsbeløbet hos vedkommende selskab eller forening, og for et  

 dødsbos vedkommende er boet ansvarligt for beløbet.
G.
Almindelige Bestemmelser.
 § 48 (Ophævet).
§ 49 Finansministeren fastsætter de nærmere Regler  

 for denne Lovs Gennemførelse og nærmere Forstaaelse.
§ 50 Skatteministeren kan bemyndige de statslige eller  

 kommunale skattemyndigheder til at træffe afgørelser efter denne  

 lov.
Ministeren kan fastsætte regler om adgang til at klage over  

 afgørelserne, herunder om at afgørelserne ikke kan indbringes  

 for højere administrativ myndighed.
§ 37. Skatteministeren kan bemyndige de  

 statslige eller kommunale skattemyndigheder til at træffe  

 afgørelser efter denne lov.
Ministeren kan fastsætte regler om  

 adgang til at klage over afgørelserne, herunder om at  

 afgørelserne ikke kan indbringes for højere administrativ  

 myndighed.
§ 51 Finansministeren bemyndiges til at afholde de til denne  

 Lovs Gennemførelse nødvendige Udgifter.
§ 52 (Overgangs- og ikrafttrædelsesbestemmelser.  

 Udeladt) § 53 (Ophævet) § 54 Forslag til Revision af denne Lovs §§ 1 og 8 skal senest  

 fremsættes i den ordinære Rigsdagssamling 1923-24.
 Denne Lov gælder ikke for  

 Færøerne.
 § 38. Denne lov gælder ikke for Færøerne og  

 Grønland.
Bilag 2 Oversigt over lovændringer af statsskatteloven Lov nr. 304 af 22. december 1927, lov nr. 102 af 31. marts  

 1933, lov nr. 108 af 31. marts 1938, lov nr. 392 af 12. juli 1946, lov nr.  

 519 af 22. december 1948, lov nr. 144 af 31. marts 1950, lov nr. 74 af 31.  

 marts 1953, lov nr. 193 af 11. juni 1954, lov nr. 83 af 31. marts 1958, lov  

 nr. 255 af 11. juni 1960, lov nr. 200 af 3. juni 1967, lov nr. 190 af 31. maj  

 1968, lov nr. 333 af 18. juni 1969, lov nr. 544 af 10. december 1969, lov nr.  

 76 af 12. marts 1970, lov nr. 539 af 17. december 1971, lov nr. 552 af 17.  

 december 1971, lov nr. 479 af 8. november 1972, lov nr. 184 af 30. marts  

 1973, lov nr. 281 af 8. juni 1977, lov nr. 360 af 1. juli 1988, lov nr. 825  

 af 19. december 1989, lov nr. 59 af 7. februar 1990, lov nr. 180 af 23. marts  

 1995, lov nr. 427 af 14. juni 1995, lov nr. 1063 af 12. december 1996, lov  

 nr. 1219 af 27. december 1996, lov nr. 1223 af 27. december 1996 samt lov nr.  

 238 af 2. april 1997.
 Derudover har forslagsstillerne foreslået  

 ændringer i statsskatteloven, jf. lovforslag L 175 af 28. bebruar 2001  

 om ophævelse af 100 love og retsforskrifter. (Ophævelse af mere  

 end 100 love og retsforskrifter, der er forældede og uden retlig  

 nødvendighed), § 32.
