Bekendtgørelse om ændring af bekendtgørelse om udbetaling af dagpenge § 1 I bekendtgørelse nr. 1588 af 18. december 2018 om udbetaling af dagpenge, som ændret ved bekendtgørelse nr. 1203 af 25. november 2019, bekendtgørelse nr. 1414 af 16. december 2019 og bekendtgørelse nr. 192 af 12. marts 2020, foretages følgende ændringer:
 1. Indledningen affattes således:
»I medfør af § 46, stk. 7, § 56 a, stk. 8, § 57 a, stk. 8, § 58, stk. 1, nr. 1-3, § 59, stk. 4, § 60, stk. 8, § 62, stk. 10, § 63, stk. 5, § 73, stk. 9, og § 85 e, stk. 5, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet fastsættes efter bemyndigelse:« 2. I § 4 indsættes som stk. 3:
»Stk. 3. Uanset stk. 1 og 2, har et medlem fra og med denne bekendtgørelses offentliggørelse i Lovtidende frem til og med den 30. juni 2020 ret til udbetaling af dagpenge, hvis ledigheden skyldes hjemsendelse eller arbejdsfordeling, hvor arbejdsgiveren er fritaget for at betale godtgørelse for 1. og 2. ledighedsdag efter § 84, stk. 11, i lov om arbejdsløshedsforsikring m.v.« § 2 Bekendtgørelsen træder i kraft ved bekendtgørelsen i Lovtidende.
