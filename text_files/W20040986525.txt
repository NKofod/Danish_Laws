Selvstændig  

 hovedbeskæftigelse, selvstændig bibeskæftigelse, omdannet, 52 uger, 65 uger,  

 26  

 uger, 35 uger, endeligt ophør Ankenævnet har behandlet Deres klage vedrørende xxx,  

 cpr.nr. xxx, på møde den 7. oktober 2004.
Nævnet traf følgende A F G Ø R E L S E xxx anses for endeligt ophørt med udøvelse af  

 selvstændig virksomhed som hovedbeskæftigelse den 30. juni 2002.
 xxxs selvstændige virksomhed fra den 1. april 2003 anses ikke for  

 en genoptagelse af den tidligere selvstændige virksomhed.
 Spørgsmålet om, hvorvidt den selvstændige virksomhed pr. 1. april  

 2003 er hovedbeskæftigelse eller bibeskæftigelse med eller uden dagpengeret,  

 hjemvises til afgørelse i direktoratet.
BEGRUNDELSE Det fremgår af reglerne, at en selvstændig  

 erhvervsdrivende anses for ledig, når hans personlige arbejde i virksomheden  

 er  

 ophørt mere end midlertidigt.
 Et medlem anses for ophørt mere end midlertidigt med det  

 personlige arbejde i virksomheden, når medlemmet dokumenterer, at  

 virksomheden  

 endeligt er overdraget eller lukket.
Ankenævnet lægger vægt på, at xxx den 30. juni 2002 lukkede og  

 momsafmeldte enkeltmandsvirksomheden xxx.
Nævnet lægger også vægt på, at  

 direktoratet  

 må anses for at have accepteret denne lukning af virksomheden, da  

 direktoratet  

 ikke har truffet afgørelse om, at dagpengeudbetalingen herefter var sket med  

 urette.
Ankenævnet skal videre bemærke, at da xxxs selvstændige virksomhed  

 således anses for lukket den 30. juni 2002, opstår problemet om omdannelse af  

 selvstændig virksomhed som hovedbeskæftigelse til bibeskæftigelse ikke.  

 Nævnet  

 anser derfor ikke xxx for omfattet af Direktoratet for  

 Arbejdsløshedsforsikringens  

 bekendtgørelse nr. 1146 af 20. december 1995 om udøvelse af selvstændig  

 virksomhed som bibeskæftigelse, som ændret ved direktoratets bekendtgørelse  

 nr.  

 851 af 26. oktober 2002, § 1, stk. 3, jf.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 20, stk. 1 og stk. 2.
Da ankenævnet således anser xxxs selvstændige virksomhed for  

 lukket den 30. juni 2002, finder nævnet ikke, at det kan siges, at denne  

 virksomhed genoptages den 1. april 2003. Endvidere gik der 9  

 måneder fra  

 lukningen af den første selvstændige virksomhed til påbegyndelsen af den  

 anden.  

 Nævnet finder, at der er tale om en ny selvstændig virksomhed.
Direktoratet  

 skal derfor tage stilling til, om den nye selvstændige virksomhed er  

 hovedbeskæftigelse eller bibeskæftigelse med eller uden dagpengeret.
Ankenævnet henviser til Beskæftigelsesministeriets bekendtgørelse nr. 799 af 24. september  

 2002 af lov om arbejdsløshedsforsikring m.v. § 57, stk. 3, og Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 3,  

 stk. 1.
 Ankenævnet ændrer således direktoratets afgørelse af 28. maj 2004.
På ankenævnets vegne Hans Jessen  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet 1. Sagsforløb Direktoratet fremstiller sagen på følgende måde,  

 henvendt til xxx:
Den 23. oktober 2003 indhenter direktoratet telefonisk oplysninger  

 hos a- kassen om, hvilke ydelser De modtager.
I den forbindelse bliver det  

 oplyst,  

 at a-kassen har givet Dem tilladelse til selvstændig virksomhed som  

 bibeskæftigelse  

 fra marts 2003.
Den 23. oktober 2003 sender direktoratet en indberetning til Deres  

 a-kasse om, at De er udtrukket i en skatteregisterundersøgelse for  

 indkomstårene 2002 og 2003 med henblik på at kontrollere kvaliteten af de  

 oplysninger, som De har afgivet på tro og love til a-kassen.
Vedlagt  

 indberetningen er skatteoplysninger vedrørende Deres indkomstforhold for 2002  

 samt stamoplysninger m.v. for 2 SE-nr., som De er ejer/medejer af.
Herudover  

 er  

 der vedlagt momsoplysninger for 2. kvartal 2003 for det ene SE-nr. (xxx).
Den 10. november 2003 svarer a-kassen på indberetningen.
A-kassen  

 meddeler, at man efter at have fået Deres forklaring ikke finder, at der er  

 udbetalt  

 dagpenge med urette.
Det skal specielt bemærkes, at a-kassen/De for SE-nr.  

 xxxs  

 vedkommende kun har gjort rede for virksomheden op til dens lukning medio  

 2002.
 Den 20. november 2003 får direktoratet telefonisk oplyst af Told  

 og Skat Nærum, at SE-nr. xxx - enkeltmandsfirmaet xxx- er momsafmeldt pr. 30.  

 juni 2002 og momstilmeldt igen pr. 1. maj 2003.
 Den 20. november 2003 sender direktoratet en høring til a-kassen.  

 A-kassen bliver bedt om at oplyse, hvilke forudsætninger og hjemler man har  

 lagt til grund for tilladelsen til selvstændig virksomhed som  

 bibeskæftigelse.
Den 28. november 2003 svarer a-kassen på høringen.
Med svaret  

 følger kopi af det materiale, a-kassen har lagt til grund for tilladelsen til  

 selvstændig virksomhed som bibeskæftigelse pr. 1. april 2003. A-kassen  

 oplyser  

 i svaret, at man ved tilladelsen til selvstændig virksomhed som  

 bibeskæftigelse  

 har lagt til grund, at betingelserne i bekendtgørelse nr. 1146 af 20.  

 december  

 1995 med senere ændringer er opfyldt, herunder   

 	  

 at De var endeligt  

 ophørt med selvstændig virksomhed pr. 1. juli 2002 og momsafmeldt   

 	  

 at De på ny starter  

 virksomhed efter ni måneders ledighed og momstilmelder Dem på ny   

 	  

 at der er tale om et  

 nyt kundegrundlag   

 	  

 at arbejdet ifølge  

 det oplyste kan udføres uden for normal arbejdstid   

 	  

 at De fortsat under  

 udøvelsen af selvstændig bibeskæftigelse står fuldt ud til rådighed for  

 arbejdsmarkedet og er aktivt arbejdssøgende til fuldtidsjob.
Den 5. april 2004 skriver direktoratet til a-kassen.  

 Direktoratet gør a-kassen opmærksom på, at De bliver momsregistreret den 1.  

 maj  

 2003 under samme SE-nr., navn og branchebetegnelse som den virksomhed, der  

 blev  

 afmeldt den 30. juni 2002. Vi gør endvidere a-kassen opmærksom på, at De  

 sammen  

 med ansøgningen om tilladelse til selvstændig virksomhed som bibeskæftigelse  

 har fremsendt en firmaprofil for Deres virksomhedxxx, og at denne firmaprofil  

 er dateret maj 2002 og således må formodes at relatere sig til den  

 virksomhed,  

 som De hidtil havde drevet som hovedbeskæftigelse.
Herefter anmoder  

 direktoratet a-kassen om at træffe afgørelse om, hvorvidt De har været  

 berettiget til at modtage dagpenge efter påbegyndelsen den 1. april 2003 af  

 virksomheden, som De tidligere har drevet som hovedbeskæftigelse.  

 Direktoratet  

 henviser i den forbindelse til § 1, stk. 3, i bekendtgørelse nr.  

 1146  

 af 20. december 1995 om udøvelse af selvstændig virksomhed som  

 bibeskæftigelse  

 med senere ændringer.
A-kassen anmodes samtidig om at tage stilling til  

 ansvaret for en eventuel fejludbetaling.
Den 23. april 2004 skriver a-kassen til Dem og anmoder Dem med  

 henvisning til direktoratets ovennævnte brev om en skriftlig redegørelse,  

 hvor  

 De nærmere forklarer, hvordan Deres virksomhed med selvstændig  

 bibeskæftigelse  

 adskiller sig fra den tidligere virksomhed, som De drev som  

 hovedbeskæftigelse.  

 Endvidere meddeler a-kassen, at den har stoppet for udbetaling af dagpenge,  

 indtil der er truffet afgørelse i sagen.
A-kassen giver Dem mulighed for at  

 klage over dagpengestoppet.
Den 30. april 2004 sender De en redegørelse til a-kassen.
Brevet  

 har overskriften Klage til Arbejdsdirektoratet. De forklarer, at  

 den  

 omhandlede firmaprofil stammer fra Deres tidligere hjemmeside.
Denne blev  

 nedlagt pr. 1. juli 2002, idet Deres netværk smuldrede, og De ikke kunne stå  

 inde for de rådgivningsområder, der er beskrevet i firmaprofilen.
De indser  

 nu,  

 at genanvendelsen af firmaprofilen var en fejl, men når De vedlagde  

 firmaprofilen, var det formentlig for at lægge vægt på Deres ønske om at få  

 lov  

 til at gennemføre den ansøgte opgave.
De anfører videre, at denne opgave lå  

 uden for Deres hidtidige fagområde, hvorfor et hjemmestudie var nødvendigt.  

 De  

 henviser i den forbindelse til anskaffelse af en lærebog om  

 Affaldsteknologi. Den 12. maj 2004 svarer a-kassen direktoratet.
Svaret er en  

 fastholdelse af a-kassens afgørelse om tilladelse til at udøve selvstændig  

 virksomhed som bibeskæftigelse.
A-kassen anfører, at der for den selvstændige  

 bibeskæftigelses vedkommende er tale om et ganske andet fagområde end det, De  

 tidligere har beskæftiget Dem med.
Endvidere er der inden for dette nye  

 fagområde et andet kundegrundlag, De henvender Dem til.
Endelig nævner  

 a-kassen  

 den fejlagtige genanvendelse af den tidligere firmaprofil. Sekretariatet er enig i fremstillingen.
2.  

 Direktoratets afgørelse Direktoratet traf den 28. maj 2004 følgende afgørelse:
Den 12. maj 2004 har Arbejdsdirektoratet fra xxx fået afgørelse  

 af 12. maj 2004 i Deres sag.
Det fremgår af afgørelsen, at a-kassen  

 fastholder  

 sin afgørelse af 3. april 2003, ifølge hvilken De fik tilladelse til at udøve  

 selvstændig virksomhed som bibeskæftigelse med begrænsning i dagpengeretten.
 Direktoratet har nu behandlet sagen og træffer følgende afgørelse,  

 der ændrer a-kassens afgørelse.
Afgørelse De er ikke berettiget til dagpenge efter den 1. april  

 2003.
 De er ikke ansvarlig for tilbagebetalingen af fejludbetalte  

 ydelser, da De har opfyldt Deres oplysningspligt over for a-kassen.
 Begrundelse og regler m.v.
Direktoratet har lagt til grund for sin afgørelse, at De  

 har fået dagpenge og feriedagpenge med urette, idet direktoratet mener, at De  

 den 1. april 2003 har genoptaget den selvstændige virksomhed, som De drev som  

 hovedbeskæftigelse indtil 30. juni 2002. Ud fra de foreliggende oplysninger  

 mener direktoratet, at det ikke er dokumenteret, at det ikke er den tidligere  

 virksomhed, som genoptages.
Endvidere har vi lagt til grund, at De ikke  

 opfylder betingelserne om at have omdannet den selvstændige  

 hovedbeskæftigelse  

 til bibeskæftigelse ved at have udført lønmodtagerarbejde på fuld tid i  

 mindst  

 52 uger inden for de sidste 65 uger eller lønmodtagerarbejde i mindst 26 uger  

 inden for de sidste 35 uger, når der i umiddelbar tilknytning til  

 påbegyndelsen  

 af lønmodtagerarbejdet er sket en væsentlig omlægning af driften, der har  

 medført reduktion af arbejdsmængden i virksomheden.
 Det fremgår af reglerne som senest bekendtgjort i § 1, stk. 3,  

 i bekendtgørelse nr. 73 af 9. februar 2004 om udøvelse af selvstændig  

 virksomhed som bibeskæftigelse, at et medlem, der har drevet selvstændig  

 virksomhed som hovedbeskæftigelse, kun er omfattet af reglerne om selvstændig  

 virksomhed som bibeskæftigelse, hvis medlemmet opfylder betingelserne i  

 § 20  

 i bekendtgørelse om ophør med udøvelse af selvstændig virksomhed som  

 hovedbeskæftigelse.
 Ifølge § 20, stk. 2, i bekendtgørelse nr. 850 af 16.  

 oktober 2002 om ophør med udøvelse af selvstændig virksomhed som  

 hovedbeskæftigelse kan man anses for at have omdannet driften af selvstændig  

 virksomhed fra hovedbeskæftigelse til bibeskæftigelse ved enten at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 52 uger inden for de seneste 65 uger eller ved at have  

 haft  

 lønarbejde i mindst 26 uger inden for de seneste 35 uger, når der i  

 umiddelbar  

 tilknytning til lønarbejdet er sket en driftsomlægning.
Direktoratet lægger vægt på,   

 	  

 at De pr. 30. juni  

 2002 momsafmelder og ophører med Deres virksomhed xxx, som indtil da har  

 været  

 Deres hovedbeskæftigelse,   

 	  

 at De herefter  

 modtager dagpenge fra uge 31 2002,   

 	  

 at a-kassen den 31.  

 marts 2003 modtager en ansøgning fra Dem om tilladelse til drift af  

 selvstændig  

 virksomhed som bibeskæftigelse,   

 	  

 at baggrunden for  

 Deres ansøgning var, at De havde fået tilbudt konsulentarbejde for et  

 forskningscenter i form af en sammenskrivning af et teknisk notat vedrørende  

 kompostering af slam, sand fra sandfang og have samt parkaffald i  

 containerreaktorer,   

 	  

 at det ovennævnte  

 arbejde skulle finde sted i løbet af april 2003 og forventedes at vare 15-20  

 timer,   

 	  

 at der som følge af  

 ovennævnte opgave kunne tænkes at opstå yderligere behov for konsulentarbejde  

 fra Deres side,   

 	  

 at De i en  

 supplerende erklæring til a-kassen om arbejde i selvstændig virksomhed,  

 der  

 drives på nedsat tid under beskrivelse af virksomheden henviser til en  

 vedlagt  

 firmaprofil,   

 	  

 at denne firmaprofil  

 - for xxx- er dateret maj 2002 og således må siges at være en beskrivelse af  

 den virksomhed, De indtil 30. juni 2002 udøvede som hovedbeskæftigelse,   

 	  

 at det af  

 firmaprofilen fremgår, at der er tale om en rådgivende virksomhed med fokus  

 på miljøhensyn,   

 	  

 at det også fremgår  

 af firmaprofilen, hvilke rådgivningsområder, der er firmaets væsentligste -  

 beskrivelsen er således ikke en endelig beskrivelse af de opgaver,  

 virksomheden  

 kan påtage sig inden for miljøområdet,   

 	  

 at direktoratet  

 mener, at det ovenfor beskrevne tilbudte konsulentarbejde kan betragtes som  

 henhørende under rådgivende virksomhed med fokus på miljøhensyn,   

 	  

 at a-kassen den 3.  

 april 2003 har truffet afgørelse om, at Deres dagpengeret begrænses til 78  

 uger  

 fra og med den 1. april 2003, idet a-kassen mener, at De driver selvstændig  

 virksomhed  

 som bibeskæftigelse,   

 	  

 at a-kassen i  

 afgørelsen angiver, at denne er truffet  

  

 ud  

 fra dine oplysninger om virksomheden, dine arbejdsopgaver og den tid, du  

 bruger  

 i virksomheden,   

 	  

 at De oplysninger,  

 De har givet om virksomheden, inkluderer den ovenfor nævnte firmaprofil,   

 	  

 at De pr. 1. maj  

 2003 momstilmelder virksomheden xxx.
 Direktoratet finder, at der som følge af ovenstående er udbetalt  

 ydelser (dagpenge og feriedagpenge) med urette i perioden 1. april 2003-18.  

 april 2004.
Direktoratet mener, at De ikke er ansvarlig for fejludbetalingen,  

 idet De har overholdt Deres oplysningspligt over for a-kassen, jf. § 86,  

 stk. 1, i lov om arbejdsløshedsforsikring m.v.
Direktoratet har lagt  

 vægt  

 på, at fejludbetalingen alene er sket som følge af a-kassens forhold. Direktoratet traf samtidig afgørelse om, at arbejdsløshedskassen  

 var eneansvarlig for fejludbetalingen.
3. Klagen til  

 ankenævnet og direktoratets bemærkninger til klagen Ved indankningen  

 den 18. juni 2004 anførte arbejdsløshedskassen:
 xxx skal hermed klage over Arbejdsdirektoratets  

 afgørelse af 28. maj 2004, hvor direktoratet finder, at xxx ikke har ret til  

 refusion for dagpenge udbetalt til ovennævnte medlem i perioden fra 1. april  

 2003 til 18. april 2004. Direktoratet begrunder den manglende ret til  

 refusion  

 med, at xxx har begået fejl ved behandlingen af medlemmets ansøgning om  

 tilladelse  

 til at udøve selvstændig virksomhed som bibeskæftigelse.
 xxx er ikke enig i direktoratets vurdering af sagen, idet xxx  

 finder, at ovennævnte medlem har dokumenteret at være endeligt ophørt med  

 selvstændig virksomhed som hovedbeskæftigelse pr. 1. juli 2002, og at der er  

 tale om en ny selvstændig virksomhed, som han påbegynder pr. 1. april 2003  

 som  

 selvstændig bibeskæftigelse.
xxx finder, at der ikke er tale om, at medlemmet fortsætter den  

 samme selvstændige virksomhed, som han var ophørt med pr. 1. juli 2002, idet  

 medlemmet har forklaret, at den selvstændige bibeskæftigelse, som han  

 påbegynder  

 den 1. april 2003, er inden for et ganske andet fagområde end det, han hidtil  

 har beskæftiget sig med, ligesom det er et andet kundegrundlag end hidtil.
I  

 forbindelse med hovedbeskæftigelsen henvendte han sig til mange forskellige  

 kunder.
Ved start af bibeskæftigelse er der tale om arbejde for en enkelt  

 kunde, som ikke er sammenfaldende med en af de tidligere kunder.
Det fremgår af medlemmets oplysninger, at bibeskæftigelsen er  

 inden for området affaldsbehandling, hvilket ikke har været en  

 del af hans  

 tidligere hovedbeskæftigelse.
Han forklarer endvidere, at det har været  

 nødvendigt for ham at sætte sig ind i dette helt nye fagområde i forbindelse  

 med start af selvstændig bibeskæftigelse.
 Endvidere har xxx lagt vægt på, at medlemmets hjemmeside  

 vedrørende firmaet xxx blev nedlagt i forbindelse med det endelige ophør den  

 1.  

 juli 2002 og aldrig er blevet åbnet igen.
xxx finder således heller ikke, at der kan lægges vægt på, at  

 medlemmet har vedlagt en kopi af sin firmaprofil, som er identisk med den  

 tidligere hjemmeside.
Medlemmet har da også selv forklaret, at der var tale  

 om  

 en fejl, når han vedlagde denne firmaprofil, og at det mere var ment som et  

 bevis for, hvad han tidligere havde kunnet udføre af arbejde end et udtryk  

 for,  

 hvad den fremtidige opgave skulle bestå af.
 Direktoratet henviser i sin afgørelse til det forhold, at  

 medlemmet på ny er momsregistreret under samme momsnummer og samme  

 branchekode-nummer.
xxx skal hertil bemærke, at dette forhold ikke i sig selv kan ses  

 som et udtryk for, at der er tale om genoptagelse at den samme type  

 virksomhed,  

 idet Told & Skat normalt giver selvstændige erhvervsdrivende det samme  

 momsnummer, som de tidligere har været registreret under.
Tillige spænder  

 branchekode-numrene hos Told & Skat over en stor gruppe af forskellige  

 former for virksomheder, hvorfor der efter xxxs opfattelse godt kan være tale  

 om to forskellige virksomheder, selv om de hører under den samme branchekode  

 hos Told & Skat.
 Der henvises til de bilag, der tidligere er indsendt til  

 direktoratet.
xxx har dags dato orienteret medlemmet om xxxs anke af  

 direktoratets afgørelse. Direktoratet  

 meddelte den 23. juni 2004 ankenævnets sekretariat:
 Direktoratet sender klage over afgørelse af 28. maj  

 2004.
 Direktoratet har forholdt sig til a-kassens klagepunkter, uden at  

 det giver direktoratet anledning til at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. Direktoratet  

 meddelte den 23. juni 2004 xxx:
 Arbejdsdirektoratet har den 28. maj 2004 truffet  

 afgørelse i Deres sag.
 Den 18. juni 2004 har xxx klaget til Arbejdsmarkedets Ankenævn  

 over afgørelsen, jf. vedlagte kopi.
Klagen fra a-kassen kan få betydning for Deres retsstilling.
Det  

 skyldes, at Arbejdsmarkedets Ankenævn ved behandlingen af a-kassens klage  

 ikke  

 vil være bundet af direktoratets afgørelse over for Dem, og at afgørelsen  

 eventuelt  

 kan blive ændret til skade for Dem.
 Har De bemærkninger, skal De sende dem til direktoratet inden 14  

 dage.
Herefter sender direktoratet sagen til Arbejdsmarkedets Ankenævn. xxx meddelte den  

 26. juni 2004 direktoratet:
Jeg skal ikke gøre mig klog på det dybere juristeri i  

 de bekendtgørelser og §§ der henvises til i sagen.
Det overlader jeg for  

 min part indtil videre til ase.
I Direktoratets brev af 23. juni 2004 angives, at Ankenævnets  

 afgørelse eventuelt kan være til skade for mig.
Skaden går på Direktoratets  

 afgørelse, at jeg ikke kan få supplerende dagpenge.
Jeg vil gerne bede  

 Direktoratet om en uddybning af denne skade, da jeg er af den opfattelse, at  

 jeg er i den værst tænkelige situation.
At jeg vedlagde firmaprofilet til ase i forbindelse med ansøgning  

 om supplerende dagpenge var en fejl.
Firmaprofilet havde intet med det  

 ansøgte  

 arbejde at gøre, men alene vise, at jeg dog havde haft visse evner.
Med  

 bortfaldet af netværket kunne jeg ikke stå inde for de i firmaprofilet  

 angivne  

 fagområder og områderne er derfor til dels irrelevant.
 Med nogle af Direktoratets begrundelser for afslag af supplerende  

 dagpenge antyder Direktoratet kraftigt, at det at være udspekuleret - betaler  

 sig.
Told og Skat anbefaler - og ser ingen problemer i - at et firma  

 anvender det samme SE nr. som tidligere, selvom firmaet nu beskæftiger sig  

 med  

 noget andet.
Selvom jeg definerer firmaets fagområde branchemæssigt kan jeg  

 ikke genkende og føle tilknytning til den branche, som Told og Skat  

 kategoriserer  

 firmaet i.
At ændre firmanavn har ikke i den sammenhæng nogen betydning.
De personer jeg arbejder for er opnået via personlige relationer  

 og ikke firmamæssige relationer. Direktoratet  

 meddelte den 30. juni 2004 ankenævnets sekretariat:
Direktoratet har modtaget vedlagte brev dateret 26.  

 juni 2004 fra ovennævnte.
Direktoratet finder ikke, at medlemmets brev giver  

 anledning en ændret stillingtagen i sagen.
 Direktoratet vedlægger yderligere kopi af vort brev til medlemmet  

 af 23. juni 2004. Med vores bemærkning om, at direktoratets afgørelse af  

 ankenævnet  

 kan blive ændret til skade for medlemmet, har direktoratet tænkt på, at  

 ankenævnet har muligheden for at ændre direktoratets afgørelse herunder  

 ansvaret  

 for tilbagebetaling af det fejludbetalte beløb.
Medlemmet og a-kassen har fået kopi af dette brev. 4. Nyt efter  

 klagen Intet 5. Regler Beskæftigelsesministeriets  

 bekendtgørelse nr. 799 af 24. september 2002 af lov om  

 arbejdsløshedsforsikring  

 m.v.
§ 57.  

  

 Dagpenge  

 kan kun udbetales til et medlem, som er ledigt Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden er ophørt mere end midlertidigt.
Nærmere regler om, hvornår en  

 selvstændig  

 erhvervsdrivendes personlige arbejde i virksomheden anses for ophørt mere end  

 midlertidigt, fastsættes af direktøren for Arbejdsdirektoratet efter  

 forhandling med Landsarbejdsrådet.
§ 58.  

  

 Efter  

 forhandling med Landsarbejdsrådet kan direktøren for Arbejdsdirektoratet  

 fastsætte regler om 2)  

 	  

 retten til dagpenge  

 for et medlem, a)  

 	  

 som under ledighed  

 har bibeskæftigelse ved selvstændig virksomhed, eller Direktoratet for  

 Arbejdsløshedsforsikringens bekendtgørelse nr. 1146 af 20. december 1995 om  

 udøvelse af selvstændig virksomhed som bibeskæftigelse, som ændret ved  

 direktoratets bekendtgørelse nr. 851 af 26. oktober 2002 § 1.  

  

 Bekendtgørelsen  

 omfatter medlemmer, der alene eller sammen med andre udøver selvstændig  

 virksomhed som bibeskæftigelse.
 Stk. 2.  

  

 Som  

 bibeskæftigelse anses selvstændig virksomhed, der ikke er hovedbeskæftigelse  

 eller forsikringsgrundlag for medlemmet.
 Stk. 3.  

  

 Et medlem,  

 der har udøvet selvstændig virksomhed som hovedbeskæftigelse, er kun omfattet  

 af denne bekendtgørelse, hvis medlemmet opfylder betingelserne i § 20 i  

 direktoratets bekendtgørelse om ophør med udøvelse af selvstændig virksomhed  

 som hovedbeskæftigelse.
Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 § 20.  

  

 Et medlem,  

 der fortsætter med sit personlige arbejde i virksomheden efter at have  

 påbegyndt  

 lønarbejde, kan ikke anses for ledig, før betingelserne i kapital 1 og 2 er  

 opfyldt,  

 jf. dog stk. 2.
Stk. 2.  

  

 Ved  

 ledighed fra lønarbejdet vurderes retten til dagpenge efter reglerne for  

 medlemmer, der under ledighed har bibeskæftigelse ved selvstændig virksomhed,  

 når medlemmet dokumenterer umiddelbart forud for ledigheden enten 1)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid  

 i mindst 52 uger inden for de seneste 65 uger, eller 2)  

 	  

 at have haft lønarbejde  

 i en tid, der sammenlagt svarer til fagets fulde, sædvanlige arbejdstid i  

 mindst 26 uger inden for de seneste 35 uger, når der i umiddelbar tilknytning  

 til påbegyndelsen af lønarbejdet er sket en væsentlig omlægning af driften,  

 der  

 har medført en reduktion af arbejdsmængden i virksomheden.
