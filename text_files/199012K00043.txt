Nr LSF 43 Forslag til Lov om ændring af lov om radio- og fjernsynsvirksomhed  

 (Flerårig fastsættelse af licens m.v.) Fremsat af kommunikationsministeren (Torben Reckendorff) den 11. oktober 1990 Vedtaget ved tredjebehandling den 15. november 1990 Lov nr. 771 af 21/11/1990 § 1 I lov om radio- og fjernsynsvirksomhed, jf. lovbekendtgørelse nr. 339 af  

 22. maj 1990, foretages følgende ændringer:
 1. I § 13, stk. 1, ændres »§ 14« til: »§ 15  

 æ, stk. 1«.
 2. § 14 affattes således:
»§ 14. Danmarks Radios andel af afgifterne for benyttelse af  

 radio og fjernsynsmodtagere indgår i en særlig fond, der benævnes Radiofonden  

 og administreres af Danmarks Radios bestyrelse, jf. § 15 æ, stk. 1.« 3. I § 15 l, stk. 2, udgår »eller en ny  

 repræsentant«.
 4. § 15 v affattes således:
»§ 15 v.
TV 2's andel af afgifterne for benyttelse af radio-  

 og fjernsynsmodtagere indgår i en særlig fond, der benævnes TV 2-fonden og  

 administreres af den centrale bestyrelse, jf. § 15 æ, stk. 1.
Stk. 2. I fonden indgår desuden overskud ved reklamering i TV 2.  

 Kommunikationsministeren fastsætter for et eller flere år ad gangen med  

 tilslutning fra Folketingets Finansudvalg den andel af TV  

 2-reklameaktieselskabets overskud, som skal indbetales til TV 2-fonden.« 5. I § 15 w, stk. 2, udgår »årligt«.
 6. Efter § 15 z indsættes som nyt kapitel:
»Kapitel 2 c Afgifter for benyttelse af radio- og fjernsynsmodtagere § 15 æ. Størrelsen af afgifterne for benyttelse af radio- og  

 fjernsynsmodtagere fastsættes for et eller flere år ad gangen af  

 kommunikationsministeren med tilslutning fra Folketingets Finansudvalg.  

 Afgifterne opkræves af Danmarks Radio og indgår efter  

 kommunikationsministerens nærmere bestemmelse i Radiofonden og TV 2-fonden,  

 jf. § 14 og § 15 v.
Stk. 2. Kommunikationsministeren fastsætter nærmere regler om  

 afgiftspligtens indtræden og ophør m.v.
Efter forhandling med  

 socialministeren og bestyrelserne for Danmarks Radio og TV 2 kan  

 kommunikationsministeren fastsætte regler om nedsættelse eller bortfald af  

 afgifterne.
Der kan stilles midler til rådighed af statskassen til dækning af  

 det indkomsttab, sådanne regler medfører.
Stk. 3. Efter regler, der fastsættes af kommunikationsministeren,  

 påhviler det indehaveren af en radio- eller fjernsynsmodtager at give  

 Danmarks Radio meddelelse om opstillingen af apparatet.
Virksomheder, der  

 sælger eller udlejer radio- eller fjernsynsmodtagere til forbrugere, skal  

 efter regler fastsat af ministeren give Danmarks Radio meddelelse om  

 stedfundne salg eller lejemål.« 7. § 19 b, stk. 2, affattes således:
»Stk. 2. I fjernsyn må reklamer kun sendes i blokke, som skal  

 placeres mellem udsendelserne.« 8. § 19 b, stk. 4, nr. 1, affattes således:
»1) I TV 2 20 minutter daglig beregnet som et årligt gennemsnit.  

 Reklametiden kan ikke overstige 27 minutter pr. dag.
Der må maksimalt  

 udsendes 5 reklameblokke pr. dag.« 9. § 19 b, stk. 4, nr. 2, 2. pkt., affattes således:
»Hver tilladelseshaver må dog maksimalt udsende een reklameblok af  

 maksimalt 5 minutters varighed pr. dag.« 10. § 21 ophæves.
 11. I § 22, stk. 1, nr. 4, ændres »§ 21« til:  

 »§ 15 æ, stk. 3«.
§ 2 Loven træder i kraft den 1. januar 1991.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 339 af  

 22. maj 1990, foretages følgende ændringer:
 1. I § 13, stk. 1, ændres »§ 14« til »§ 15  

 æ, stk. 1«.
 2. § 14 affattes således:
»§ 14. Danmarks Radios andel af afgifterne for benyttelse af  

 radio og fjernsynsmodtagere indgår i en særlig fond, der benævnes Radiofonden  

 og administreres af Danmarks Radios bestyrelse, jf. § 15 æ, stk. 1.« 3. I § 15 l, stk. 2, udgår »eller en ny  

 repræsentant«.
 4. § 15 v affattes således:
»§ 15 v.
TV 2's andel af afgifterne for benyttelse af radio-  

 og fjernsynsmodtagere indgår i en særlig fond, der benævnes TV 2-fonden og  

 administreres af den centrale bestyrelse, jf. § 15 æ, stk. 1.
Stk. 2. I fonden indgår desuden overskud ved reklamering i TV 2.  

 Kommunikationsministeren fastsætter for et eller flere år ad gangen med  

 tilslutning fra Folketingets finansudvalg den andel af TV  

 2-reklameaktieselskabets overskud, som skal indbetales til TV 2-fonden.« 5. I § 15 w, stk. 2, udgår »årligt«.
 6. Efter § 15 z indsættes som nyt kapitel:
»Kapitel 2 c Afgifter for benyttelse af radio- og fjernsynsmodtagere § 15 æ. Størrelsen af afgifterne for benyttelse af radio- og  

 fjernsynsmodtagere fastsættes for et eller flere år ad gangen af  

 kommunikationsministeren med tilslutning fra Folketingets finansudvalg.  

 Afgifterne opkræves af Danmarks Radio og indgår efter  

 kommunikationsministerens nærmere bestemmelse i Radiofonden og TV 2-fonden,  

 jf. § 14 og § 15 v.
Stk. 2. Kommunikationsministeren fastsætter nærmere regler om  

 afgiftspligtens indtræden og ophør m.v.
Efter forhandling med  

 socialministeren og bestyrelserne for Danmarks Radio og TV 2 kan  

 kommunikationsministeren fastsætte regler om nedsættelse eller bortfald af  

 afgifterne.
Der kan stilles midler til rådighed af Statskassen til dækning af  

 det indkomsttab, sådanne regler medfører.
Stk. 3. Efter regler, der fastsættes af kommunikationsministeren,  

 påhviler det indehaveren af en radio- eller fjernsynsmodtager at give  

 Danmarks Radio meddelelse om opstillingen af apparatet.
Virksomheder, der  

 sælger eller udlejer radio- eller fjernsynsmodtagere til forbrugere, skal  

 efter regler, fastsat af ministeren, give Danmarks Radio meddelelse om  

 stedfundne salg eller lejemål.« 7. § 19 b, stk. 2, affattes således:
»Stk. 2. I fjernsyn må reklamer kun sendes i blokke, som skal  

 placeres mellem udsendelserne.« 8. § 19 b, stk. 4, nr. 1, affattes således:
»1) I TV 2 20 minutter daglig beregnet som et årligt gennemsnit.  

 Reklametiden kan ikke overstige 27 minutter pr. dag.
Der må maksimalt  

 udsendes 5 reklameblokke pr. dag.« 9. § 19 b, stk. 4, nr. 2, 2. pkt., affattes således:
»Hver tilladelseshaver må dog maksimalt udsende een reklameblok af  

 maksimalt 5 minutters varighed pr. dag.« 10. § 21 ophæves.
 11. I § 22, stk. 1, nr. 4, ændres »§ 21« til  

 »§ 15 æ, stk. 3«.
§ 2 Loven træder i kraft den 1. januar 1991.
Bemærkninger til lovforslaget Almindelige bemærkninger Loven om radio- og fjernsynsvirksomhed (nu: lovbekendtgørelse nr. 339 af  

 22. maj 1990) er senest ændret ved lov nr. 228 af 9. april 1990 (Statslig  

 finansiering af kortbølgevirksomhed) (se Folketingstidende 1989-90, sp. 4606,  

 sp. 5265, sp. 7495, sp. 7728, A sp. 3281, B sp. 571, C sp. 407) og lov nr.  

 311 af 16. maj 1990 (Sponsorering m.v.) (se Folketingstidende 1989-90, sp.  

 4607, sp. 5432, sp. 9148, sp. 9282, A sp. 3207, B sp. 1041, C sp. 543).
 Det foreliggende lovforslag indeholder forslag til de ændringer af  

 reglerne om finansieringsforholdene omkring Danmarks Radio og TV 2, som  

 følger af en aftale af 12. juni 1990 mellem regeringen, Socialdemokratiet,  

 Socialistisk Folkeparti, Centrum-Demokraterne og Kristeligt Folkeparti om den  

 fremtidige finansiering af Danmarks Radio og TV 2, herunder om  

 licensafgiftens størrelse, gældende for 1991, 1992 og 1993.
1. Om licensaftalen Den 12. juni 1990 blev der indgået en aftale mellem regeringen,  

 Socialdemokratiet, Socialistisk Folkeparti, Centrum-Demokraterne og  

 Kristeligt Folkeparti om finansieringen af Danmarks Radio og TV 2, herunder  

 om licensafgiftens størrelse, gældende indtil udgangen af 1993.
Efter de gældende regler fastsættes størrelsen af licensafgifterne  

 vedrørende Danmarks Radio og TV 2 årligt af kommunikationsministeren med  

 tilslutning fra Folketingets finansudvalg.
Det samme gælder for overførslen  

 af TV 2-reklameselskabets overskud til TV 2-fonden, samt for fastsættelsen af  

 størrelsen af den statsgaranti, der ifølge de gældende regler kan stilles til  

 sikring af driften af TV 2-virksomheden.
Efter de gældende regler har det desuden indtil nu kun været muligt at  

 udsende reklamer i TV 2 15 minutter dagligt fordelt på fire reklameblokke,  

 hvoraf een blok skal være knyttet til regionalprogrammet.
Reklametiden kan  

 ikke overstige 10 pct. af den daglige sendetid.
 Vedrørende licensafgifterne blev det aftalt, at licensafgifterne for alle  

 typer radio- og tv-licens forhøjes med 2 pct. årligt i aftaleperioden, dvs. i  

 1991, 1992 og 1993. Samtidig fastsættes der kun een samlet størrelse for  

 licensafgifterne.
 Det blev samtidig aftalt, at reglerne for reklame i TV 2 ændres, således  

 at der i et nærmere fastlagt omfang skabes mulighed for at sende flere  

 reklamer i TV 2, hvilket indebærer, at TV 2's indtægter fra TV  

 2-reklameselskabets salg af reklamer vil kunne øges.
 Licensaftalen nødvendiggør således at loven ændres, med henblik på at  

 skabe hjemmel for, at kommunikationsministeren med tilslutning fra  

 Folketingets finansudvalg kan fastsætte licensafgifterne, overførslen af  

 reklameoverskuddet til TV 2-fonden og størrelsen af statsgarantien til  

 sikring af de nødvendige midler til TV 2-virksomheden for flere år ad gangen.  

 Endvidere er det som følge af aftalen nødvendigt at ændre de gældende regler  

 om reklametiden i TV 2.
 Til opfyldelse af aftalen anmodede kommunikationsministeren den 8. august  

 1990 Folketingets finansudvalg om tilslutning til fastsættelsen af  

 licensafgifter, overførsel af TV 2-reklameselskabets overskud til TV 2-fonden  

 samt fastsættelse af statsgarantien til sikring af driften af TV 2 gældende  

 for 1991, 1992 og 1993. Finansudvalget tiltrådte den 22. august 1990  

 kommunikationsministerens anmodning (aktstykke nr. 306 af 22. august 1990).
 Det er en forudsætning for Finansudvalgets tilslutning, at der med  

 virkning fra 1. januar 1991 foretages de påkrævede ændringer af lov om radio-  

 og fjernsynsvirksomhed.
2. Lovforslagets økonomiske og administrative konsekvenser Lovforslaget har ingen økonomiske eller administrative konsekvenser for  

 staten eller kommunerne.
 For så vidt angår de økonomiske og administrative konsekvenser af  

 lovforslaget for Danmarks Radio og TV 2 henvises der til aftalen om  

 fastsættelse af radio- og tv-licensafgiften for perioden 1991-93 og  

 Folketingets finansudvalgs aktstykke om fastsættelsen af licensen for 1991,  

 1992 og 1993 m.v., der er optrykt som bilag til lovforslaget.
Bemærkninger til lovforslagets enkelte bestemmelser Til § 1 Til nr. 1 ad § 13, stk. 1 Forslaget er en redaktionel ændring, der følger af forslag nr. 2, nr. 4,  

 nr. 5 og nr. 6. Det bemærkes, at det af ændringerne til opkrævning af en  

 fælles afgift for Danmarks Radio og TV 2, jf. bemærkningerne til  

 ændringsforslag nr. 6, følger, at bestyrelsens forslag til rammefastsættelse  

 kun skal følges af forslag om den andel af afgifterne for benyttelse af  

 radio- og fjernsynsmodtagere, der tilfalder Danmarks Radio.
Til nr. 2, nr. 4, nr. 5 og nr. 6 ad § 14, § 15 v, § 15 w, stk. 2, og § 15 æ Efter § 14 og § 15 v, stk. 3, i den gældende lov fastsættes  

 licensafgifterne til Danmarks Radio og TV 2 årligt af  

 kommunikationsministeren med tilslutning fra Folketingets finansudvalg.
 Samtidig fastsætter ministeren ifølge § 15 v, stk. 4, med tilslutning fra  

 Folketingets finansudvalg den andel af TV 2-Reklameselskabets overskud, som  

 skal indbetales til TV 2-fonden.
 Endelig fastsætter ministeren ifølge § 15 w, stk. 2, med Finansudvalgets  

 tilslutning årligt størrelsen af en statsgaranti til sikring af de nødvendige  

 midler til driften af TV 2-virksomheden.
 For at give mulighed for, at de økonomiske rammer for Danmarks Radios og  

 TV 2's virksomhed kan fastlægges for flere år ad gangen, vil der som aftalt  

 nu blive indført hjemmel til, at licensafgiften kan fastsættes for eet eller  

 flere år ad gangen.
 Der vil samtidig blive indført hjemmel til, at overførslen af TV  

 2-reklameselskabets overskud til TV 2-fonden, samt størrelsen af  

 statsgarantien til sikring af driften af TV 2, ligeledes kan fastsættes for  

 eet eller flere år ad gangen.
Den foreslåede ændring, der medfører, at hovedbestemmelsen om fastsættelse  

 af licensafgifterne fremover vil fremgå af § 15 æ om afgifter for benyttelse  

 af radio- og fjernsynsmodtagere, som er fælles for Danmarks Radio og TV 2,  

 medens bestemmelserne om Danmarks Radios og TV 2's andel af licensindtægterne  

 hovedsagelig vil bestå af en henvisning til § 15 æ, har desuden til hensigt  

 at tydeliggøre, at der, som fastsat i aftalen af 12. juni 1990, i fremtiden  

 kun fastsættes een samlet størrelse for afgiften.
Denne afgift betales som  

 hidtil for benyttelsen af radio- og tv-modtagere.
 Desuden foreslås det med forslagets § 15 æ, stk. 2, at også TV 2 fremover  

 inddrages i eventuelle forhandlinger mellem kommunikationsministeren og  

 socialministeren om ændringer af reglerne om nedsættelse eller bortfald af  

 licensafgiften.
 Endelig indebærer forslagets § 15 æ, stk. 3, der overfører reglerne fra  

 den hidtidige § 21 vedrørende pligten til at give meddelelse om køb og salg  

 m.v. af radio- og fjernsynsmodtagere til § 15 æ, at reglerne om afgifter for  

 benyttelse af radio- og fjernsynsmodtagere nu er samlet eet sted, nemlig i §  

 15 æ.
 Derudover indeholder de foreslåede bestemmelser ingen ændringer af de  

 hidtidige regler om fastsættelsen af licensafgifter m.v.
Til nr. 3 Forslaget er af redaktionel karakter.
Til nr. 7-9 ad § 19 b, stk. 2 og 4 Ifølge de gældende regler må reklamer i fjernsyn kun sendes i blokke af  

 maksimalt 5 minutters varighed.
 Desuden må reklamer i TV 2 i dag ikke udgøre mere end 15 minutter daglig  

 fordelt på blokke, hvoraf een blok skal være knyttet til regionalprogrammet.  

 Reklametiden kan ikke overstige 10 pct. af den daglige sendetid.
Som følge af aftalen vil reglerne for reklametiden i TV 2 nu blive ændret,  

 således at der bliver mulighed for at sende reklamer i TV 2 20 minutter  

 dagligt beregnet som et gennemsnit for eet år ad gangen.
Reklametiden må dog  

 ikke overstige 27 minutter pr. dag, og der må maksimalt udsendes 5  

 reklameblokke pr. dag.
Den foreslåede ændring af § 19 b, stk. 2, og § 19 b, stk. 4, nr. 2,  

 indebærer, at reglen om, at reklameblokkene skal begrænses til 5 minutters  

 varighed, i fremtiden kun skal gælde for lokal-tv.
Dette følger naturligt af  

 de aftalte ændringer vedrørende reklametiden i TV 2, hvorefter  

 reklameblokkene i TV 2 ikke længere kan begrænses til blokke af maksimalt 5  

 minutters varighed.
Til nr. 10 ad § 21 Forslaget er en konsekvensændring, der følger af forslag nr. 6.
Til nr. 11 ad § 22, stk. 1, nr. 4 Forslaget er en konsekvensændring, der følger af forslag nr. 6.
Til § 2 Det er en forudsætning for Folketingets finansudvalgs tilslutning til  

 kommunikationsministerens anmodning om fastsættelse af licensafgiften for  

 1991, 1992 og 1993, og en nødvendighed for at licensaftalen kan få virkning  

 som forudsat, at de i det foreliggende lovforslag indeholdte forslag til  

 ændringer af lov om radio- og fjernsynsvirksomhed senest vedtages, således at  

 de kan få virkning fra den 1. januar 1991.
Bilag nr. 1 Den 12. juni 1990 Aftale om fastsættelse af radio- og tv-licensafgiften m.v.
for perioden 1991-1993 Der er enighed mellem regeringen, Socialdemokratiet, Socialistisk  

 Folkeparti, Centrum-Demokraterne og Kristeligt Folkeparti om den nedenfor  

 angivne finansieringsordning for Danmarks Radio og TV 2 gældende indtil  

 udgangen af 1993.
 Denne aftale vil blive udmøntet dels ved godkendelse i Finansudvalget af  

 aktstykke om fastsættelsen af licensafgiftens størrelse for 1991 snarest  

 muligt, dels ved gennemførelsen af en ændring af radio- og fjernsynsloven  

 inden årsskiftet 1990/91 med virkning fra 1. januar 1991, der indebærer en  

 udvidelse af reklametiden for TV 2 og endvidere hjemler mulighed for flerårig  

 fastsættelse af licensafgiftens størrelse samt af overførslerne af  

 reklameindtægter til TV 2.
 Aftalen indeholder følgende elementer:
 1. Licensafgiftens størrelse:
 Licensafgiften for alle typer radio- og tv-licens forhøjes med 2% årligt  

 i aftaleperioden, dvs. 1991, 1992 og 1993. Licensafgiften vil herefter  

 udgøre:
 Der fastsættes herefter kun een samlet størrelse for licensafgiften.
 2. Overførsler til Danmarks Radio og TV 2:
 Der overføres følgende beløb af licensprovenuet til henholdsvis  

 Radiofonden og TV 2-fonden:
 Til sikring mod udsving i reklameindtægternes størrelse stilles en  

 statsgaranti for TV 2 på 100 mio.kr. pr. år i aftaleperioden.
 3. Kommende lovændringer:
Reklamereglerne for TV 2 ændres, således at der skabes mulighed for at  

 sende flere reklamer, hvorefter der gennemsnitligt må sendes 20 minutters  

 daglig reklame og maksimalt 27 minutters reklame pr. dag.
Det fastholdes, at  

 reklamerne skal bringes mellem udsendelserne.
Reklamerne bringes i maksimalt  

 5 blokke.
 Reglerne for forelæggelse af aktstykke for Folketingets finansudvalg om  

 licensafgiftens størrelse mv. ændres, således at der kan godkendes en  

 fastsættelse for eet eller flere år ad gangen.
Bilag nr. 2 306 Kommunikationsministeren.
København, den 9. august 1990.
a.
Kommunikationsministeren anmoder hermed om finansudvalgets tilslutning  

 til, at radio- og fjernsynsafgifterne (inkl. moms) til Danmarks Radio og TV 2  

 pr. hhv. 1. januar 1991, 1. januar 1992 og 1. januar 1993 fastsættes således  

 for de tre år:
De anførte beløb er for halvårlig husstandsafgift og helårlig  

 institutions- og erhvervsafgift.
Tillægsafgifter for forsinket betaling  

 indstilles uændret fastsat til 50 kr., 40 kr. og 10 kr. pr. afgiftsbeløb.
 Endvidere anmodes om Finansudvalgets tilslutning til, at reklameselskabets  

 overskud, som forventes at udgøre følgende beløb:
 Endvidere anmodes om Finansudvalgets tilslutning til, at  

 kommunikationsministeren på forslagene til finanslovene for 1991, 1992 og  

 1993 stiller en årlig statsgaranti på 100 mio. kr. til sikring af driften af  

 TV 2-virksomheden.
 Finansudvalgets tilslutning til ovenstående forudsætter, at Folketinget  

 med virkning fra den 1. januar 1991 vedtager de efterfølgende nødvendige  

 justeringer af lov om radio- og fjernsynsvirksomhed (jf. lovbekendtgørelse  

 nr. 339 af 22. maj 1990), som følger af aftalen af 12. juni 1990 om  

 fastlæggelse af licensafgiftens størrelse for den treårige periode 1991, 1992  

 og 1993. Aftalen er vedlagt som bilag til dette aktstykke.
b.
Radio- og fjernsynsafgifter, der tilgår Danmarks Radio og TV 2,  

 fastsættes i h.t. lov om radio- og fjernsynsvirksomhed (jf. lovbekendtgørelse  

 nr. 339 af 22. maj 1990) af kommunikationsministeren med tilslutning fra  

 Folketingets finansudvalg.
 Ved aftale af 12. juni 1990 mellem regeringen, Socialdemokratiet,  

 Socialistisk Folkeparti, Centrum-Demokraterne og Kristeligt Folkeparti, jf.  

 bilag, er den nedenfor angivne finansieringsordning for Danmarks Radio og TV  

 2 indtil udgangen af 1993 blevet fastlagt.
 Det forventes, at de anførte licensafgifter vil indbringe:
 Provenuet forventes overført til henholdsvis Radiofonden og TV 2-fonden  

 således:
 Denne aftale vil blive udmøntet blandt andet ved gennemførelsen af en  

 ændring af radio- og fjernsynsloven inden årsskiftet 1990/91 med virkning fra  

 1. januar 1991, der indebærer en udvidelse af reklametiden for TV 2 og  

 endvidere hjemler mulighed for flerårig fastsættelse af licensafgiftens  

 størrelse samt af overførslerne af reklameindtægter til TV 2.
 For så vidt angår den statsgaranti, der skal fastsættes med henblik på  

 sikring af driften af TV 2 inden for den godkendte budgetramme - uanset  

 svingninger i indtægtsgrundlaget - bemærkes, at der i TV 2-virksomhedens  

 opbygningsfase fortsat knytter sig en vis usikkerhed til skønnet over  

 reklameindtægternes størrelse.
 Under hensyn til de ovenstående oplysninger om reklameindtægternes andel  

 af det samlede indtægtsgrundlag vil kommunikationsministeren på forslagene  

 til finanslovene for 1991, 1992 og 1993 stille en årlig statsgaranti på 100  

 mio. kr. til sikring af driften af TV 2-virksomheden.
c.
De samlede licensafgifter er hidtil blevet fastsat i henhold til § 14,  

 stk. 1, og § 15 v, stk. 3, i lov om radio- og fjernsynsvirksomhed (jf.  

 lovbekendtgørelse nr. 339 af 22. maj 1990) af kommunikationsministeren med  

 tilslutning fra Folketingets finansudvalg efter forslag fra de 2  

 institutioners bestyrelser.
Statsgarantien fastsættes efter samme lovs § 15  

 w, stk. 2.
e.
Under henvisning til ovenstående anmodes om tilslutning til, at radio-  

 og fjernsynsafgifterne (inkl. moms) pr. hhv. 1. januar 1991, 1. januar 1992  

 og 1. januar 1993 fastsættes således for de tre år:
De anførte beløb er for halvårlig husstandsafgift og helårlig  

 institutions- og erhvervsafgift.
Tillægsafgifter for forsinket betaling  

 indstilles fastsat til 50 kr., 40 kr. og 10 kr. pr. afgiftsbeløb.
 Endvidere anmodes om Finansudvalgets tilslutning til, at reklameselskabets  

 overskud, som forventes at udgøre følgende beløb:
Herudover anmodes om Finansudvalgets tilslutning til, at  

 kommunikationsministeren på forslagene til finanslovene for 1991, 1992 og  

 1993 stiller en årlig statsgaranti på 100 mio. kr. til sikring af driften af  

 TV 2-virksomheden.
Statsgarantien vil blive optaget som tekstanmærkning til §  

 27.11.01 Post- og Telegrafvæsenet, Generaldirektoratet, på  

 finanslovforslagene.
f.
Finansministeriets tilslutning foreligger Torben Rechendorff / Mogens Muller Til Finansudvalget.
 Tiltrådt den 22. august 1990 af et flertal i Finansudvalget (udvalget med  

 undtagelse af Fremskridtspartiets medlemmer, der stemte imod andragendet).
Svend E.
Hovmand Bilag nr. 3 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 13, stk. 1, ændres »§ 14« til »§ 15  

 æ, stk. 1«.
 § 13. Bestyrelsen fremsætter over for kommunikationsministeren  

 forslag til rammefastsættelse tillige med forslag til størrelsen af  

 afgifterne for benyttelse af radiofoni- og fjernsynsmodtagere, jf. § 14.
 2. § 14 affattes således:
»§ 14. Danmarks Radios andel af afgifterne for benyttelse af  

 radio og fjernsynsmodtagere indgår i en særlig fond, der benævnes Radiofonden  

 og administreres af Danmarks Radios bestyrelse, jf. § 15 æ, stk. 1.« § 14. Størrelsen af afgifterne for benyttelse af radiofoni- og  

 fjernsynsmodtagere fastsættes af kommunikationsministeren efter forslag fra  

 bestyrelsen og med tilslutning fra Folketingets finansudvalg, jf. § 15 v.
 Stk. 2. Afgifterne opkræves af Danmarks Radio og indgår i en  

 særlig fond, der benævnes Radiofonden og bestyres af institutionens  

 bestyrelse.
Stk. 3. Kommunikationsministeren fastsætter nærmere regler om  

 afgiftspligtens indtræden og ophør m.v.
Efter forhandling med  

 socialministeren og bestyrelsen kan kommunikationsministeren fastsætte regler  

 om nedsættelse eller bortfald af afgifterne.
Der kan stilles midler til  

 rådighed af Statskassen til dækning af det indtægtstab, sådanne regler  

 medfører.
 3. I § 15 l, stk. 2, udgår »eller en ny  

 repræsentant«.
§ 15 l.
TV 2 ledes af en bestyrelse på 8 medlemmer, som beskikkes  

 af kommunikationsministeren. 5 af medlemmerne udpeges af ministeren og skal  

 tilsammen repræsentere mediemæssig, kulturel og ledelsesmæssig indsigt.
De  

 regionale bestyrelser i fællesskab, jf. § 15 n, stk. 5, udpeger 2 medlemmer  

 og medarbejderne i den landsdækkende virksomhed 1 medlem til den centrale  

 bestyrelse.
 Stk. 2. I tilfælde af udtræden udpeges et nyt medlem eller en ny  

 repræsentant for den resterende del af beskikkelsesperioden.
 4. § 15 v affattes således:
»§ 15 v.
TV 2's andel af afgifterne for benyttelse af radio-  

 og fjernsynsmodtagere indgår i en særlig fond, der benævnes TV 2-fonden og  

 administreres af den centrale bestyrelse, jf. § 15 æ, stk. 1.
Stk. 2. I fonden indgår desuden overskud ved reklamering i TV 2.  

 Kommunikationsministeren fastsætter for et eller flere år ad gangen med  

 tilslutning fra Folketingets finansudvalg den andel af TV  

 2-reklameaktieselskabets overskud, som skal indbetales til TV 2-fonden.« § 15 v.
Der oprettes en selvstændig fond (TV 2-fonden), der  

 administreres af den centrale bestyrelse.
Stk. 2. Til TV 2-fonden indbetales 1) afgift for benyttelse af fjernsynsmodtagere, jf. stk. 3, og 2) overskud ved reklamering i TV 2.
 Stk. 3. Kommunikationsministeren fastsætter årligt med tilslutning  

 fra Folketingets finansudvalg størrelsen af afgifterne for benyttelse af  

 fjernsynsmodtagere samtidig med afgifterne til finansiering af Danmarks  

 Radios virksomhed, jf. § 14. Afgifterne opkræves af Danmarks Radio sammen med  

 de afgifter, der er nævnt i § 14. § 14, stk. 3, finder tilsvarende  

 anvendelse.
 Stk. 4. Kommunikationsministeren fastsætter årligt med tilslutning  

 fra Folketingets finansudvalg den andel af reklameselskabets overskud, som  

 skal indbetales til TV 2-fonden, jf. § 15 x.
 5. I § 15 w, stk. 2, udgår »årligt«.
§ 15 w.
TV 2's samlede virksomhed finansieres ved beløb, der  

 overføres fra TV 2-fonden i overensstemmelse med de af  

 kommunikationsministeren fastsatte rammebudgetter, og gennem indtægter ved  

 salg af programmer og andre ydelser, tilskud m.v.
 Stk. 2. Til sikring af de nødvendige midler til driften af TV  

 2-virksomheden stilles en statsgaranti, hvis størrelse fastsættes årligt af  

 komunikationsministeren med tilslutning fra Folketingets finansudvalg.
 6. Efter § 15 z indsættes som nyt kapitel:
»Kapitel 2 c Afgifter for benyttelse af radio- og fjernsynsmodtagere § 15 æ. Størrelsen af afgifterne for benyttelse af radio- og  

 fjernsynsmodtagere fastsættes for et eller flere år ad gangen af  

 kommunikationsministeren med tilslutning fra Folketingets finansudvalg.  

 Afgifterne opkræves af Danmarks Radio og indgår efter  

 kommunikationsministerens nærmere bestemmelse i Radiofonden og TV 2-fonden,  

 jf. § 14 og § 15 v.
Stk. 2. Kommunikationsministeren fastsætter nærmere regler om  

 afgiftspligtens indtræden og ophør m.v.
Efter forhandling med  

 socialministeren og bestyrelserne for Danmarks Radio og TV 2 kan  

 kommunikationsministeren fastsætte regler om nedsættelse eller bortfald af  

 afgifterne.
Der kan stilles midler til rådighed af statskassen til dækning af  

 det indkomsttab, sådanne regler medfører.
Stk. 3. Efter regler, der fastsættes af kommunikationsministeren,  

 påhviler det indehaveren af en radio- eller fjernsynsmodtager at give  

 Danmarks Radio meddelelse om opstillingen af apparatet.
Virksomheder, der  

 sælger eller udlejer radio- eller fjernsynsmodtagere til forbrugere, skal  

 efter regler, fastsat af ministeren, give Danmarks Radio meddelelse om  

 stedfundne salg eller lejemål.« 7. § 19 b, stk. 2, affattes således:
»Stk. 2. I fjernsyn må reklamer kun sendes i blokke, som skal  

 placeres mellem udsendelserne.« 8. § 19 b, stk. 4, nr. 1, affattes således:
»1) I TV 2 20 minutter daglig beregnet som et årligt gennemsnit.  

 Reklametiden kan ikke overstige 27 minutter pr. dag.
Der må maksimalt  

 udsendes 5 reklameblokke pr. dag.« 9. § 19 b, stk. 4, nr. 2, 2. pkt., affattes således:
»Hver tilladelseshaver må dog maksimalt udsender een reklameblok af  

 maksimalt 5 minutters varighed pr. dag.« § 19 b.
Reklamer skal klart kunne identificeres som sådanne,  

 således at de i indhold og præsentation adskiller sig fra de ordinære  

 udsendelser.
Stk. 2. I fjernsyn må reklamer kun sendes i blokke af maksimalt 5  

 minutters varighed.
Blokkene skal placeres mellem udsendelserne.
 Stk. 3. Inden for lokal radiovirksomhed kan reklamer placeres  

 overalt i sendefladen.
 Stk. 4. Reklameudsendelser må ikke udgøre mere end:
1) I TV 2 15 minutter daglig fordelt på blokke, hvoraf een blok knyttes  

 til regionalprogrammet.
Reklametiden kan ikke overstige 10 pct. af den  

 samlede daglige sendetid.
 2) Inden for lokal fjernsynsvirksomhed 10 pct. af den del af hver  

 tilladelseshavers daglige sendetid, der anvendes til udsendelser af  

 egenproduktion eller udsendelse, som har tilknytning til det lokale område.  

 Hver tilladelseshaver må maksimalt udsende een reklameblok pr. dag.
 3) Inden for lokal radiovirksomhed 10 pct. af den daglige sendetid.
 10. § 21 ophæves.
§ 21. Efter regler, der fastsættes af kommunikationsministeren,  

 påhviler det indehaveren af en radiofoni- eller fjernsynsmodtager at give  

 Danmarks Radio meddelelse om opstilling af apparatet.
Virksomheder, der  

 sælger eller udlejer radiofoni- eller fjernsynsmodtagere til forbrugere, skal  

 efter regler, fastsat af ministeren, give Danmarks Radio meddelelse om  

 stedfundne salg eller lejemål.
 11. I § 22, stk. 1, nr. 4, ændres »§ 21« til  

 »§ 15 æ, stk. 3«.
§ 22. Med bøde straffes den, der 1) spreder lyd- eller billedprogrammer, der er bestemt til modtagelse af  

 almenheden, ved hjælp af radioanlæg i strid med § 1, 2) fordeler lyd- eller billedprogrammer til lokaler, som anvendes til  

 privat beboelse, ved hjælp af fællesantenneanlæg eller andre kabelanlæg i  

 strid med § 3 eller § 3 a, 3) tilsidesætter en afgørelse om berigtigelse, jf. § 15 g eller § 19 e,  

 stk. 4, eller 4) overtræder § 3 b, § 15 c, § 15 d eller § 21.
