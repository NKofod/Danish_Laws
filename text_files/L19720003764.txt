 Ved kgl. resolution af 28. juli 1970, og efter at folketinget den 17. maj  

 1966 har meddelt sit samtykke dertil, har Danmark ratificeret den af den 41.  

 internationale arbejdskonference i Geneve i 1958 vedtagne konvention om  

 nationale identitetsdokumenter for søfolk.
 Konventionen har følgende ordlyd (den franske tekst er udeladt her):
Konvention nr. 108 angående søfolks nationale identitetspapirer.
Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 29. april 1958 er trådt sammen til sin 41. samling, og som har besluttet at vedtage visse forslag med hensyn til den gensidige  

 eller internationale anerkendelse af søfolks nationale identitetskort,  

 hvilket spørgsmål er optaget som 7. punkt på dagsordenen, og som har besluttet, at disse forslag skal tage form af en international  

 konvention, vedtager i dag den 13. maj 1958 følgende konvention, der betegnes  

 konventionen af 1958 om søfolks identitetsdokumenter:
Artikel 1 1. Denne konvention kommer til anvendelse på enhver  

 søfarende, der er beskæftiget i en hvilken som helst stilling om bord i et  

 skib - bortset fra krigsskibe -, der er registreret som hjemmehørende i et  

 område, for hvilket konventionen er i kraft, og som anvendes i egentlig  

 søfart.
 2. I tilfælde af tvivl med hensyn til om nogen  

 personkategori er at betragte som søfarende i nærværende konventions  

 forstand, skal spørgsmålet afgøres af den kompetente myndighed i hvert land  

 efter forhandling med skibsredernes og de søfarendes organisationer.
Artikel 2 1. Enhver medlemsstat, for hvilken nærværende  

 konvention er i kraft, skal til enhver af dens statsborgere, der er  

 søfarende, efter ansøgning fra den pågældende udstede et  

 »identitetsdokument for søfarende« i overensstemmelse med  

 bestemmelserne i artikel 4 i nærværende konvention.
For så vidt det er  

 upraktisk at udstede sådanne dokumenter til særlige kategorier af et  

 medlemslands søfarende, kan dette i stedet udstede et pas, der angiver, at  

 indehaveren er søfarende.
Et sådant pas skal da have samme gyldighed som et  

 identitetsdokument for søfarende i nærværende konventions forstand.
 2. Enhver medlemsstat, for hvilken nærværende  

 konvention er i kraft, kan udstede et identitetsdokument for søfarende til  

 enhver anden søfarende, som enten gør tjeneste om bord i et skib, der er  

 registreret i dens område, eller som er indregistreret ved et  

 forhyringskontor inden for dens område, og som ansøger om et sådant dokument.
Artikel 3 Identitetsdokumentet skal til enhver tid forblive i den søfarendes  

 besiddelse.
Artikel 4 1. Identitetsdokumentet for søfarende skal være enkelt  

 udformet, fremstillet af et holdbart materiale og indrettet således, at  

 enhver ændring vil være let at opdage.
 2. Identitetsdokumentet for søfarende skal indeholde  

 den udstedende myndigheds navn og titel, udstedelsesdato og -sted samt en  

 angivelse af, at dokumentet er et identitetsdokument for søfarende udstedt i  

 henhold til nærværende konvention.
 3. Identitetsdokumentet for søfarende skal indeholde  

 følgende oplysninger om indehaveren:
 4. For så vidt et medlemsland udsteder et  

 identitetsdokument for søfarende til en udenlandsk søfarende, er  

 nationalitetsangivelse ikke fornøden, ligesom en sådan angivelse ikke kan  

 tjene som afgørende bevis for den pågældendes nationalitet.
 5. Enhver begrænsning af gyldighedsperioden for et  

 identitetsdokument for søfarende skal være tydeligt angivet i dokumentet.
 6. Med forbehold af bestemmelserne i de foregående  

 stykker i nærværende artikel skal den nøjagtige form for og indhold af  

 identitetsdokumentet for søfarende fastsættes af det udstedende medlemsland  

 efter forhandling med skibsredernes og de søfarendes organisationer.
 7. Ved national lovgivning kan det fastsættes, at  

 identitetsdokumentet for søfarende skal indeholde yderligere oplysninger.
Artikel 5 1. Enhver søfarende, som er i besiddelse af et gyldigt  

 identitetsdokument for søfarende, der er udstedt af den kompetente myndighed  

 i et land, for hvilket nærværende konvention er i kraft, skal have adgang til  

 genindrejse i det pågældende land.
 2. En sådan adgang til genindrejse skal gives den  

 søfarende inden for et tidsrum af mindst eet år efter den i det nævnte  

 dokument angivne udløbsdato for dokumentets gyldighed.
Artikel 6 1. Ethvert medlemsland skal tillade en søfarende, der  

 er i besiddelse af et gyldigt identitetsdokument for søfarende, indrejse til  

 et område, for hvilket nærværende konvention er i kraft, såfremt indrejsen  

 ønskes for midlertidig landlov under skibets ophold i havn.
 2. Såfremt identitetsdokumentet for søfarende  

 indeholder særlige rubrikker til de fornødne stempler, skal ethvert  

 medlemsland endvidere tillade en søfarende, der er i besiddelse af et gyldigt  

 identitetsdokument for søfarende, indrejse til et område, for hvilket  

 nærværende konvention er i kraft, såfremt indrejsen ønskes i følgende øjemed:
3. Ethvert medlemsland er berettiget til før adgang  

 til dets område gives i de i de foregående stykker nævnte tilfælde, at kræve  

 forelagt tilfredsstillende, dokumenteret bevis fra den søfarende, den  

 pågældende reder eller dennes repræsentant eller fra vedkommende konsul for  

 en søfarendes hensigt med indrejsen og hans evne til at gennemføre denne  

 hensigt.
Medlemslandet er ligeledes berettiget til at begrænse den søfarendes  

 ophold til et tidsrum, der skønnes rimeligt for det i betragtning kommende  

 formål.
 4. Intet i nærværende artikel skal kunne fortolkes  

 således, at det indskrænker et medlemslands ret til at nægte en bestemt  

 person adgang til indrejse og ophold på dets territorium.
Artikel 7 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
Artikel 8 1. Nærværende konventioner kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret af generaldirektøren.
 2. Den træder i kraft et år efter det tidspunkt, da de  

 to medlemmers ratifikationer er blevet indregistreret af generaldirektøren.
 3. Derefter træder konventionen i kraft for enhver  

 medlemsstat et år efter datoen for indregistreringen af dens ratifikation.
Artikel 9 1. En medlemsstat, som har ratificeret nærværende  

 konvention, kan opsige den efter ti års forløb fra den dato at regne, da  

 konventionen første gang træder i kraft, ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft et år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke senest et år efter udløbet af den i foregående stykke  

 omhandlede tiårs-periode benytter sig af den i nærværende artikel hjemlede  

 opsigelsesret, er forpligtet i endnu et tidspunkt af ti år og kan derefter  

 opsige nærværende konvention ved udløbet af hver tiårs-periode i henhold til  

 de i nærværende artikel fastsatte bestemmelser.
Artikel 10 1. Det internationale Arbejdsbureaus generaldirektør  

 skal underrette alle Den internationale Arbejdsbureaus medlemmer om  

 indregistreringen af de ratifikationer og opsigelser, han har modtaget fra  

 organisationens medlemmer.
 2. Samtidig med, at generaldirektøren underretter  

 organisationens medlemmer om ratifikation nr. 2, skal han henlede  

 medlemmernes opmærksomhed på konventionens ikrafttrædelsesdato.
Artikel 11 Det internationale Arbejdsbureaus generaldirektør skal i medfør af artikel  

 102 i De forenede Nationers pagt give De forenede Nationers generalsekretær  

 detaljerede oplysninger om de ratifikationer og opsigelser, han har  

 indregistreret i medfør af bestemmelserne i de foregående artikler.
Artikel 12 Når Det internationale Arbejdsbureaus styrelsesråd finder det nødvendigt,  

 skal det forelægge en rapport om gennemførelsen af nærværende konvention for  

 generalkonferencen og skal overveje ønskeligheden af at sætte spørgsmålet om  

 en fuldstændig eller delvis revision af den på konferencens dagsorden.
Artikel 13 1. Såfremt konferencen vedtager en ny konvention, der  

 helt eller delvis reviderer nærværende konvention, skal, medmindre den nye  

 konvention bestemmer andet, 2. Nærværende konvention skal under alle  

 omstændigheder forblive i kraft i dens faktiske form og indhold for de  

 medlemsstater, der har ratificeret den, men som ikke har ratificeret den  

 reviderede konvention.
Artikel 14 De engelske og franske gengivelser af nærværende konventions tekst er lige  

 autentiske.
 Konventionen trådte i kraft den 19. februar 1961.
 Danmarks ratifikationsinstrument deponeredes hos ILO den 26. oktober 1970,  

 og konventionen trådte herefter i medfør af artikel 8 i kraft for Danmarks  

 vedkommende den 26. oktober 1971.
 Desuden er konventionen i kraft for følgende lande:
 Barbados, Brasilien, Canada, Finland, Frankrig, Ghana, Grækenland,  

 Guatemala, Guyana, Honduras, Iran, Irland, Italien, Malta, Mauritanien,  

 Mexico, Norge, Panama, Portugal, De socialistiske Sovjetrepublikkers Union,  

 Det forenede Kongerige Storbritannien og Nordirland, Sverige, Tanzania,  

 Tunesien og Den ukrainske socialistiske Sovjetrepublik.
 Udenrigsministeriet, den 17. april 1972.
K.B.
Andersen.
