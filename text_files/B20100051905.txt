Bekendtgørelse om ændring af bekendtgørelse om tilskud til pasning af børn med handicap eller langvarig sygdom (Ændrede forfalds- og indbetalingsfrister for ATP-bidrag) § 1 I bekendtgørelse nr. 1198 af 15. oktober 2007 om tilskud til pasning af børn med handicap eller langvarig sygdom, foretages følgende ændringer:
 1. I § 21, stk. 1, ændres »i alderen 16-66 år« til: »mellem det fyldte 16. år og folkepensionsalderen«.
 2. § 24, stk. 1 og 2, affattes således:
»Det samlede ATP-bidrag opgøres kvartalsvis af kommunen.
Kommunen kan vælge at betale bidraget via eget lønsystem eller et lønservicebureau.
Ved begge betalingsmuligheder skal der enten anvendes Pengeinstitutternes Betalingssystemer (PBS) Overførselsservice, Dataløn eller Letløn.
Hvis kommunen ikke betaler via en af de nævnte muligheder, bliver beløbet opkrævet via PBS Betalingsservice ved automatisk træk, elektronisk indbetalingskort eller fysisk indbetalingskort.
Opkrævningen sendes af Arbejdsmarkedets Tillægspension.
Stk. 2. Bidragene efter § 21 forfalder til betaling den 1. maj, 1. august, 1. november og 1. februar.
Kommunen skal betale det samlede bidrag til Arbejdsmarkedets Tillægspension senest den 7. i forfaldsmåneden.
Indbetalingen skal ske under det SE-nummer, der anvendes til udbetaling af ydelserne.« 3. I § 25 ændres »§ 3, stk. 1, nr. 10,« til: »§ 3, stk. 1, nr. 9,«.
§ 2 Bekendtgørelsen træder i kraft den 1. juni 2010.
