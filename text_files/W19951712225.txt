Virksomhedsomdannelsesloven - Virksomhedsomdannelsesloven, - omdannelse, - entreprisekontrakt, - bestående virksomhed Reference: LBK nr. 721 af 1. aug. 1994 (VOL). LV 1994 E.H.2.1.
 En kommune spurgte Told- og Skattestyrelsen om virksomhedsomdannelsesloven  

 kan finde anvendelse i følgende tilfælde, hvor en  

 entreprisekontrakt om opførelse af et erhvervsbyggeri overdrages til  

 et selskab.
 Omstændighederne var følgende:
Fem investorer, hvoraf to er bosiddende i den pågældende  

 kommune, har i 1987, hver især, indgået ensartede  

 entreprisekontrakter om opførelse af erhvervsbyggeri.
De enkelte  

 entreprisekontrakter har en størrelse på omkring 5.000.000 kr.  

 Investorerne har efterfølgende erhvervet egne erhvervsgrunde ved T  

 station for priser i størrelsesordenen 900.000 kr. med tillæg af  

 byggemodningsudgifter.
 Med udgangspunkt i et af tilfældene er der herefter sket  

 følgende:
 Ved indkomstopgørelsen for 1987, 1988 og 1991 foretager investor  

 fradrag for forskudsafskrivning med h.h.v. 735.000 kr., 735.000 kr. og  

 953.400 kr. (nedsættes ved skatteansættelsen med 113.400.  

 kr.).
 I marts måned 1992 meddeler Ligningsrådet efter  

 ansøgning fristforlængelse efter AL § 29 Q til udgangen af  

 indkomståret 1994, på betingelse af at byggeriet fuldføres  

 senest med udgangen af indkomståret 1994. Det fremgår af  

 afgørelsen at investorerne var fast besluttet på, at  

 byggeriet(erne) skal gennemføres som forudsat.
 Med virkning pr. 1. januar 1992 overdrages entreprisekontrakten til et  

 skuffeselskab under anvendelse af virksomhedsomdannelsesloven.
I den selskabsmæssige åbningsbalance pr. 1. januar 1992  

 angives entreprisekontrakten som Forudbetaling for materielle  

 anlægsaktiver med et beløb på 212.709. I øvrigt  

 beregnes der et stiftertilgodehavende på 25 pct. af beløbet  

 eller 53.177 kr.
Eventualskatten angives til 0. Anparter nes  

 skattemæssige anskaffelsessum selvangives til et negativt beløb  

 på (2.163.868) kr. således:
Forudbetaling for materielle anlægsaktiver 212.709 kr.
Forskudsagskrivninger (2.423.400) kr.
Stiftertilgodehavende (53.177) kr.
Anskaffelsessum for anparterne 100.000 kr.
 (2.163.868) kr.
 Beløbet er efterfølgende ændret med 113.400 kr. til  

 (2.050.468) kr.
Den 18/5 1993 sælger investor nævnte anparter for 1 kr. og  

 konstaterer herved en skattepligtig fortjeneste, svarende til anparternes  

 negative anskaffelsessum på (2.050.468) kr. med tillæg af  

 salgssummen 1 kr. eller 2.050.467 kr.
Denne gevinst udlignes fuldt ud i fra  

 1992 overført beregnet teknisk aktietab på 2.172.022 kr.,  

 opgjort efter de dagældende regler for opgørelse af aktieavance,  

 den såkaldte aktie for aktie-metode, ved salg den 18/9 1992, efter en  

 forudgående fondsudvidelse, af halvdelen af kapitalen i et selskab som  

 investor erhvervede den 13/8 1992.
 Told- og Skattestyrelsen bemærker, at det efter forarbejderne til  

 virksomhedsomdannelsesloven udtrykkeligt er forudsat, at det er en  

 bestående virksomhed, der overføres til selskabet, hvorimod  

 loven ikke skal finde anvendelse på overdragelse af en del af en  

 virksomhed, herunder på enkeltaktiver.
Efter Told- og Skattestyrelsens opfattelse er det alene et ikke fysisk  

 enkeltaktiv, nemlig retten ifølge en bindende aftale  

 (entreprisekontrakt), der er genstand for overdragelse.
Et sådant aktiv  

 kan efter Styrelsens opfattelse ikke anses for en bestående virksomhed,  

 således som dette er en forudsætning for at  

 virksomhedsomdannelsesloven finder anvendelse.
 Told- og Skattestyrelsen finder herefter, at overdragelsen må  

 behandles efter gældende regler for skattepligtige overdragelser,  

 herunder med efterbeskatning af foretagne forskudsafskrivninger efter AL § 29  

 P.
 Det tilføjes, at denne udtalelse alene er vejledende, idet  

 spørgsmålet henhører under ligningen med klageadgang i  

 sædvanlig instansfølge.
