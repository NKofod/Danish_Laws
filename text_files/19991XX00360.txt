Skriftlig fremsættelse (1. marts 2000) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om Danmarks  

 ratifikation af den valgfri protokol af 6. oktober 1999 til konventionen om  

 afskaffelse af alle former for diskrimination imod kvinder.
(Beslutningsforslag nr.
B 111).
 Forslaget tilsigter, at Danmark kan ratificere den valgfri  

 protokol af 6. oktober 1999 til konventionen om afskaffelse af alle former  

 for diskrimination imod kvinder.
Protokollen blev vedtaget af FN s generalforsamling den 6.  

 oktober 1999 og åbnet for undertegnelse den 10. december 1999. Indtil  

 nu er den valgfri protokol undertegnet af 24 lande.
Det er håbet, at  

 Danmark kan være blandt de første lande, der ratificerer  

 protokollen.
Dette vil kunne medvirke til, at protokollen i forbindelse med  

 den særlig samling af FN s Generalforsamling, Beijing+5, den 5.-9. juni  

 2000 om opfølgning på FN s 4. Verdenskvindekonference i Beijing  

 i 1995, kan opnå de ti ratifikationer, der kræves for at den kan  

 træde i kraft.
Baggrunden for udarbejdelsen af protokollen er  

 ønsket om at opnå et instrument, der skulle indeholde både  

 en individuel klageadgang og samtidig en adgang for konventionens  

 komité til at foretage undersøgelser på eget initiativ i  

 forbindelse med mulige grove eller systematiske krænkelser af  

 konventionen.
De med protokollen etablerede procedurer vil kunne yde et  

 væsentligt bidrag til at virkeliggøre intentionerne bag  

 konventionen.
FN s Kvindekommission nedsatte i 1996 en arbejdsgruppe med  

 henblik på at forhandle protokollen.
Arbejdsgruppen har fortsat  

 forhandlinger i 1997 og 1998. Den 12. marts 1999 blev protokollen endelig  

 færdigforhandlet, således at FN s generalforsamling  

 den 6. oktober 1999 på sin 54. samling kunne vedtage den valgfri  

 protokol.
Med den vedtagne tekst lykkedes det at opnå enighed  

 om en protokol omfattende både en klageprocedure og en  

 undersøgelsesprocedure.
Staterne har mulighed for at fravælge  

 undersøgelsesproceduren, men kan i øvrigt ikke tage forbehold  

 overfor protokollen.
Klageadgangen omfatter individer og grupper af  

 individer, mens der for NGO er kun indirekte åbnes adgang til at  

 indbringe klager for komiteen som repræsentanter for disse.
Forslaget til folketingbeslutning har været forelagt  

 ressortministerierne samt Ligestillingsrådet.
Også  

 Grønland og Færøerne er blevet hørt.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det høje Tings velvillige behandling.
