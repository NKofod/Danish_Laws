Bekendtgørelse om foder og fodervirksomheder1) I medfør af § 1, stk. 1-7, § 1 a, stk. 1 og 2, § 2, stk. 4, og § 6, stk. 2, i lov om foderstoffer, jf. lovbekendtgørelse nr. 1000 af 2. juli 2018, fastsættes i henhold til bemyndigelse efter § 7, nr. 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:
Kapitel 1 Bekendtgørelsens anvendelsesområde og overordnede krav § 1. Denne bekendtgørelse omfatter fodervirksomheders aktiviteter, herunder fremstilling, transport, oplagring, markedsføring, indførsel og anvendelse af foder.
 Stk. 2. Foder og fodervirksomheder skal opfylde de bestemmelser, der er fastsat i foderlovgivningen, herunder forordninger fastsat af Den Europæiske Union og bekendtgørelse om indførsel af foder med særlige restriktioner m.v.
 Stk. 3. I denne bekendtgørelse anvendes definitionerne i Den Europæiske Unions forordninger om foder, forordningen om animalske biprodukter og gennemførelsesforordningen.
 Stk. 4. Ud over definitionerne nævnt i stk. 3, anvendes følgende definitioner i bekendtgørelsen:
 1) Uønsket stof: Ethvert stof eller produkt, bortset fra patogener, der forekommer i og/eller på produkter bestemt til foder, og som udgør en potentiel fare for dyrs og menneskers sundhed, dyrevelfærd eller for miljøet, eller som kan påvirke den animalske produktion ugunstigt.
 2) Produkter bestemt til foder: Fodermidler, forblandinger, tilsætningsstoffer, foderstoffer og alle andre produkter, der er bestemt til anvendelse i, eller som anvendes i foder.
 3) Dyr: Dyr, der tilhører arter, som mennesker normalt fodrer og holder eller anvender til konsum, og dyr, der lever frit i naturen, hvis de fodres med foderstoffer.
Kapitel 2 Fodermidler og foderblandinger samt foder med særlige ernæringsformål (diætetisk foder) § 2. Foder med særlige ernæringsformål (diætetisk foder), må kun fremstilles, markedsføres og anvendes i overensstemmelse med Europa-Parlamentets og Rådets forordning (EF) nr. 767/2009 af 13. juli 2009 om markedsføring og anvendelse af foder og bilag 1 til denne bekendtgørelse.
Kapitel 3 Fodertilsætningsstoffer og forblandinger § 3. Fodertilsætningsstoffer, der er godkendt i henhold til Rådets direktiv 70/524/EØF af 23. november 1970 om tilsætningsstoffer til foderstoffer, skal fremstilles, markedsføres og anvendes i overensstemmelse med artikel 10, i Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer, og skal opfylde bestemmelserne såvel i bilag 2, i denne bekendtgørelse som i godkendelsen.
 Stk. 2. Fodertilsætningsstoffer, der er godkendt i henhold til Rådets direktiv 82/471/EØF af 30. juni 1982 om visse produkter, der anvendes i foderstoffer, herunder aminosyrer og deres salte, skal fremstilles, markedsføres og anvendes i overensstemmelse med artikel 10, i Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer og opfylde bestemmelserne i bilag 3, i denne bekendtgørelse.
Kapitel 4 Uønskede stoffer og pesticidrester § 4. Produkter bestemt til foder må kun indføres fra tredjelande, bringes i omsætning eller anvendes til fodring, hvis de er af sund og sædvanlig handelskvalitet og derfor, når de anvendes korrekt, ikke udgør nogen fare for menneskers eller dyrs sundhed eller for miljøet eller ikke kan påvirke den animalske produktion ugunstigt.
 Stk. 2. Navnlig kan produkter bestemt til foder, hvis indhold af uønskede stoffer ikke overholder de maksimumsindhold, der er fastsat i bilag I, i Europa-Parlamentets og Rådets direktiv 2002/32/EF af 7. maj 2002 om uønskede stoffer i foderstoffer, ikke anses for at være i overensstemmelse med stk. 1.
 Stk. 3. Er der ikke fastsat noget tilladt maksimumindhold af uønskede stoffer i tilskudsfoder, må mængden af uønskede stoffer ikke overstige det maksimumindhold, der er fastsat for fuldfoder, under hensyn til den mængde, der foreskrives for anvendelsen af tilskudsfoderet.
 Stk. 4. Produkter bestemt til foder, som indeholder uønskede stoffer i større mængder end det maksimumindhold, som fastlagt i bilag I, i Europa-Parlamentets og Rådets direktiv 2002/32/EF af 7. maj 2002 om uønskede stoffer i foderstoffer, må ikke blandes med det samme eller andre produkter med henblik på fortynding.
 Stk. 5. For at mindske eller fjerne kilder til uønskede stoffer i produkter bestemt til foder skal lederen af en fodervirksomhed i samarbejde med Fødevarestyrelsen foretage undersøgelser for at identificere kilderne til uønskede stoffer i tilfælde, hvor det fastsatte maksimumsindhold overskrides, og hvor der påvises et forhøjet indhold af visse stoffer under hensyntagen til baggrundsværdier, herunder hvis de fastsatte indgrebstærskler i direktivets bilag II, er overskredet.
 § 5. For pesticider, der tilhører gruppen »organiske chlorforbindelser (undtagen dioxiner og pcber)«, gælder de maksimumindhold, der er fastsat i bilag I, del IV, i Europa-Parlamentets og Rådets direktiv 2002/32/EF af 7. maj 2002 om uønskede stoffer i foderstoffer.
Salmonella § 6. Fodervirksomheder skal effektivt forebygge og bekæmpe salmonellabakterier i foder.
 Stk. 2. Fodervirksomheder skal serotype alle salmonella-isolater fra foder- og miljøprøver.
Stk. 3.  Ved fund af salmonellabakterier i foder, uanset serotype, må foderet ikke markedsføres.
Hvis der findes salmonellabakterier i foder til høns eller kyllinger af arten »Gallus gallus« eller kalkuner, skal fodervirksomheden underrette aftagere af foderet.
 Stk. 4. Ved fund i foder af salmonellabakterier, som vurderes at udgøre en fare for menneskers eller dyrs sundhed, er foderet farligt.
 Stk. 5. Ved fund af salmonellabakterier, uanset serotype, på produktionsudstyr efter varmebehandling af foder til høns eller kyllinger af arten »Gallus gallus« eller kalkuner, skal fodervirksomheden underrette aftagere af foder, når der er en risiko for, at foderet kan være blevet forurenet med salmonellabakterier.
 Stk. 6. Fodervirksomheder skal sikre, at foder til høns eller kyllinger af arten »Gallus gallus« eller kalkuner, er varmebehandlet, så foderet har opnået en temperatur på 81° C i procesforløbet, jf. dog stk. 7.
 Stk. 7. Undtaget fra varmebehandlingskravet er:
a) hele kerner af korn og hele kerner af frø, såfremt disse ikke er olieholdige, b) hø, halm, frisk grønt, rå frugt, grøntsager, rodfrugter, afskårne grene, løv og ensilageprodukter, c) findelte kerner af korn og kerner af frø, såfremt disse ikke er olieholdige, og kun anvendes til fodring på den ejendom, hvor de er findelt, samt andre ejendomme med samme ejer, og d) vitaminer, mineraler og enzymer der ikke anses for at udgøre en risiko for introduktion af salmonella.
 Stk. 8. Fodervirksomheder, der producerer foder til høns eller kyllinger af arten »Gallus gallus« eller kalkuner, skal udarbejde og følge et egenkontrolprogram, som skal leve op til alle relevante krav i en branchekode, der af Fødevarestyrelsen er vurderet tilstrækkelig til at forebygge, at salmonella introduceres i produktionskæden, og til at sikre, at eventuelt introduceret salmonella fjernes effektivt fra produktionskæden.
 § 7. Fødevarestyrelsen kan, ved modtagelse af behørig dokumentation og efter en konkret vurdering, beslutte at dispensere for reglerne i § 6, stk. 6, hvis Fødevarestyrelsen vurderer, at hensynet bag bestemmelsen som helhed ikke tilsidesættes, herunder at der ikke derved opstår en risiko for smitte til dyr eller opstår en risiko for forringelse af fødevaresikkerheden.
Kapitel 5 Mærkning § 8. Foder med særlige ernæringsformål skal mærkes i overensstemmelse med bestemmelserne i Europa-Parlamentets og Rådets forordning (EF) nr. 767/2009 af 13. juli 2009 om markedsføring og anvendelse af foder og efter bestemmelserne i bilag 1, til denne bekendtgørelse.
 Stk. 2. Ved den specifikke angivelse af fodermidler i foderblandinger til dyr, der ikke bruges i fødevareproduktionen, undtagen pelsdyr, kan de i bilag 4, i denne bekendtgørelse anførte kategoribetegnelser anvendes.
 § 9. Ved markedsføring af fodermidler og foderblandinger med indhold af fodertilsætningsstoffer, der er godkendt i henhold til Rådets direktiv 82/471/EØF af 30. juni 1982 om visse produkter, der anvendes i foderstoffer, herunder aminosyrer og deres salte, skal disse, udover hvad der følger af Europa-Parlamentets og Rådets forordning (EF) nr. 767/2009 af 13. juli 2009 om markedsføring og anvendelse af foder, tillige være mærket i overensstemmelse med bestemmelserne i bilag 3 i denne bekendtgørelse.
Kapitel 6 Fodervirksomheders registrering, godkendelse og tilladelser § 10. Fodervirksomheder, herunder virksomheder med primærproduktion, skal efter artikel 9 og 10, i foderhygiejneforordningen registreres eller godkendes hos Fødevarestyrelsen, jf. dog stk. 2-4.
 Stk. 2.  Virksomheder med primærproduktion, der producerer op til 5 tons foderstoffer årligt, må levere dette direkte til bedrifter inden for en radius af 50 km fra primærproducenten uden at være omfattet af bestemmelserne i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne (foderhygiejneforordningen).
 Stk. 3.  Virksomheder med primærproduktion må levere op til 5 tons foderstoffer årligt direkte til bedrifter inden for en radius af 50 km fra primærproducenten, uden at denne aktivitet er omfattet af bestemmelserne i foderhygiejneforordningen.
 Stk. 4. Fodring af dyr til brug for levering af små mængder animalske fødevarer til endelige forbrugere og lokale detailvirksomheder efter § 5, stk. 2, og § 6, stk. 1 og 2, i bekendtgørelse om autorisation og registrering af fødevarevirksomheder m.v. er ikke omfattet af bestemmelserne i foderhygiejneforordningen.
 § 11. Fodervirksomheder herunder virksomheder med primærproduktion, skal efter artikel 7 og bilag IV i TSE-forordningen registreres, godkendes eller have en tilladelse hos Fødevarestyrelsen.
Stk. 2. Fodervirksomheder i led efter primærproduktionen skal ansøge om registrering, godkendelse eller tilladelse, der skal indsendes til Fødevarestyrelsen.
Der skal benyttes blanketter, som findes på Fødevarestyrelsens hjemmeside www.fvst.dk, jf. dog § 14.
 § 12. Virksomheder i led efter primærproduktion skal anvende blanketten om registrering og godkendelse som fodervirksomhed, som findes på Fødevarestyrelsens hjemmeside på fvst.dk i følgende tilfælde, jf. dog § 13:
 1) Anmeldelse til registrering af fodervirksomhed, jf. § 10, stk. 1.
 2) Ansøgning om godkendelse af fodervirksomhed, jf. § 10, stk. 1.
 § 13. Virksomheder med primærproduktion skal anvende den digitale blanket på landbrugsindberetning.dk  Foder og fødevarer i følgende tilfælde, jf. dog § 14:
 1) Anmeldelse til registrering af fodervirksomhed, jf. § 10, stk. 1 eller § 11, stk. 1.
 2) Anmeldelse til registrering efter TSE-forordningen, jf. § 11, stk. 1.
 3) Give meddelelse om væsentlige ændringer, jf. § 16.
 4) Anmeldelse af ophør af fodervirksomhed, jf. § 18.
§ 14. Virksomheder, der af kommunalbestyrelsen er fritaget for tilslutning til Offentlig Digital Post efter bekendtgørelse nr. 985 af 7. august 2013 om fritagelse af juridiske enheder med CVR-nummer samt fysiske personer med erhvervsaktiviteter for tilslutning til Offentlig Digital Post, er fritaget for at anvende blanketten om registrering og godkendelse på Fødevarestyrelsens hjemmeside på fvst.dk, jf. § 11 eller 12, og den digitale blanket på »landbrugsindberetning.dk« til godkendelse og registrering af fodervirksomhed m.v., jf. § 13. Tilsvarende gælder for fysiske personer, der kommunikerer med Fødevarestyrelsen om deres erhvervsaktiviteter, og som af kommunalbestyrelsen er fritaget for tilslutning til Offentlig Digital Post efter bekendtgørelse om fritagelse af fysiske personer fra tilslutning til Offentlig Digital Post m.v.
Dokumentation for fritagelse for tilslutning til Offentlig Digital Post skal indsendes til Fødevarestyrelsen.
Stk. 2. Virksomheder, der ikke er omfattet af krav om CVR-nummer og derfor ikke er omfattet af krav om tilslutning til Digital Post, jf. § 3, stk. 2, i lov om Digital Post fra offentlige afsendere jf. lovbekendtgørelse nr. 801 af 13. juni 2016, og som er forpligtet til at anvende blanketten om registrering og godkendelse på Fødevarestyrelsens hjemmeside på fvst.dk, jf. § 11 eller 11, eller den digitale blanket på »landbrugsindberetning.dk« til godkendelse og registrering af fodervirksomhed m.v., jf. § 11, fritages for anvendelse af blanketten, hvis virksomheden er beliggende på en adresse, hvor det ikke er muligt at få en internetforbindelse med en beregnet downstreamhastighed på mindst 512 kbit/s på almindelige vilkår, og indsender en underskrevet erklæring til Fødevarestyrelsen herom.
Fritagelsen gælder i et år fra datoen for underskrift af erklæringen.
Stk. 3. Virksomheder og fysiske personer, der er fritaget for tilslutning til Offentlig Digital Post, jf. stk. 1, eller virksomheder uden CVR-nummer, der opfylder betingelserne for fritagelse, jf. stk. 2, skal i de tilfælde, der er omfattet af §§ 11-13, kontakte Fødevarestyrelsen telefonisk eller ved brug af kontaktformularen på Fødevarestyrelsens hjemmeside.
Virksomheder og fysiske personer skal give de oplysninger, som Fødevarestyrelsen anmoder om til behandlingen af ansøgningen om godkendelse eller anmeldelsen til registrering m.v., herunder oplysninger om navn og adresse, ejerforhold, påtænkte aktiviteter m.v.
 § 15. Fodervirksomheder, der vil importere hampefrø til andre formål end udsæd hørende under KN kode 1207 99 91 fra et tredjeland, skal forinden godkendes til denne aktivitet hos Fødevarestyrelsen.
 § 16. Fodervirksomheder skal skriftligt give Fødevarestyrelsen meddelelse om væsentlige ændringer i aktiviteterne efter artikel 9, stk. 2, litra b, i foderhygiejneforordningen.
 Stk. 2. Fodervirksomheder skal skriftligt give Fødevarestyrelsen meddelelse om væsentlige ændringer i aktiviteterne efter artikel 7, jf. bilag IV i TSE-forordningen.
 § 17. Ved ejerskifte i en fodervirksomhed, der er registreret eller godkendt hos Fødevarestyrelsen, skal den, der overtager virksomheden, senest på overtagelsestidspunktet skriftligt anmelde ejerskiftet til Fødevarestyrelsen.
Stk. 2. Fodervirksomheden kan fortsætte efter ejerskifte med de aktiviteter, der er omfattet af den tidligere ejers registrering eller godkendelse.
Fodervirksomheden må ikke påbegynde andre aktiviteter, før Fødevarestyrelsen har meddelt godkendelse eller registreret dem.
 § 18. Ved ophør af fodervirksomhed skal virksomheder, der er registreret eller godkendt hos Fødevarestyrelsen, skriftligt anmelde ophøret til Fødevarestyrelsen senest på ophørsdagen efter artikel 9, stk. 2, litra b, i foderhygiejneforordningen.
 § 19. Fødevarestyrelsen kan suspendere en virksomheds registrering eller godkendelse midlertidigt i de tilfælde, der er omfattet af artikel 14, i foderhygiejneforordningen.
 § 20. Fødevarestyrelsen kan tilbagekalde en fodervirksomheds registrering eller godkendelse i de tilfælde, der er omfattet af artikel 15, i foderhygiejneforordningen.
Kapitel 7 Indberetning til VetStat § 21. Husdyrbrugere skal ved køb af forblandinger og foderblandinger med indhold af coccidiostatika oplyse sælgeren om CHR-nummeret på det husdyrbrug, hvor de pågældende foderstoffer skal anvendes.
Disse husdyrbrugere er slutbrugere af de nævnte fodertilsætningsstoffer.
Stk. 2. Fodervirksomheder, som leverer forblandinger og foderblandinger med indhold af coccidiostatika, til slutbrugere, skal for hvert af fodertilsætningsstofferne indberette de oplysninger, der er nævnt i stk. 6, til Fødevarestyrelsen via VetStat.
Indberetningen skal indeholde oplysninger om den forudgående måneds leverancer til slutbrugerne, jf. stk. 1. Indberetning skal ske senest den 10. i hver måned.
Leverancerne skal indberettes på de oplyste CHR-numre Leverancer uden CHR-nummer skal indberettes på det fiktive CHR-nummer 999999. Indberetningen skal i dette tilfælde ske samlet for samme fodertilsætningsstof i samme koncentration.
 Stk. 3. Ved indberetninger efter stk. 2 skal indberetteren benytte eget CVR-nummer som indberetter-identifikation.
 Stk. 4. Fødevarestyrelsen kan tildele slutbrugere, som er forpligtet til at indberette de oplysninger, der er nævnt i stk. 6, adgang til VetStat.
 Stk. 5. For slutbrugere, der direkte fra andre EU-lande eller tredjelande indfører forblandinger eller foderblandinger med indhold af coccidiostatika, gælder følgende:
 1) For hvert af fodertilsætningsstofferne skal indberettes de oplysninger, der er nævnt i stk. 6, til VetStat.
 2) Indberetningen skal ske senest den 10. i hver måned.
 3) Indberetningen skal indeholde oplysninger om den forudgående måneds indkøb af forblandinger eller foderblandinger med indhold af coccidiostatika.
 4) Leverancerne skal indberettes på CHR-nummeret på det husdyrbrug, hvor foderstofferne anvendes.
 5) Som indberetter-identifikation skal slutbrugerne benytte eget CVR-nummer.
 Stk. 6. Fodervirksomheder, som producerer forblandinger med indhold af coccidiostatika, og slutbrugere skal, jf. stk. 2 og 5, indberette følgende oplysninger til Fødevarestyrelsen via VetStat om forblandinger og foderblandinger med indhold af coccidiostatika:
1) fodertilsætningsstoffets identifikationsnummer, 2) mængde foderstof angivet som kg forblanding eller foderblanding, 3) indhold af aktivt stof angivet i mg/kg, 4) udleveringsdato og 5) dyreart, som foderstoffet er beregnet til.
Kapitel 8 Straffebestemmelser § 22. Medmindre højere straf er forskyldt efter anden lovgivning, straffes med bøde den, der:
1) overtræder §§ 2-9, § 10, stk. 1, § 11, stk. 1, §§ 12-13, § 14, stk. 3, §§ 15-18 eller § 21, stk. 1-3 eller 5-6, 2) overtræder artikel 2 eller 7, nr. 1, 2 eller 3, eller bilag IV i Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, med senere ændringer, 3) overtræder artikel 11, artikel 12, artikel 15, artikel 16, artikel 17, stk. 1, artikel 18 eller artikel 20 i Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af den Europæiske Fødevaresikkerhedsautoritet og om procedurer vedrørende fødevaresikkerhed, med senere ændringer, 4) overtræder artikel 16, stk. 1, eller 2, eller artikel 25, stk. 2, eller 3, i Europa-Parlamentets og Rådets forordning (EF) nr. 1829/2003 af 22. september 2003 om genetisk modificerede fødevarer og foderstoffer, med senere ændringer, 5) overtræder artikel 4, stk. 1, 3, eller 4, eller artikel 5, stk. 1 i, litra b eller artikel 5, stk. 2, i Europa-Parlamentets og Rådets forordning (EF) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2001/18/EF, med senere ændringer, 6) overtræder artikel 3, stk. 1, 2, 3, eller 4, artikel 11, stk. 2, artikel 12, stk. 1, eller artikel 16, stk. 1, 3, 4, 5 eller 6, i Europa-Parlamentets og Rådets forordning (EF) nr. 1831/2003 af 22. september 2003 om fodertilsætningsstoffer, med senere ændringer, 7) overtræder artikel 4, artikel 5, stk. 1, 2, 3, 5 eller 6, artikel 6, artikel 7, artikel 9, stk. 1, eller 2, artikel 10, artikel 11, artikel 23, artikel 24 eller artikel 25 i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, med senere ændringer, 8) overtræder artikel 4, artikel 5, stk. 1 eller 2, artikel 6, stk. 1, artikel 8, stk. 1, artikel 9, artikel 11, artikel 12, artikel 13 stk. 1, 2 eller 3, artikel 14, stk. 1 eller 2, artikel 15, artikel 16, artikel 17, stk. 1 eller 2, artikel 18, artikel 19, artikel 20, stk. 1, artikel 21, stk. 1, 2, 5, 6 eller 7, artikel 22, stk. 1, artikel 23, artikel 24, stk. 5 eller 6, artikel 25, stk. 4, eller bilag II, punkt 1, 2, 4 eller 5 i Europa-Parlamentets og Rådets forordning (EF) nr. 767/2009 af 13. juli 2009 om markedsføring og anvendelse af foder, ændring af Europa-Parlamentets og Rådets forordning (EF) nr. 1831/2003 og ophævelse af Rådets direktiv 79/373/EØF, Kommissionens direktiv 80/511/EØF, Rådets direktiv 82/471/ EØF, 83/228/EØF, 93/74/EØF, 93/113/EF og 96/25/EF og Kommissionens beslutning 2004/217/EF, med senere ændringer, 9) overtræder bilaget, del A, punkt 1, 2, 3, 4, 6, 7, 8, 9, 14 eller 15 i Kommissionens forordning (EU) nr. 68/2013 af 16. januar 2013 om fortegnelsen over fodermidler, 10) overtræder artikel 2, artikel 3, stk. 2, artikel 4, stk. 2, artikel 5, stk. 2, eller artikel 6, stk. 1, i Kommissionens forordning (EU) nr. 2015/786 af 19. maj 2015 om fastsættelse af kriterier for godkendelse af de rensningsprocesser, der anvendes for produkter bestemt til foder som fastsat i Europa-Parlamentets og Rådets direktiv 2002/32/EF, 11) overtræder artikel 3, stk. 1 eller artikel 4, stk. 1, i Rådets forordning (Euratom) 2016/52 af 15. januar 2016 om fastsættelse af de maksimalt tilladte niveauer for radioaktivitet i fødevarer og foder som følge af nukleare ulykker eller andre tilfælde af strålingsfare og om ophævelse af Rådets forordning (Euratom) nr. 3954/87 og Kommissionens forordning (Euratom) nr. 944/89 og (Euratom) 770/90, 12) overtræder artikel 1 i Kommissionens forordning (EF) nr. 141/2007 af 14. februar 2007 om krav om godkendelse efter Europa-Parlamentets og Rådets forordning (EF) nr. 183/2005 af fodervirksomheder, der fremstiller eller markedsfører fodertilsætningsstoffer af kategorien coccidiostatika og histomonostatika, 13) overtræder bilag V, del B, kapitel II, nr. 1 og kapitel III, nr. 1, i Kommissionens forordning (EF) nr. 152/2009 af 27. januar 2009 om prøveudtagnings- og analysemetoder til offentlig kontrol af foder, med senere ændringer, eller 14) undlader at efterkomme påbud eller forbud meddelt efter foderstoflovgivningen.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 9 Ikrafttræden § 23. Bekendtgørelsen træder i kraft den 1. januar 2020.
 Stk. 2. Bekendtgørelse nr. 935 af 27. juni 2018 om foder og fodervirksomheder ophæves.
Fødevarestyrelsen, den 29. november 2019 Annelise Fenger / Tanja Bundsgaard Müller Bilag 1 Foder med særlige ernæringsformål (diætistisk foder) (Til § 2 og § 8, stk. 1.) 1) Kommissionens direktiv 2008/82/EF af 30. juli 2008 om ændring af direktiv 2008/38/EF for så vidt angår foder til støtte af nyrefunktionen ved kronisk nyreinsufficiens, Kommissionens forordning (EU) nr. 1070/2010 af 22. november 2010 om ændring af direktiv 2008/38/EF for at tilføje støtte af stofskiftet i leddene ved slidgigt hos hunde og katte til listen over anvendelsesområder for foder med særlige ernæringsformål, Kommissionens forordning (EU) nr. 5/2014 af 6. januar 2014 om ændring af direktiv 2008/38/EF om udarbejdelse af en liste over anvendelsesområder for foder med særlige ernæringsformål, Kommissionens forordning (EU) nr. 1123/2014 af 22. oktober 2014 om ændring af direktiv 2008/38/EF om udarbejdelse af en liste over anvendelsesområder for foder med særlige ernæringsformål.
 2) Fabrikanten kan eventuelt også anbefale anvendelse heraf i tilfælde af midlertidig nyreinsufficiens.
 3) Hvis foderet anbefales ved midlertidig nyreinsufficiens, er den anbefalede brugsperiode 2 til 4 uger.
 3) Hvis foderet anbefales ved midlertidig nyreinsufficiens, er den anbefalede brugsperiode 2 til 4 uger.
 3) Hvis foderet anbefales ved midlertidig nyreinsufficiens, er den anbefalede brugsperiode 2 til 4 uger.
 3) Hvis foderet anbefales ved midlertidig nyreinsufficiens, er den anbefalede brugsperiode 2 til 4 uger.
4) Når det gælder foder til katte, kan »Feline lower urinary tract disease« eller »Acute Feline Urological Syndrome  F.
U.
S.« føjes til under særligt ernæringsformål.
4) Når det gælder foder til katte, kan »Feline lower urinary tract disease« eller »Acute Feline Urological Syndrome  F.
U.
S.« føjes til under særligt ernæringsformål.
 5) Når det gælder foder til mindskelse af en bestemt intolerance, kan en henvisning til den specifikke intolerance erstatte »Ingredienser og næringsstoffer«.
 6) Fabrikanten kan tilføje under særligt ernæringsformål: »Exokrin pankreatisk insufficiens«.
 7) Fabrikanten kan supplere det særlige ernæringsformål med angivelsen »leverlipidose hos kat«.
 8) I stedet for »ketosis« kan der anføres »acetonæmia«.
 9) Fabrikanterne kan også anbefale anvendelse ved rekonvalescens efter ketosis.
 10) Når det gælder foder til malkekøer.
 11) Når det gælder foder til moderfår.
12) Når det gælder foder til malkekøer: »Højst 2 måneder fra begyndelsen af laktionen.« 13) Anfør kategorien af drøvtyggere.
 14) Beregnet ved hjælp af metoden Strong Ion Difference (SID-værdi): SID er forskellen mellem summen af koncentrationer af de stærke kationer og de stærke anioner. [SID] = [mmol Na+ /l] + [mmol K+ /l] + [mmol Ca++ /l] + [mmol Mg++ /l]  [mmol Cl- /l]  [mmol andre stærke anioner/l].
 15) Når det drejer sig om foder, der er specielt beregnet til meget gamle dyrs særlige behov (let fortærbare ingredienser), tilføjes der »gamle dyr« i forbindelse med dyrearten eller -kategorien.
Bilag 2 Overgangsbestemmelser om anvendelse af fodertilsætningsstoffer (Til § 3, stk. 1) Fodertilsætningsstoffer, der er godkendt efter Rådets direktiv 70/524/EØF, skal foruden at opfylde bestemmelserne i fodertilsætningsstofforordningen også opfylde bestemmelserne i dette bilag og i godkendelsen.
Bilag 3 Overgangsbestemmelser om anvendelse og mærkning af aminosyrer og deres salte samt urinstof og derivater heraf (Til § 3, stk. 2) Fodertilsætningsstoffer, der er godkendt efter Rådets direktiv 82/471/EØF, skal opfylde bestemmelserne i Fodertilsætningsstofforordningen og bestemmelserne i dette bilag.
Numrene i kolonne 2 i denne tabel henviser til de numre, som stofferne har i EUs register over godkendte fodertilsætningsstoffer.
Stoffer, der er godkendt efter forordning, fremgår ikke af tabellen, men er alene medtaget i registeret.
Bilag 4 Kategoribetegnelser for fodermidler i foderblandinger til dyr, der ikke bruges i fødevareproduktion, undtagen pelsdyr (Til § 8, stk. 2) Ved mærkning med indholdet af fodermidler i foderblandinger til dyr, der ikke bruges i fødevareproduktion, undtagen pelsdyr, kan fodermidlernes navn erstattes af navnet på den kategori, som fodermidlerne tilhører.
Betingelserne herfor er, at der ikke benyttes andre kategorier end anført nedenfor.
1) Bekendtgørelsen indeholder bestemmelser, der gennemfører Kommissionens direktiv 82/475/EØF af 23. juni 1982, EF-Tidende 1982, nr.
L 213, side 27, som senest ændret ved Kommissionens direktiv 98/67/EF af 7. september 1998, EF-Tidende 1998, nr.
L 261, side 10, Europa-Parlamentets og Rådets direktiv 2002/32/EF af 7. maj 2002, EF-Tidende 2002, nr.
L 140, side 10, som senest ændret ved Kommissionens forordning (EU) nr. 1275/2013 af 6. december 2013, EU-Tidende 2013, nr.
L 328, side 86, Kommissionens direktiv 2008/38/EF af 5. marts 2008, EU-Tidende 2008, nr.
L 62, side 9, som senest ændret ved Kommissionens forordning (EU) nr. 1123/2014 af 22. oktober 2014, EU-Tidende 2014, nr.
L 304, side 81. I bekendtgørelsen er der medtaget visse bestemmelser fra Europa-Parlamentets og Rådets forordning (EF) nr. 999/2001 af 22. maj 2001, EU-Tidende 2001, nr.
L 147, side 1, som senest ændret Kommissionens forordning (EU) nr. 2017/893 af 24. maj 2017, EU tidende 2017, nr.
L 138, side 92, Europa-Parlamentets og Rådets forordning (EF) nr. 178/2002 af 28. januar 2002, EU-Tidende 2002, nr.
L 31, side 1, som senest ændret ved Europa-Parlamentets og Rådets forordning (EF) nr. 652/2014 af 15. maj 2014, EU-Tidende 2014, nr.
L 189, side 1, Europa-Parlamentets og Rådets forordning (EF) nr. 1069/2009 af 21. oktober EU-Tidende 2009, nr.
L 300, som senest ændret ved Rådets forordning (EU) nr. 1385/2013 af 17. december 2013, EU-Tidende 2012, nr.
L 354, side 6, Kommissionens forordning (EU) nr. 142/2011 af 25. februar 2011, EU-Tidende 2011, nr.
L 54, side 1, senest ændret ved Kommissionens forordning (EU) nr. 2017/893 af 24. maj 2017, EU-Tidende nr.
L 138, side 92, Europa-Parlamentets og Rådets forordning (EF) nr. 1829/2003 af 22. september 2003, EU-Tidende 2003, nr.
L 268, side 1, som senest ændret ved Europa-Parlamentets og Rådets forordning (EF) nr. 298/2008 af 11. marts 2008, EU-Tidende 2008, nr.
L 97, side 64, Europa-Parlamentets og Rådets forordning (EF) nr. 1830/2003 af 22. september 2003, EU-Tidende 2003, nr.
L 268, side 24, som ændret ved Europa-Parlamentets og Rådets forordning (EF) nr. 1137/2008 af 22. oktober 2008, EU-Tidende 2008, nr.
L 311, side 1, Europa-Parlamentets og Rådets forordning (EF) nr. 1831/2003 af 22. september 2003, EU-Tidende 2003, nr.
L 268, side 29, som senest ændret ved Europa-Parlamentets og Rådets forordning (EF) nr. 767/2009 af 13. juli 2009, EU-Tidende 2009, nr.
L 229, side 1, Europa-Parlamentets og Rådets forordning (EF) nr. 2160/2003 af 17. november 2003, EU-Tidende 2003, nr.
L 325, side 1, som senest ændret ved Kommissionens forordning (EU) nr. 517/2011 af 25. maj 2011, EU-Tidende 2011, nr.
L 138, side 45, Kommissionens forordning (EF) nr. 141/2007 af 14. februar 2007, EU-Tidende nr.
L 43, side 9, Kommissionens forordning (EF) nr. 669/2009 af 24. juli 2009, EU-Tidende 2009, nr.
L 194, side 11, som senest ændret ved Kommissionens gennemførelsesforordning (EU) nr. 1295/2014 af 4. december 2014, EU-tidende 2014, nr.
L 349, side 33, Europa-Parlamentets og Rådets forordning (EF) nr. 882/2004 af 29. april 2004, EU-Tidende 2004, nr.
L 165, side 1, som senest ændret ved Europa-Parlamentets og Rådets forordning (EU) nr. 652/2014 af 15. maj 2014, EU-Tidende 2014, nr.
L 189, side 1, Europa-Parlamentets og Rådets forordning (EF) nr. 183/2005 af 12. januar 2005, EU-Tidende 2005, nr.
L 35, side 1, som senest ændret ved Kommissionens forordning (EU) nr. 2015/1905 af 22. oktober 2015, EU-Tidende 2015, nr.
L 278, side 5, Europa-Parlamentets og Rådets forordning (EF) nr. 396/2005 af 23. februar 2005, EU-Tidende 2005, nr.
L 70, side 1, som senest ændret ved Kommissionens forordning (EU) nr. 991/2014 af 19. september 2014, EU-Tidende 2014, nr.
L 279, side 1, Europa-Parlamentets og Rådets forordning (EF) nr. 767/2009 af 13. juli 2009, EU-Tidende 2009, nr.
L 229, side 1, som senest ændret ved Kommissionens forordning (EU) nr. 939/2010 af 20. oktober 2010, EU-Tidende nr.
L 277, side 4, Kommissionens forordning (EF) nr. 1135/2009 af 25. november 2009, EU-Tidende 2009, nr.
L 311, side 3, som senest ændret ved Kommissionens forordning (EU) nr. 1156/2014 af 29. oktober 2014, EU-Tidende 2014, 309, side 29, og Kommissionens forordning (EU) nr. 68/2013 af 16. januar 2013, EU-Tidende 2013, nr.
L 29, side 1. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
Bekendtgørelsen har været notificeret i 2018 i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.
