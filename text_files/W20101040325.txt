Ankestyrelsens principafgørelse 229-10 om arbejdsløshedsforsikring - efterløn - 2-årsreglen - lønarbejde - selvstændig virksomhed Resume:
Har et medlem både haft lønarbejde og drevet selvstændig virksomhed i væsentligt omfang, kan den selvstændige virksomhed gøres op i timer i stedet for uger, når det skal vurderes, om medlemmet opfylder 2-årsreglen i forbindelse med efterløn.
Man fraviger derved hovedreglen om, at selvstændig virksomhed gøres op i hele uger.
Den selvstændige virksomhed skal gøres oppå den måde, der er mest gunstig for medlemmet.
 Ankestyrelsens Beskæftigelsesudvalg fandt, at hvis den selvstændige virksomhed gøres op i timer, skal en uge med drift af selvstændig virksomhed medregnes med 37 timer til opfyldelse af 2-årsreglen.
 Love:
Lov om arbejdsløshedsforsikring - lovbekendtgørelse nr. 574 af 27. maj 2010 - § 74m, stk. 1 Bekendtgørelser:
Arbejdsdirektoratets bekendtgørelse nr. 1621 af 13. december 2006 om fleksibel efterløn - § 10, stk. 1 og § 10, stk. 2 Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed - § 7, stk. 1, § 7, stk. 6 og § 7, stk. 8 Afgørelse:
 Ankestyrelsens Beskæftigelsesudvalg har i møde truffet afgørelse i din sag om opfyldelse af 2-årsreglen.
Resultatet er  Du opfylder 2-årsreglen Vi ændrer således afgørelsen fra Arbejdsdirektoratet.
 Der var enighed på mødet.
Begrundelsen for afgørelsen Vi har lagt til grund, at du har et efterlønsbevis med virkning fra den 3. oktober 2006, at du i perioden fra den 3. oktober 2006 til den 30. november 2007 (60 hele uger) drev selvstændig virksomhed i væsentligt omfang, at du i perioden fra den 1. december 2007 til den 30. juni 2007 havde 1.122,31 løntimer, og at du overgik til efterløn den 3. oktober 2008.
 Det fremgår af reglerne, at et medlem opfylder 2-årsreglen, når medlemmet tidligst overgår til efterløn mindst 2 år efter, at efterlønsbeviset har virkning, og medlemmet i denne periode har haft lønarbejde i mindst 3.120 timer, eller har drevet selvstændig virksomhed i væsentligt omfang.
 Vi finder, at har et medlem haft en kombination af lønarbejde og selvstændig virksomhed i væsentligt omfang, kan den selvstændige virksomhed både gøres op i uger og i timer ved opgørelse af beskæftigelseskravet til opfyldelse af 2-årsreglen.
 Hvis den selvstændige virksomhed gøres op i timer, finder vi, at en uge med drift af selvstændig virksomhed skal medregnes med 37 timer.
Vi har i den forbindelse lagt vægt på, at arbejde til opfyldelse af 2-årsreglen skal gøres op efter reglerne om optjening af beskæftigelseskravet i bekendtgørelse om beskæftigelseskrav og dagpengeperiode samt bekendtgørelse om drift af selvstændig virksomhed.
Ifølge disse bekendtgørelser og dertilhørende vejledninger skal selvstændig virksomhed i væsentligt omfang medregnes med 37 timer pr. uge.
 Da drift af selvstændig virksomhed både kan gøres op i uger og i timer, finder vi, at der i din sag, skal ske en opgørelse i timer, da dette er mest gunstigt for dig.
 Dine 60 uger med drift af selvstændig virksomhed i væsentligt omfang omregnes derfor til 2.220 timer (60 uger x 37 timer). Da du i øvrigt har 1.122,31 løntimer, kan du i alt medregne 3.342,31 timer til opfyldelse af 2-årsreglen.
 Du opfylder således beskæftigelseskravet til opfyldelse af 2-årsreglen.
Oplysninger i sagen Vi har afgjort sagen på grundlag af:
