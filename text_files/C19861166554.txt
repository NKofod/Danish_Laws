 Direktoratet har nu modtaget kvoten vedrørende statsfinansierede  

 langtidsledige for oktober kvartal 1986. Af denne kvote er institutionen  

 tildelt 0 stilling(er).
 Institutionen anmodes om omgående at fremsende blanket  

 »Jobtilbud« (fra kommunen, amtskommunen, staten) til  

 arbejdsformidlingens regionskontor, som herefter formidler ansættelsen.  

 Blanketten, som har bestillingsnummer ATB 020 (B1), rekvireres hos  

 arbejdsformidlingen.
Det indskærpes, at institutionen i øverste hjørne af blanketten angiver  

 statsfinansierede ansættelser med et S, samt hvilken kvartalskvote, der er  

 tale om.
Kommunalfinansierede ansættelser betegnes med et K.
 Rigsregistraturoplysning indhentes af de institutioner, som har kompetence  

 hertil, øvrige institutioner anmodes om telefonisk til undertegnede at opgive  

 fulde navn og CPR.nr., inden ansættelsen effektueres, hvorefter  

 rigsregistratur vil blive indhentet herfra.
 Arbejdsministeriet har anmodet direktoratet om at indskærpe overfor  

 institutionerne, at der ikke kan ansættes kommunalfinansierede  

 langtidsledige, før den tildelte statskvote er opfyldt.
 Opmærksomheden henledes på, at institutionen straks efter ansættelsen  

 sender indberetning til direktoratets 1. kontor, eventuel i form af kopi af  

 ansættelsesbrevet.
 Ved ansættelsesforholdets ophør bedes dette ligeledes indberettet til 1.  

 kontor.
 Det bemærkes i den forbindelse, at det må forventes, at kvoten af  

 statsfinansierede langtidsledige, der tildeles kriminalforsorgen, fremover  

 begrænses.
 Bl.a. på denne baggrund skal man anmode om nærmere redegørelse for  

 indenfor hvilket arbejdsområde, den/de langtidsledige ønskes beskæftiget.
 Senest den 1. december 1986 udbedes oplysning om, hvorvidt institutionen  

 har mulighed for beskæftigelse af langtidsledige i januar kvartal 1987.
 Såfremt den/de tildelte stillinger ikke udnyttes, skal direktoratet  

 snarest orienteres herom.
 Endvidere skal man anmode om senest den 1. december 1986 at få oplyst,  

 hvilke lønudgifter institutionen (kun for så vidt angår kriminalforsorgens  

 anstalter) har afholdt til såvel stats- som kommunalfinansierede  

 langtidsledige i juli kvartal 1986.
 Opgørelsen bedes sendt til direktoratets 1. afdeling.
 E.B.
Aase Mikkelsen Til kriminalforsorgens tjenestesteder.
