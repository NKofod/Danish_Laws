Beretning afgivet af Udvalget for Forretningsordenen den 9.  

 maj 2007 Beretning om opfølgning  

 på konferencen om samspillet mellem Folketing og regering (Vedrørende lovforberedelsen og udvalgsbehandlingen af  

 lovforslag m.v.) Indledning Folketinget afholdt den 9. oktober 2006 en konference om  

 samspillet mellem Folketing og regering, hvor en lang række emner under  

 overskrifterne Folketingets kontrol med regeringen, lovforberedelsen og  

 lovbehandlingen blev drøftet.
 Efterfølgende har Folketingets formand fremlagt  

 tilkendegivelserne fra konferencen for udvalgsformændene, og disse har været  

 drøftet i Folketingets Præsidium og Udvalget for Forretningsordenen.
 Udvalget for Forretningsordenen har på baggrund af de  

 synspunkter, der blev fremført på konferencen og de efterfølgende drøftelser,  

 besluttet at opdele arbejdet med opfølgningen af konferencen.
 Denne beretning indeholder således udvalgets indstilling til de  

 synspunkter om lovforberedelse og udvalgsbehandling af lovforslag, der blev  

 rejst på konferencen.
 En række andre emner, der indebærer ændring af Folketingets  

 forretningsorden, vil indgå i en betænkning og indstilling herom.
1. Lovforberedelsen, herunder orientering af  

 udvalgene om lovudkast og høringsprocessen 1.1. Konsekvensvurderinger af ny lovgivning Formålet med konsekvensvurderinger er at sikre, at  

 konsekvenserne af et lovforslag belyses så grundigt som muligt.  

 Konsekvensvurderinger har en væsentlig  

 funktion i forbindelse med det lovforberedende arbejde, fordi  

 konsekvensvurderinger bidrager til at indkredse, hvordan et givent politisk  

 mål bedst kan opnås, jf. bl.a.
Finansministeriets vejledning om  

 konsekvensanalyser, maj 2005.
 Kravene til disse og andre dele af et lovforslags bemærkninger  

 har gentagne gange været drøftet mellem regering og Folketing.
 Alle lovforslag skal indeholde bemærkninger om følgende:
-  

 	  

 de økonomiske  

 konsekvenser for stat, regioner og kommuner, -  

 	  

 de administrative  

 konsekvenser for stat, regioner og kommuner, -  

 	  

 de administrative  

 konsekvenser for borgerne, -  

 	  

 væsentlige økonomiske  

 konsekvenser for erhvervslivet, -  

 	  

 væsentlige  

 administrative konsekvenser for erhvervslivet, -  

 	  

 væsentlige  

 miljømæssige konsekvenser og -  

 	  

 forholdet til  

 EU-retten.
 De nævnte bemærkninger skal sammenfattes i et skema, der  

 optrykkes som sidste punkt i et lovforslags almindelige bemærkninger.
Metoderne til at opgøre de ovennævnte konsekvenser er  

 forskellige fra område til område, jf. bl.a. den ovenfor nævnte vejledning  

 fra  

 Finansministeriet.
For så vidt angår de administrative konsekvenser for  

 erhvervslivet, benyttes f.eks. den såkaldte AMVAB-metode (Aktivitetsbaseret  

 Måling af Virksomhedernes Administrative Byrder) suppleret med mere  

 kvalitative  

 metoder, især fokusgrupper og brugertest.
Ud over de nævnte obligatoriske konsekvensvurderinger kan der  

 efter omstændighederne være grund til at redegøre for andre konsekvenser af  

 et  

 lovforslag end dem, der er omtalt ovenfor.
Det kan f.eks. dreje sig om et  

 forslags regionalpolitiske eller ligestillingsmæssige konsekvenser.
Der kan  

 også være særlige konsekvenser for f.eks. handicappede eller det frivillige  

 foreningsliv.
De nævnte konsekvenser skal ikke indgå i det ovenfor omtalte  

 sammenfattende  

 skema.
 Et beslutningsforslag om sundhedsmæssige konsekvensvurderinger  

 er for øjeblikket til behandling i Folketinget.
 Udvalget  

  

 finder det  

 væsentligt, at ministrene er opmærksomme på mulighederne for at videreudvikle  

 arbejdet med konsekvensvurderinger dels for at styrke beslutningsgrundlaget i  

 forbindelse med ny lovgivning, dels for at styrke mulighederne for at følge  

 virkningerne af gennemført lovgivning.
1.2. Lovudkast til folketingsudvalg I tilknytning til Folketingets konference om lovkvalitet i  

 oktober 1998 aftalte regeringen og Folketinget, at udkast til lovforslag  

 sendes  

 til det relevante folketingsudvalg til orientering samtidig med udsendelse i  

 høring.  

  

   Lovudkast omdeles  

 i udvalgene på almindelig del, og det er aftalt, at det søges undgået, at der  

 stilles spørgsmål til udkastet, før det er fremsat.
 Udvalget  

  

 finder, at  

 den etablerede ordning med oversendelse af lovudkast er vigtig, da udvalgene  

 herved får mulighed for at følge med i lovgivningsarbejdet på lige fod med de  

 hørte organisationer m.v. og offentligheden i øvrigt, jf. nedenfor under pkt.  

 1.4.
 Ordningen fungerer efter en indkøring godt, og  

  

 udvalget  

  

 har ikke fundet anledning til  

 at foreslå ændringer af ordningen.
1.3. Høringssvar og -notat oversendes samtidig med  

 fremsættelsen Siden 2002 har det været aftalt mellem regeringen og  

 Folketinget, at svarene på de høringer, som gennemføres som led i  

 lovforberedelsen, og et høringsnotat med kommentarer til høringen sendes til  

 det relevante folketingsudvalg normalt samtidig med fremsættelsen og senest  

 torsdag i ugen før 1. behandlingen i Folketinget.
Udvalgssekretariaterne  

 påser,  

 at høringssvar med kommentarer modtages til tiden, og sørger for hurtig  

 omdeling, men ansvaret for rettidig fremsendelse påhviler naturligvis  

 ministeriet.
 Udvalget  

  

 finder, at  

 der er tale om en god ordning, hvor der gives medlemmerne mulighed for at  

 kende  

 høringsparternes synspunkter og ministrenes kommentarer hertil i god tid  

 inden  

 1. behandling af lovforslaget.  

 Ordningen  

 giver Folketinget et godt og bredt grundlag for det videre arbejde med  

 forslaget.
 Udvalget  

  

 har  

 konstateret, at oversendelse af høringssvar og høringsnotat til Folketinget  

 ofte sker torsdag i ugen før 1. behandling og ikke  som det er  

 hovedreglen   

 samtidig med fremsættelsen.  

  

 Udvalget  

  

 skal derfor indskærpe over for  

 ministerierne, at hovedreglen for oversendelse af høringssvar og høringsnotat  

 er fremsættelsestidspunktet, således som det også fremgår af  

 Justitsministeriets vejledning om lovkvalitet.
 Udvalget  

  

 vil følge  

 udviklingen på området og herunder overveje at drøfte med regeringen, hvad  

 der  

 bør være omfattet af ministeriernes orientering om høringen, herunder hvordan  

 der bør forholdes med hensyn til synspunkter og kommentarer fra  

 ministerområder, som varetager en særlig tværgående opgave, og som tilsendes  

 ministeriet, efter at lovudkastet er sendt i høring, og om der er behov for  

 at  

 udarbejde retningslinjer for høringsnotaternes form, bl.a. med henblik på at  

 styrke læsevenligheden.
1.4. Høringsprocessen Udvalget  

  

 finder  

 generelt, at de gældende retningslinjer for høringsprocessen imødekommer både  

 de behov, særligt interesserede parter har, og de behov, offentligheden måtte  

 have for at komme med bemærkninger til lovudkast, inden fremsættelsen af  

 lovforslag i Folketinget.
Det er den enkelte minister, der inden for rammerne af  

 Justitsministeriets vejledning om lovkvalitet tilrettelægger høring over  

 lovforslag.
Ministeren fastlægger bl.a. kredsen af høringsparter og  

 høringsfristen  

 . Når et lovudkast sendes  

 i høring, offentliggøres det samtidig på det pågældende ministeriums  

 hjemmeside samt på Høringsportalen, som findes på  

  

 www.danmark.dk.  

 Foruden lovforslag skal høringsbrev samt liste over høringsberettigede  

 offentliggøres.
Indkomne høringssvar, der sendes til Folketinget, gøres  

 ligeledes tilgængelige på Høringsportalen.
Folketingets udvalg kan generelt drøfte årets lovgivningsarbejde,  

 herunder spørgsmålet om høringer, med ministrene i forbindelse med  

 fremlæggelsen af regeringens lovprogram.  

 Udvalgene  

 har desuden, jf.
Udvalget for Forretningsordenens betænkning og indstilling  

 af  

 7. maj 1999, mulighed for selv at sende lovforslagene i høring, når disse er  

 fremsat, eller at foreslå berørte organisationer at indsende deres  

 kommentarer  

 til udvalget eller komme i deputation herom.
 Udvalget  

  

 understreger  

 vigtigheden af, at de hørte parter har mulighed for at udarbejde et  

 fyldestgørende  

 svar, og kan støtte, at ministerierne tilstræber frister på  som  

 tommelfingerregel  

  ikke under 4 uger.
 Udvalget  

  

 skal anføre,  

 at såfremt et udvalg i forbindelse med lovbehandlingen måtte have  

 bemærkninger  

 til f.eks. kredsen af høringsparter, kan spørgsmålet drøftes med den  

 pågældende  

 minister, herunder hvordan ikkehørte parter i givet fald kan inddrages i  

 lovgivningsarbejdet,  

 og om der gives  

 den fornødne tid til,  

 at høringsparterne kan kommentere også komplekse lovudkast.
 Udvalget  

  

 skal i øvrigt  

 henvise til det ovenfor under pkt. 1.3. anførte.
1.5. Mere offentlighed i den politiske proces forud  

 for fremsættelsen af lovforslag Udvalget har drøftet, om det baggrundsmateriale, herunder notater  

 og beregninger m.v., som ofte indgår som væsentlige elementer i  

 beslutningsgrundlaget for forhandlingerne om kommende lovforslag, og som  

 dermed  

 indirekte også er væsentligt for den senere udmøntning i et konkret  

 lovforslag,  

 i større omfang kunne blive tilgængeligt for offentligheden eller for  

 partier,  

 der ikke (længere) indgår i forhandlingerne.
Det er  

  

 udvalgets  

  

 opfattelse,  

 at en fast procedure for og en konkret aftale om offentliggørelse af det  

 baggrundsmateriale, der udarbejdes under forhandlingerne om et kommende  

 lovforslag,  

 ikke vil være hensigtsmæssig.
Der er under forhandlingerne om kommende  

 lovgivning  

 en lang række hensyn at tage til både de parter, der forhandler, og til  

 offentligheden i øvrigt.
Forhandlingsforløbet vil ofte blive brugt af  

 parterne  

 til at få oplysninger om forskellige handlemuligheder, uden at parterne  

 derved  

 har taget stilling til, om det er disse muligheder, der også skal anvendes  

 senere ved den konkrete udformning af forslaget.
Det er derfor  

  

 udvalgets  

  

 opfattelse, at en fast  

 procedure og en konkret aftale om offentliggørelse af sådanne foreløbige  

 overvejelser vil begrænse parternes mulighed for at få tilstrækkelige  

 oplysninger under forhandlingsforløbet, og i visse tilfælde kan  

 offentliggørelse  

 af foreløbige overvejelser også medvirke til misforståelser og  

 uhensigtsmæssige  

 reaktioner i offentligheden.
 Udvalget  

  

 vil dog  

 opfordre statsministeren til i så stor udstrækning som muligt at skabe mere  

 offentlighed  

 i den lovforberedende proces omkring store betydningsfulde reformkomplekser,  

 jf. også afsnit 1.6.
1.6. Debatskabende initiativer Udvalget  

  

 finder, at  

 den arbejdsform, der blev gennemført i forbindelse med velfærdsreformen  

 startende med høringer og borgerundersøgelser i 2000 om velfærdens  

 kerneområder: Ældreomsorg, sundhed, familie/skole og det rummelige  

 arbejdsmarked og siden Velfærdskommissionens arbejde, med offentliggørelse  

 af delresultater og dermed løbende orientering og inddragelse af Folketing og  

 offentlighed, var en tilfredsstillende proces, der fremover vil kunne  

 anvendes  

 som eksempel til efterfølgelse, når der skal gennemføres omfattende  

 væsentlige  

 reformer af vidtgående samfundsmæssig betydning.
Det er vigtigt, at der  

 gennemføres  

 sådanne debatskabende foranstaltninger, jf. f.eks. også Fremtidspanelet, og  

 evt. med inddragelse af Teknologirådet og Det Etiske Råd.
1.7 Samlelove Folketingets Udvalg for Forretningsordenen har tidligere  

 behandlet denne problemstilling og har i en betænkning i 1999 vedrørende  

 forbedring af lovkvaliteten om brugen af samlelove udtalt, at »regeringens og  

 Folketingets fælles ønske om at reducere antallet af lovforslag ikke bør føre  

 til anvendelse af såkaldte samlelove i andre tilfælde, end hvor der  

 foreligger  

 en nøje saglig eller politisk sammenhæng mellem de foreslåede temaer.« Udvalget  

  

 opfordrer  

 ministrene til fortsat at være opmærksomme på at undgå unødig anvendelse af  

 samlelove.
Dette indebærer, at ministrene skal være opmærksomme på de krav  

 til  

 indholdsmæssig sammenhæng og saglig og politisk sammenhæng i forslag til  

 ændringslove, der er beskrevet i henholdsvis Justitsministeriets vejledning  

 om  

 lovkvalitet fra juni 2005, side 28, og side 20 i Håndbog i folketingsarbejdet  

 fra oktober 2005.
2. Udvalgsbehandlingen af lovforslag 2.1. Åbenhed i udvalgsarbejdet I dag foregår udvalgenes arbejde med lovgivning som udgangspunkt  

 for lukkede døre.
Som noget nyt har Folketingets Europaudvalg besluttet at  

 ændre dette udgangspunkt, således at udvalgets møder holdes for åbne døre,  

 medmindre regering og udvalg er enige om at lukke dørene.
Det er  

  

 udvalgets  

  

 opfattelse,  

 at den mulighed, Folketingets udvalg i dag har efter forretningsordenens § 8,  

 stk. 3, for at beslutte at holde åbne udvalgsmøder, giver udvalgene gode  

 muligheder  

 for at vurdere, om møderne skal være åbne over for offentligheden.
Det er  

 endvidere  

 udvalgets opfattelse, at det bør være det enkelte udvalgs flertal, der afgør,  

 i  

 hvilket omfang udvalgsmøderne skal holdes åbne eller lukkede for  

 offentligheden.
For så vidt angår udvalgsmøder med samråd, er der dog intet  

 ønske om at ændre reglen i forretningsordenens § 8, stk. 8, om, at tre  

 medlemmer af udvalget kan anmode om, at et samråd i udvalget holdes for åbne  

 døre. Åbne møder bør dog ikke gennemføres mod spørgerens ønske.
2.2. Eksperthøringer over lovforslag Folketingets udvalg har i dag mulighed for at holde både lukkede  

 og åbne eksperthøringer, jf. forretningsordenens § 8, stk. 9, og de fleste  

 udvalg udnytter begge muligheder.
Udvalgene vælger som udgangspunkt de  

 lukkede  

 eksperthøringer ved mere teknisk og juridisk vanskelige forslag, mens de åbne  

 høringer vælges ved de mere politiske forslag.
 Udvalget  

  

 finder det  

 fortsat rigtigt, at afgørelsen af, om en høring skal afholdes som en lukket  

 eller en åben høring, træffes af flertallet i de enkelte udvalg.
2.3. Teknisk gennemgang i forbindelse med høring Folketingets udvalg anmoder i vidt omfang om teknisk gennemgang  

 af vanskelige og komplekse lovforslag, når disse efter 1. behandling er  

 henvist  

 til udvalgene.
Udvalget  

  

 finder det  

 ikke hensigtsmæssigt  således som det blev nævnt under konferencen  

  at foreslå  

 en ordning, hvorefter udvalgene kan anmode om teknisk gennemgang af  

 lovudkast,  

 der er sendt i høring, men endnu ikke fremsat.
En sådan teknisk gennemgang af  

 et lovudkast vil være uhensigtsmæssig alene af den grund, at der kan være  

 stor  

 usikkerhed om, hvordan det endelige lovforslag udformes.
Det kunne bl.a.  

 betyde,  

 at udvalget skulle have endnu en teknisk gennemgang, når forslaget blev  

 fremsat.  

  

 Udvalget  

  

 skal derfor opfordre  

 de enkelte udvalg til i højere grad ved teknisk vanskelige lovforslag at få  

 fastlagt tidspunktet for den tekniske gennemgang i god tid før 1. behandling,  

 dvs. i umiddelbar forlængelse af fremsættelsen, således at medlemmerne inden  

 1. behandling kan få afklaret mange af de tekniske spørgsmål.
2.4. Overholdelse af tidsplanerne for behandlingen  

 af lovforslag Udvalget  

  

 skal opfordre  

 såvel udvalgsmedlemmer som ministre til at udvise disciplin i forhold til de  

 tidsplaner, som fastsættes for behandlingen af de enkelte lovforslag.
Det  

 gælder især i forhold til frister for spørgsmål og svar.
2.5. Klausulering af oplysninger som fortrolige Det er den enkelte minister, der i henhold til gældende regler  

 oplyser, om et dokument, der sendes til et udvalg, efter ministerens  

 opfattelse  

 er fortroligt og i givet fald, hvor længe dokumentet skal behandles som  

 fortroligt.  

 Spørgsmålet er ikke mindst aktuelt ved Folketingets behandling af sager i  

 grænseområdet mellem privat og offentligt regi, og i forbindelse med  

 udliciteringer.  

  

 Udvalget  

  

 skal  

 opfordre de enkelte udvalg til at drøfte anvendelsen af fortroligt stemplede  

 dokumenter med fagministrene, herunder omfanget heraf såvel i relation til  

 det samlede fremsendte dokument som til det tidsmæssige perspektiv, således  

 at  

 der ikke blandt udvalgets medlemmer er tvivl om, efter hvilke retningslinjer  

 oplysningerne er fortrolige.
2.6. Samråd i udvalg Udvalget  

  

 opfordrer de enkelte udvalg til at tage en drøftelse af, hvordan  

 samrådsinstrumentet anvendes bedst muligt.
Skal der f.eks. stilles flere  

 skriftlige spørgsmål forud for samrådet for at undgå, at samrådet indledes  

 med  

 oplæsning af lange, faktuelle talepapirer? Hvordan fastholdes fokus på emnet  

 for samrådet? Skal der sættes et fast tidsrum af? Er der behov for en  

 fordeling  

 af taletiden mellem  

 ordførere? 2.7. Høring over ændringsforslag Det fremgår af Justitsministeriets vejledning om lovkvalitet, at  

 ændringsforslag sjældent vil være af vidtrækkende betydning.
Der vil derfor  

 sjældent være behov for en selvstændig høring over et ændringsforslag, men  

 spørgsmålet kan overvejes, hvor der er en særlig anledning til det.
Ikke  

 desto  

 mindre må man erkende, at der til tider  inden for de grænser, der  

 følger af  

 identitetsprincippet  stilles mere omfattende ændringsforslag.
I disse tilfælde kan udvalgsmedlemmerne spørge den pågældende  

 minister, om der har været foretaget høring over ændringsforslagene, og, hvis  

 dette ikke er tilfældet, bede om en begrundelse herfor.
Udvalgene kan også  

 bede  

 ministeren om som en fast ordning ved udarbejdelse af væsentlige og  

 omfattende  

 ændringsforslag i bemærkningerne til ændringsforslaget at orientere om evt.  

 høring.
 Er der ikke foretaget høring, og finder udvalget, at der er  

 behov for at høre særligt berørte grupper, kan udvalget selv foranstalte en  

 høring over ændringsforslaget eller på anden vis opfordre de pågældende til  

 at  

 kommentere ændringsforslaget, jf. således betænkning og indstilling fra  

 Udvalget for Forretningsordenen af 7. maj 1999.
 Udvalget  

  

 skal henlede  

 opmærksomheden på de andre muligheder, der er for at inddrage særligt berørte  

 m.v. inden oversendelse af et ændringsforslag til Folketinget eller under et  

 udvalgs behandling af et ændringsforslag.
2.8. Evaluering af lovgivningen og lovovervågning Det er en central opgave for et ministerium at føre tilsyn med  

 den virkning, som ministeriets lovgivning har i praksis.
 Der blev fra folketingsåret 1999-2000 bl.a. som opfølgning af  

 lovkvalitetskonferencen i 1998 etableret en forsøgsordning med  

 lovovervågning.  

 Ordningen er nu gjort permanent således, at lovovervågning er et af flere  

 instrumenter, som ministerierne kan bruge som led i at føre tilsyn med  

 lovenes  

 virkning.
 I relation til Folketinget indebærer lovovervågningen bl.a., at  

 der efter f.eks. en tre-årig periode afgives en redegørelse til det relevante  

 folketingsudvalg efter bl.a. høring af de myndigheder, organisationer m.v.,  

 der  

 var inddraget i forbindelse med lovforslagets udarbejdelse, jf. bl.a.  

 »Retningslinier for udarbejdelse af redegørelser til folketingsudvalg i  

 forbindelse  

 med lovovervågning«  

 (Finansministeriet 2004).
 For at få et overblik over omfanget og resultaterne af  

 lovovervågningen skal  

  

 udvalget  

  

 opfordre  

 de enkelte udvalg til ved hvert folketingsårs begyndelse at anmode ministrene  

 om en oversigt over de love, som er undergivet lovovervågning med forventet  

 tidspunkt for aflevering af redegørelser til Folketinget.
 Udvalget  

  

 skal  

 endvidere opfordre de enkelte udvalg til at sætte den nævnte oversigt til  

 drøftelse på et udvalgsmøde eventuelt med deltagelse af den ansvarlige  

 minister.
2.9. Delegation af lovgivningskompetence  

 (bemyndigelsesbestemmelser) Det følger af Justitsministeriets vejledning om lovkvalitet, at  

 der stilles krav om en præcis udformning af bemyndigelsesbestemmelser og  

 bemærkningerne til disse.
Er der alligevel tvivl, skal  

  

 udvalget  

  

 opfordre de enkelte udvalgsmedlemmer til at stille  

 spørgsmål til pågældende minister om rækkevidden af bestemmelserne og evt.  

 optrykke ministerens svar i betænkningen.
3. Materiel lovgivning på finansloven Udvalget  

  

 har noteret  

 sig, at det af Finansudvalgets beretning af 27. oktober 2005 fremgår, at et  

 enigt Finansudvalg generelt finder,  

  

 at  

 antallet af tekstanmærkninger bør  

 begrænses mest muligt,  

  

 at  

 regulering af bevillingsfremmede forhold ved  

 tekstanmærkning ikke må finde sted, og  

  

 at  

 ændring af eksisterende  

 lovgivning kun bør finde sted, såfremt ændringen er tidsbegrænset, eller  

  

 at  

 ændring af lovgivningen ikke kan afventes, samt  

  

 at  

 varige eller  

 generelle lovændringer ikke bør gennemføres ved tekstanmærkning.
4. Folketingets inddragelse ved indgåelse af  

 mellemfolkelige forpligtelser Der blev på konferencen givet udtryk for ønsker om at styrke  

 inddragelsen af Folketinget i forbindelse med indgåelsen af internationale  

 konventioner.
Der er i dag fastsat visse retningslinjer om indgåelse af  

 internationale konventioner i Udenrigsministeriets cirkulæreskrivelse af 1.  

 december 1999, som især omhandler indhentelse af samtykke, orientering af  

 fagudvalg før vedtagelse/undertegnelse samt statusoversigter, men udvalget  

 ønsker  

 at forbedre orienteringen af Folketinget om det arbejde med konventioner, der  

 foregår i internationale fora.  

  

 Udvalget  

  

 vil derfor i samarbejde med regeringen fastlægge reviderede retningslinjer  

 for en mere systematisk og sammenhængende behandling af konventioner.
 Udenrigsministeren har i den forbindelse givet tilsagn om, at  

 regeringen vil foretage en ændring af den praksis, der gælder i dag, således  

 at  

 vigtigheden af at inddrage Folketingets fagudvalg så tidligt som muligt i  

 forbindelse med forhandlinger af aftaler, der må forventes at føre til  

 indgåelse af multilaterale aftaler, vil blive indskærpet.
Det gælder først og fremmest, når der er tale om forhandlinger,  

 der kan føre til en international aftale, hvor Folketingets samtykke skal  

 indhentes.
Men regeringen vil formulere den nye procedure således, at tidlig  

 inddragelse af Folketinget ikke nødvendigvis begrænses til disse aftaler.
 I forbindelse med den forestående ændring af praksis vil  

 regeringen nu udarbejde retningslinjer med angivelse af mulige tidspunkter  

 for, hvornår det i praksis bedst vil give mening tidligere at inddrage  

 Folketinget i forbindelse med indgåelse af diverse multilaterale aftaler.
 Med henblik på at sikre, at disse retningslinjer bliver  

 bæredygtige, vil udarbejdelsen af retningslinjerne ske på baggrund af  

 drøftelser mellem de ministerier, som vil blive særlig berørt af ændringen i  

 praksis, idet det fortsat  efter ændringen  bliver de enkelte  

 ministerier,  

 der vurderer, hvornår Folketinget skal orienteres.
 Retningslinjerne vil endvidere blive udformet så fleksibelt, at  

 der kan tages højde for forskellighederne i de enkelte forhandlinger, idet  

 det bemærkes, at der ikke er den samme ensartethed i proceduren i forbindelse  

 med indgåelse af multilaterale aftaler, som det generelt er tilfældet for de  

 retsakter, der er omfattet af EU-proceduren.
5. Behandlingen af EU-sager i Europaudvalget og  

 fagudvalgene 5.1. Tidlig indflydelse Udvalget  

  

 har noteret  

 sig, at det i Europaudvalgets seneste beretning af 23. juni 2006 om tidlig  

 forelæggelse  

 og åbenhed er anført, at »regeringen forpligter sig til løbende og så tidligt  

 som muligt mundtligt at orientere Europaudvalget om behandlingen af forslag  

 af  

 større rækkevidde«, og om forelæggelse af forhandlingsoplæg anføres det, at  

 »forslag  

 af større rækkevidde forelægges Europaudvalget med henblik på  

 forhandlingsoplæg, inden den danske holdning fastlægges (f. eks. i  

 forbindelse  

 med førstelæsningsaftale mellem Rådet og Europa-Parlamentet)«.
Dette har  

 allerede i praksis betydet væsentlige ændringer i udvalgets arbejde,  

 idet der nu sker en tidligere inddragelse af Europaudvalget i  

 væsentlige  

 EU-sager samt en tidligere forelæggelse af forhandlingsoplæg.
5.2. Implementering af EU-lovgivning Ved udarbejdelse af lovgivning, der implementerer EU-direktiver,  

 skal  

  

 udvalget  

  

 henstille til regeringen,  

 at det klart tilkendegives, i hvilket omfang lovbestemmelserne er en  

 implementering  

 af direktivbestemmelserne, hvilke direktivbestemmelser der er baggrunden for  

 de  

 enkelte lovbestemmelser, og i hvilket omfang lovforslagets bestemmelser går  

 ud  

 over de bagvedliggende direktiver, eller om disse giver en valgfrihed med  

 hensyn til opfyldelsen.
5.3. Forpligtende proces Udvalget  

  

 er orienteret  

 om, at det i Konferencen for Parlamentsformænd i EU for tiden overvejes,  

 hvordan de nationale parlamenter kan inddrages mere i den lovforberedende  

 proces i EU.
Der arbejdes bl.a. med forslag om debatter i parlamenterne om  

 Kommissionens strategiske politiske arbejdsprogram.
Ligeledes  

 har Kommissionen vedtaget procedurer til behandling af de nationale  

 parlamenters udtalelser om grøn- og hvidbøger og forslag til retsakter.
Disse  

 initiativer vil forbedre parlamenternes (herunder fagudvalgenes) muligheder  

 for  

 indflydelse.
Som nævnt under pkt. 5.1. orienterer  

 regeringen Europaudvalget på et tidligere tidspunkt end hidtil.
Denne  

 orientering sker bl.a. mundtligt i udvalgets møde, hvor der under punktet  

 »Siden  

 sidst« gives en orientering om væsentlige nye forslag samt om den seneste  

 behandling  

 (i Rådet og Europa-Parlamentet) af andre væsentlige forslag.  

  

 Udvalget  

  

 skal opfordre Europaudvalgets  

 Underudvalg til i samarbejde med fagudvalgene at finde en måde, hvorpå  

 fagudvalgene kan delagtiggøres i denne information.
5.4. Grundigere behandling af store EU-sager Udvalget  

  

 skal opfordre  

 både medlemmer og udvalg til at anvende den eksisterende mulighed for at  

 behandle store, vigtige EU-spørgsmål i salen, jf. forretningsordenens § 19,  

 stk. 6.
P.u.v.  

  

 Christian Mejdahl  

  

 Formand Et af de første eksempler på et sådant samarbejde var en  

 henvendelse fra Udvalget for Forretningsordenen juni 1966 til statsministeren  

 med anmodning om, at der blev udarbejdet fyldigere bemærkninger til  

 regeringens  

 lovforslag.
Henvendelsen førte til, at statsministeren i et cirkulære gav  

 regler om udformningen af disse bemærkninger.
Cirkulæret er løbende  

 revideret,  

 jf. nu Statsministeriets cirkulære nr. 159 af 16. september 1998.
 Reglen om at lovudkast skal oversendes til Folketinget samtidig  

 med, at de bliver sendt i høring, fremgår af Statsministeriets  

 cirkulæreskrivelse af 12. november 1998 og af Justitsministeriets  

 lovkvalitetsvejledning.
 Med hensyn til høringsfristen anføres det i Justitsministeriets  

 vejledning om lovkvalitet, at denne må afpasses efter de nærmere  

 omstændigheder, men bør være så lang, at de hørte parter har mulighed for at  

 udarbejde et fyldestgørende svar.
