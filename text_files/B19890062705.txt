Efter § 42, stk. 2, § 43, stk. 2, § 44, stk. 2 og § 66 i lov om ægteskabs indgåelse og opløsning, jf. lovbekendtgørelse nr. 630 af 15. september 1986, som ændret ved lov nr. 209 af 5.  

 april 1989, og efter § 5, stk. 1, i lov nr. 372 af 7. juni 1989 om registreret partnerskab, fastsættes:
Ansøgning om separation eller skilsmisse ved bevilling § 1.  Søges separation eller skilsmisse ved bevilling  

 af ægtefællerne i forening, sendes ansøgningen til statsamtet på det sted,  

 hvor ægtefællerne eller en af dem bor eller opholder sig.
Stk. 2.  Søges separation eller skilsmisse ved bevilling  

 af den ene ægtefælle, sendes ansøgningen til statsamtet på det sted, hvor den  

 ægtefælle, fra hvem der søges separation eller skilsmisse, bor eller opholder  

 sig.
Har ægtefællen ikke bopæl eller ophold her i landet, sendes ansøgningen  

 til statsamtet på det sted, hvor ansøgeren bor eller opholder sig.
 Stk. 3.  Har ingen af ægtefællerne bopæl eller ophold  

 her i landet, sendes ansøgningen til Københavns Overpræsidium.
 Stk. 4.  Civilretsdirektoratet kan dog bemyndige et  

 andet statsamt til at behandle sagen.
§ 2.  Ansøgningen skal underskrives af ægtefællerne  

 personligt.
Ansøgningen skal være vedlagt vielsesattest, fødsels-, dåbs eller  

 navneattester for ægtefællerne og eventuelle fællesbørn under 18 år.
Ved  

 ansøgningen kan bruges en blanket, der udleveres af statsamtet.
 § 3.  Ansøgning om skilsmisse på grundlag af  

 separation, skal være ledsaget af separationsbevillingen eller udskrift af  

 separationsdommen og skal indeholde ægtefællernes erklæring om, at de efter  

 opnået separation har levet adskilt i 6 måneder og ikke senere har genoptaget  

 samlivet samt oplysning om, hvorvidt fællesboet er delt.
 § 4.  Ansøgning om skilsmisse efter lovens § 32 skal  

 være ledsaget af bevis for, at ægtefællerne på grund af uoverensstemmelser  

 har levet adskilt i de sidste 2 år.
 § 5.  Ved ansøgning om skilsmisse efter lovens §§  

 33-35 påhviler det ægtefællerne at tilvejebringe den dokumentation for  

 skilsmissegrunden, som statsamtet skønner nødvendig.
 § 6.  Statsamtet kan behandle en ansøgning om  

 separation eller skilsmisse, selv om den ikke opfylder kravene efter § 2, 2.  

 pkt. eller §§ 3-5.
Vilkårsforhandling § 7.  Vilkårsforhandling, jf. lovens § 44, skal  

 foretages forinden bevilling meddeles.
Stk. 2.  Vilkårsforhandling skal dog ikke foretages,  

 hvis der ansøges om skilsmisse efter lovens § 31, og vilkårene for  

 separationen gælder for tiden efter skilsmissen.
Statsamtet kan dog bestemme,  

 at der skal foretages vilkårsforhandling, herunder at § 11 skal anvendes,  

 hvis en ægtefælle anmoder derom, eller statsamtet i øvrigt finder en  

 vilkårsforhandling hensigtsmæssig.
 Stk. 3.  Skal der mægles mellem ægtefællerne efter  

 lovens § 43, stk. 1, eller skal der finde rådgivning sted, jf. lovens § 43,  

 stk. 2, udsættes vilkårsforhandlingen til mæglingen eller rådgivningen er  

 afsluttet.
 § 8.  Vilkårsforhandling foretages af statsamtet eller  

 af politimesteren efter statsamtets bemyndigelse.
§ 9.  Vilkårsforhandling skal foretages samtidig med  

 begge ægtefæller.
Dog kan statsamtet undtagelsesvis bestemme, at  

 vilkårsforhandlingen foretages særskilt, eventuelt ved forskellige  

 myndigheder, med hver ægtefælle, såfremt ganske særlige omstændigheder taler  

 derfor.
§ 10.  Ægtefællerne skal møde personligt til  

 vilkårsforhandlingen efter tilsigelse fra den myndighed, der skal foretage  

 vilkårsforhandlingen.
Tilsigelsen skal indeholde oplysning om, at udeblivelse  

 uden lovligt forfald medfører, at sagen ikke kan fremmes ved bevilling.
Stk. 2.  Er en ægtefælle på grund af langvarig sygdom  

 forhindret i at møde til vilkårsforhandling, og er dette dokumenteret ved  

 lægeattest, kan ægtefællen i stedet møde ved fuldmægtig.
Fuldmægtigen skal  

 være myndig og have skriftlig fuldmagt.
 § 11.  Vilkårsforhandling med en ægtefælle, der har  

 ophold i udlandet, foretages hos den danske repræsentant på det sted, hvor  

 ægtefællen opholder sig eller kan give møde.
Stk. 2.  Vilkårsforhandling med en ægtefælle, der ikke  

 har ophold her i landet, kan undlades, hvis ansøgningen om separation eller  

 skilsmisse er udfærdiget af en dansk advokat, er underskrevet af begge  

 ægtefæller personligt og indeholder vilkårene for separationen eller  

 skilsmissen.
Den, der ikke har ophold her i landet, skal have underskrevet i  

 advokatens nærværelse eller for en dansk myndighed eller en stedlig notar,  

 der har attesteret underskriftens ægthed.
Stk. 3.  Vilkårsforhandling kan endvidere undlades med  

 en ægtefælle, der ikke har ophold her i landet, hvis den pågældende  

 skriftligt tiltræder vilkårene for separationen eller skilsmissen på grundlag  

 af en udskrift af den vilkårsforhandling, der er foretaget med den anden  

 ægtefælle.
Tiltrædelsen skal ske ved underskrift for en dansk repræsentation,  

 en stedlig notar, eller anden stedlig myndighed, som den danske  

 repræsentation i det pågældende land kan godkende, eller for kaptajnen på et  

 skib, med hvilket den pågældende er forhyret.
 Stk. 4.  Uanset reglen i stk. 2 skal der dog foretages  

 vilkårsforhandling med begge ægtefæller, hvis den ægtefælle, der bor eller  

 opholder sig her i landet, under vilkårsforhandlingen fremsætter ønske om  

 ændring af de aftalte vilkår.
 Stk. 5.  Skal der foretages vilkårsforhandling i  

 udlandet, og kan den ikke gennemføres, forelægges sagen for  

 Civilretsdirektoratet.
Separation eller skilsmisse, når ægtefællerne eller en af dem bor i udlandet eller er udenlandske statsborgere § 12.  Bevilling til separation eller skilsmisse kan  

 meddeles, når:
 Stk. 2.  For statsborgere i Finland, Island, Norge og  

 Sverige gælder reglerne i kapitel 4.
Separation eller skilsmisse efter den nordiske ægteskabskonvention § 13.  Bevilling til separation eller skilsmisse  

 mellem ægtefæller, der er statsborgere i et nordisk land, eller af hvilke den  

 ene er statsborger i et af de nordiske lande, mens den anden er statsborger i  

 et andet af disse lande, kan meddeles her i landet, når:
 Stk. 2.  Separation, som er opnået i Island eller Norge  

 giver her i landet samme ret til skilsmisse som en her meddelt separation.
§ 14.  Søges skilsmisse på grundlag af en  

 separationsdom afsagt i Island eller Norge skal der forevises domsudskrift  

 forsynet med erklæring om, at dommen er retskraftig.
Denne bevidnelse afgives  

 i Island af Justitsministeriet og i Norge af vedkommende domstol.
Stk. 2.  Søges skilsmisse på grundlag af en islandsk  

 separationsbevilling, skal den originale bevilling eller en genpart bekræftet  

 af det islandske justitsministerium eller en sysselmand eller byfoged i  

 Island forevises.
Er ægtefællerne separeret ved norsk bevilling, skal den  

 originale bevilling eller attest fra det norske justitsdepartement eller en  

 fylkesmand i Norge om, at separation er bevilget på en bestemt dag,  

 forevises.
 Stk. 3.  Bekræftelse (legalisation) af underskrifter  

 kræves ikke.
Fastsættelse af størrelsen af bidrag § 15.  Skal en ægtefælle ifølge en bevilling til  

 separation eller skilsmisse betale bidrag til den anden ægtefælles underhold,  

 behandles en ansøgning om fastsættelse af bidrag af det statsamt, der har  

 meddelt bevillingen, hvis ansøgningen indgives under vilkårsforhandlingen.  

 Det samme gælder, hvis ansøgningen indgives inden 3 måneder efter at  

 bevillingen er meddelt, og en af ægtefællerne fortsat bor inden for det  

 pågældende statsamts område.
Stk. 2.  I andre tilfælde behandles ansøgningen af  

 statsamtet på det sted, hvor den ægtefælle, der skal betale bidrag, bor.
Har  

 denne ægtefælle ikke bopæl her i landet, behandles ansøgningen af statsamtet  

 på det sted, hvor ægtefællen opholder sig.
Har ægtefællen ikke bopæl eller  

 opholdssted her i landet, behandles ansøgningen af statsamtet på det sted,  

 hvor ansøgeren bor, eller, såfremt ansøgeren ikke har bopæl her i landet, på  

 det sted, hvor ansøgeren opholder sig.
Har ingen af ægtefællerne bopæl eller  

 ophold her i landet, behandles ansøgningen af Københavns Overpræsidium.
 Stk. 3.  Opstår der under en sag om børnebidrag  

 spørgsmål om ægtefællebidrag, behandles denne sag i forbindelse med  

 ansøgningen om børnebidrag.
 Stk. 4.  For statsborgere i Finland, Island, Norge og  

 Sverige gælder reglerne i § 19.
§ 16.  Ansøgningen til statsamtet skal indeholde  

 oplysninger om den pågældendes økonomiske forhold og være vedlagt  

 separations- eller skilsmissedokumentet.
Endvidere skal der vedlægges kopi af  

 seneste årsopgørelse, kopi af en eventuel senere selvangivelse, samt  

 dokumentation for indtægten for de sidste 3 måneder.
 Stk. 2.  For selvstændige erhvervsdrivende skal  

 ansøgningen endvidere være vedlagt forretningsregnskaber for de sidste 3 år.
 Stk. 3.  Statsamtet kan behandle ansøgningen, selvom den  

 ikke opfylder kravene efter stk. 1 og 2.
 § 17.  Reglerne i §§ 15 og 16 finder tilsvarende  

 anvendelse på ansøgning om ændring af bidragets størrelse.
§ 18.  Har ægtefællerne i en sag om underholdsbidrag  

 bopæl i forskellige stater og bor den part, mod hvem et krav rejses i en  

 stat, der er omfattet af EF-domskonventionen af 27. september 1968 om  

 retternes kompetence og om fuldbyrdelse af retsafgørelser i borgerlige sager,  

 herunder handelssager, med senere ændringer, jf. lovgivningen om  

 EF-domskonventionen m.v., anvendes reglerne i § 15, stk. 1-3, og § 17 ikke.
I  

 stedet anvendes reglerne i stk. 2-6, jf. dog stk. 7.
Stk. 2.  Ansøgning om fastsættelse af underholdsbidrag  

 eller om ændring af underholdsbidrag kan indgives til statsamtet på det sted,  

 hvor den anden ægtefælle har bopæl.
Ansøgningen kan endvidere indgives til  

 statsamtet på det sted, hvor den bidragsberettigede har bopæl eller  

 sædvanligt opholdssted.
Stk. 3.  Ansøgning om fastsættelse eller ændring af  

 underholdsbidrag kan indgives til det statsamt, der behandler en sag om  

 separation eller skilsmisse.
Det gælder dog ikke, hvis statsamtets kompetence  

 til at behandle sagen om separation eller skilsmisse beror på § 12, stk. 1,  

 nr. 3.
Stk. 4.  Ansøgning om fastsættelse eller ændring af  

 underholdsbidrag kan indgives til statsamtet på det sted, hvor en retssag om  

 separation eller skilsmisse behandles.
Er retssagen afgjort, gælder det dog  

 kun, hvis ansøgningen indgives umiddelbart efter afgørelsen.
Behandles  

 retssagen ved landsret eller Højesteret, eller er den afgjort ved en af disse  

 instanser, kan ansøgningen på tilsvarende måde indgives til statsamtet på det  

 sted, hvor byretssagen blev behandlet.
 Stk. 5.  Reglen i stk. 4 anvendes ikke, hvis domstolens  

 kompetence beror på retsplejelovens § 448 c, stk. 1, nr. 3.
 Stk. 6.  Kan ansøgningen ikke indgives til noget  

 statsamt efter stk. 2-4, kan ægtefællerne aftale, at et statsamt kan behandle  

 sagen.
 Stk. 7.  Bestemmelsen i stk. 2-6 anvendes ikke på sager,  

 der er omfattet af § 19.
 § 19.  Ansøgning om fastsættelse af bidrag til en  

 ægtefælle ved separation eller skilsmisse meddelt her i landet mellem  

 statsborgere i de nordiske lande fremsættes over for det statsamt, der har  

 meddelt bevilling til separation eller skilsmisse, eller på det sted, hvor  

 dom til separation eller skilsmisse er afsagt.
 Stk. 2.  Rejses der senere spørgsmål om størrelsen af  

 underholdsbidrag i tilfælde, hvor ægtefællerne er statsborgere i de nordiske  

 lande, og den ægtefælle, mod hvem kravet rejses, er bosat i Danmark, sendes  

 ansøgning til statsamtet på det sted, hvor den pågældende bor.
Registreret partnerskab § 20.  Reglerne i denne bekendtgørelse finder  

 tilsvarende anvendelse ved opløsning af registreret partnerskab, bortset fra  

 følgende bestemmelser: §§ 12-14, § 15, stk. 3 og 4, og §§ 18-19.
 § 21.  Bevilling til separation og skilsmisse kan,  

 uanset parternes bopæl og statsborgerskab på tidspunktet for ansøgningens  

 indgivelse, meddeles her i landet.
 Ikrafttrædelsesbestemmelser m.v.
 § 22.  Bekendtgørelsen træder i kraft den 1. oktober  

 1989.
Stk. 2.  Søges skilsmisse på grundlag af en separation  

 afsagt i Finland før 1. januar 1988, skal der forevises domsudskrift forsynet  

 med en erklæring om, at dommen er retskraftig.
Denne bevidnelse afgives af  

 vedkommende domstol.
§ 23.  Bekendtgørelse nr. 560 af 18. december 1969 om  

 ægteskabs opløsning ophæves.
Den anvendes dog, hvis ansøgning om separation  

 eller skilsmisse er indgivet før 1. oktober 1989, med mindre begge ægtefæller  

 forinden bevilling meddeles eller endelig dom afsiges anmoder om, at lov nr.  

 209 af 5. april 1989 om ændring af ægteskabsloven m.v. skal anvendes.
