1. Indledning 1.1. Vejledningens baggrund og sigte 1.2. Resumee af vejledningen 2. Edb-markedet 2.1. Generelt 2.2. Udstyr 2.3. Programmel 2.4. Tekniske standarder 3. Regler og retningslinjer for anskaffelse af  

 edb-ydelser 3.1. Hvorfor og hvornår tilbudsindhentning 3.2. Forholdet til leverandørerne 3.3. Tekniske bindinger 3.4. Brug af ekstern konsulentbistand 3.5. Forholdet til andre myndigheder 3.6. Forholdet til medarbejderne 3.7. Anskaffelsessituationens faser 4. Analysefasen 4.1. Analysefasens indhold 4.2. Teknologisk foranalyse og edb-planlægning 5. Specifikationsfasen 5.1. Fasens indhold 5.2. Mindre anskaffelser 5.3. Totalløsninger og større udstyrsanskaffelser 5.4. Større programmelanskaffelser til eget anlæg 5.5. Servicebureauopgaver 5.6. Udformning af tilbudsgrundlag 6. Gennemførelsesfasen 6.1. Vurdering af tilbud og valg af leverandør 6.2. Rentabilitetsovervejelser 6.3. Edb-kontrakter 6.4. Leveringsprøve Bilag til vejledningen Bilag 1, Internationale regler om udbud Bilag 2, Stikordsliste for tilbudsgrundlag Bilag 3, Stikordsliste for kontrakt om køb af edb-udstyr og -programmel 1. Indledning 1.1. Vejledningens baggrund og sigte I disse år stiger anvendelsen af edb stærkt i den statslige forvaltning,  

 navnlig anvendelsen af eget udstyr og egne systemer, ligesom integrationen af  

 edb-systemerne øges.
Anvendelsen af systemerne får stadig større betydning  

 for den daglige arbejdssituation for både ledelse, sagsbehandlere og  

 kontorpersonale, hvilket øger kravene til styring af indførelse og anvendelse  

 af edb i organisationen.
Denne vejledning handler om anskaffelse af edb-ydelser til løsning af  

 administrative opgaver.
Udtrykket »edb-ydelser« er anvendt i bred  

 betydning og omfatter edb-udstyr, standardprogrammel, udvikling af  

 »skræddersyet« programmel, driftsopgaver på edb-servicebureau m.m.  

 Endvidere behandles anvendelse af edb-rådgivning i forbindelse med  

 anskaffelser af ovennævnte edb-ydelser.
Regler og retningslinjer for anskaffelse af edb-ydelser findes dels i den  

 af Direktoratet for statens indkøb i 1982 udsendte generelle  

 indkøbsvejledning og dels i administrationsdepartementets cirkulære af 31.  

 marts 1982 om anvendelse og anskaffelse af edb-udstyr med den tilhørende  

 edb-vejledning af marts 1982. Når der nu udsendes en særlig vejledning for  

 indkøb på edb-området, skyldes dette, at det erfaringsmæssigt volder  

 statsinstitutionerne vanskeligheder at gennemføre sådanne anskaffelser, bl.a.  

 fordi opgaven kan være meget kompliceret og samtidig uvant for en del  

 institutioner.
På den anden side kan nogle edb-ydelser i dag have karakter af  

 ukomplicerede »hyldevarer«, og vejledningen vil derfor også pege på  

 forenklede fremgangsmåder ved anskaffelser af denne kategori.
Vejledningens målgruppe er beslutningstagere og sagsbehandlere med  

 begrænset eller ingen erfaring vedrørende anskaffelse af edb-ydelser i  

 statsinstitutionerne.
Hensigten med vejledningen er, at målgruppen skal kunne  

 foretage anskaffelse af både enkle og komplekse edb-ydelser på en måde, der  

 er hensigtsmæssig for institutionens problemløsning og i overensstemmelse med  

 de statslige regler på edb-området.
 Vejledningen er udarbejdet af administrationsdepartementet med bistand fra  

 en arbejdsgruppe bestående af deltagere fra budgetdepartementet, Direktoratet  

 for statens indkøb, større statslige edb-brugere, Datacentralen samt den  

 private servicebureau-, edb-konsulent- og edb-leverandørbranche.
 Det er tanken at udsende en revideret udgave af vejledningen om et par år.  

 Administrationsdepartementet modtager gerne kommentarer og forslag til  

 ændringer eller tilføjelser.
 Såfremt der i en konkret edb-anskaffelse på trods af denne vejledning  

 opstår usikkerhed om fremgangsmåden, kan der indhentes bistand fra  

 administrationsdepartementet.
1.2. Resume af vejledningen Efter en beskrivelse af vejledningens målsætning og målgruppe i afsnit  

 1.1. omtales i kap. 2 nogle af de forhold på edb-markedet, der må indgå i den  

 statslige købers overvejelser, herunder betydningen af tekniske standarder.
 I kap. 3 beskrives, hvorledes køber generelt bør forholde sig i  

 anskaffelsessituationen, herunder anskaffelse af konsulentbistand, samt  

 hvilke formelle regelsæt der er gældende, dels i forhold til leverandørerne  

 og dels i forhold til andre statslige myndigheder og egne medarbejdere.  

 Endvidere beskrives, hvorledes tekniske bindinger kan påvirke købers  

 valgmuligheder, og hvorledes køber bør forholde sig til sådanne bindinger.
 Herefter opdeles anskaffelsessituationen i en analyse-, en specifikations-  

 og en gennemførelsesfase, hvor hver af faserne beskrives i henholdsvis kap.  

 4, 5 og 6. I hvert af kapitlerne gennemgås de forskellige problemtyper, som  

 køber kan møde i de enkelte faser, og der stilles forslag til, hvorledes  

 køber kan forholde sig til disse problemer.
2. Edb-markedet 2.1. Generelt Statsinstitutionerne vil i de kommende år fortsat skulle anskaffe et bredt  

 spektrum af edb-ydelser på et marked, der kan forekomme uoverskueligt.  

 Afsådanne ydelser kan nævnes:
- anskaffelse af udstyr til større lokale systemer - større systemer (programmel), der udvikles specielt til brugeren - større standardprogrammelpakker/rammeprogrammel, incl. eventuelle  

 tilpasninger eller systemudviklingsværktøjer - mindre udstyrsanskaffelser/mindre programmelanskaffelser - udvikling, vedligeholdelse og drift af store edb-systemer på  

 edb-servicebureau.
 Hertil kommer anskaffelse af produkter til datakommunikation, der skal få  

 de mange lokale og eksterne systemer til at arbejde sammen, f.eks. lokale  

 edb-net.
 Den følgende omtale af nogle væsentlige problemer, som køber oplever på  

 edb-markedet, er centreret om tre hovedområder: Udstyret, programmellet og  

 tekniske standarder.
2.2. Udstyr Det fortsatte prisfald på edb-udstyr er en af årsagerne til det stigende  

 antal anskaffelser af lokalt udstyr/lokale systemer.
Endvidere er edb-udstyr  

 i den nedre ende af skalaen (mindre minidatamater og mikrodatamater)  

 efterhånden blevet så driftsstabilt og let at betjene, at udstyret ikke  

 kræver etablering af en edb-driftsorganisation, og det stiller ofte så  

 begrænsede krav til det omgivende fysiske miljø, at udstyret uden større  

 foranstaltninger kan indpasses i et almindeligt kontormiljø.
Samtidig er markedet for edb-udstyr, specielt udstyr i den nedre ende af  

 prisskalaen, præget af mange leverandører og et stort antal produkter, der  

 for en umiddelbar betragtning kan præstere næsten det samme.
Dette er dog  

 ikke altid tilfældet, hvilket gør det vanskeligt for køber at skabe sig et  

 overblik.
2.3. Programmel På programmelsiden har der ikke fundet et tilsvarende prisfald sted, og  

 ved køb af en totalløsning, omfattende både udstyr og programmel, vil  

 programmellet ofte koste lige så meget eller mere end udstyret.
Samtidig vil  

 programmellet hyppigt blive hurtigt forældet på grund af ændrede krav til  

 systemet, hvilket medfører store vedligeholdelsesomkostninger.
Ved anskaffelse af standardprogrammelpakker til minidatamater og større  

 mikrodatamater, f.eks. et økonomisystem, vil det ofte være muligt at aftale  

 visse ændringer for at tilpasse programmellet til købers behov.  

 Standardprogrammel af denne type har karakter af  

 »ramme-programmer«, der er beregnet på at skulle tilpasses i  

 forbindelse med de enkelte leverancer.
Til mikrodatamater findes desuden et  

 righoldigt udbud af standardprogrammel, f.eks. til tekstbehandling eller  

 beregningsopgaver, der handles som færdige varer til beskedne priser, og hvor  

 eventuelle individuelle tilpasninger ikke er mulige eller økonomisk  

 forsvarlige.
 Til visse løsninger kan det af økonomiske grunde være hensigtsmæssigt for  

 brugeren enten at anskaffe sådant standardprogrammel eller  

 »ramme-programmel« med individuel tilpasning.
 I forbindelse med ønsket om en stigende effektivisering af  

 systemudviklingen og programmelvedligeholdelsen, foregår der en fortsat  

 udvikling af hjælpeprogrammel til systemudvikling under betegnelsen 4.  

 generations værktøjer eller systemudviklingsværktøjer.
Gennem anvendelse af disse får brugeren mulighed for at »prøve sig  

 frem« til det rigtige system gennem opbygning af prototyper og modeller  

 af systemet.
Værktøjerne giver endvidere mulighed for højere effektivitet i  

 programmeringen og herved billigere systemudvikling samt lettere adgang til  

 løbende ændringer af systemet.
Værktøjerne kan dog have indbyggede  

 begrænsninger, som i det konkrete tilfælde vil gøre det færdige system  

 uacceptabelt for brugeren, eller det færdige system kan vise sig  

 uhensigtsmæssigt i drift, f.eks. fordi svartider bliver meget lange, eller  

 fordi systemet kræver uforholdsmæssig meget maskinkraft. 4. generations  

 værktøjer anvendes i dag fortrinsvis som effektiviseringsværktøj for  

 programmører, men kan også anvendes af slutbrugere til mindre og  

 ukomplicerede opgaver.
På lidt længere sigt kan der dog forventes markedsført  

 nye værktøjer, som er så lette at arbejde med, at brugeren inden for visse  

 rammer helt eller delvis vil kunne udføre mere krævende  

 programmeringsarbejde.
2.4. Tekniske standarder I takt med, at den enkelte statsinstitution indfører flere edb-systemer,  

 og i takt med, at edb-systemerne i stadig højere grad integreres i  

 organisationen, øges behovet for et samspil mellem de enkelte edb-systemer.  

 Der tegner sig på længere sigt et billede af eet samvirkende  

 informationssystem i den enkelte institution, hvor alle medarbejderne vil  

 være forsynet med en multifunktionel edb-arbejdsplads (skærm, tastatur m.m.).  

 Fra denne arbejdsplads vil den enkelte medarbejder have mulighed for at  

 trække på både lokale og eksterne registre og databaser, for overførsel af  

 meddelelser til andet edb-udstyr internt i institutionen eller eksternt, for  

 personlig databehandling i form af tekstbehandling, beregning etc.
For brugerne kan det imidlertid i dag være forbundet med meget store  

 vanskeligheder at realisere et så vidtgående samspil mellem de administrative  

 edb-systemer.
Vanskelighederne hænger navnlig sammen med mangelen på tekniske  

 standarder, der bevirker, at een slags udstyr ikke kan erstattes eller  

 arbejde sammen med en anden type udstyr, at eksisterende udstyr ikke kan  

 tilsluttes et lokalnet, som bruger påtænker at anskaffe o.s.v.
 Generelle tekniske standarder etableres dels gennem de internationale  

 standardiseringsorganisationers arbejde (internationale standarder) og dels  

 ved, at en dominerende leverandørs produkt danner standard  

 (markedsstandard/de facto standard). Standardiseringsbestræbelserne på  

 edb-området er imidlertid i en begyndelsesfase, og standarder foreligger kun  

 på enkelte områder.
 Ved anskaffelse af udstyr, der siges at opfylde bestemte standarder, bør  

 køber kræve dokumenteret, at de pågældende standarder overholdes.
En del af standardiseringsproblemet vil kunne mindskes gennem fastlæggelse  

 af fælles politikker og standarder for statsforvaltningen.
Det var således et  

 af formålene med de statslige rammeaftaler for edb-udstyr (jfr. afsnit 5.2)  

 at fastlægge standarder for edb-udstyr i den nedre ende af prisskalaen.  

 Administrationsdepartementet arbejder for tiden med fastlæggelse af  

 standarder for etb-området og herunder en statslig standard for  

 dokumentformater.
Desuden forberedes anbefalinger vedrørende etablering af  

 datakommunikationssystemer i statsforvaltningen samt en anbefaling vedrørende  

 standarder for operativsystemer i større lokale datamater.
Disse standarder  

 forventes udmeldt til statsinstitutionerne i løbet af 1986.
 Den manglende afklaring omkring statslige standarder på edb-området bør  

 imidlertid ikke afholde statsinstitutionerne fra at gennemføre edb-mæssige  

 aktiviteter, idet vejledning på området kan indhentes hos  

 administrationsdepartementet.
3. Regler og retningslinier for anskaffelse af edb-ydelser 3.1. Hvorfor og hvornår tilbudsindhentning Ved alle statslige indkøb skal der som hovedregel indhentes tilbud fra  

 mere end een leverandør.
Denne faste forvaltningspraksis har til formål dels  

 at skabe en fri og åben forretningsmæssig konkurrence, dels at give køberen  

 en bredere viden om markedets produkter, så der kan foretages et kvalificeret  

 valg inden for givne bevillingsmæssige ressourcer.
Dette princip gælder også for indkøb af edb-ydelser.
Det er vigtigt, at  

 brugeren gennem tilbudsindhentningen bliver bekendt med de forskellige  

 tekniske løsningsmuligheder, som markedet rent faktisk byder på - og som  

 købers behov skal holdes op imod.
Edb-markedet er så dynamisk og mangesidet,  

 at køber ikke på grundlag af kontakt til en enkelt leverandør bør formode, at  

 den bedste løsning er fundet.
Der kan dog forekomme undtagelser fra reglen om  

 indhentning af tilbud fra flere sider.
Således kan der foreligge sådanne krav  

 til selve systemet og/eller sådanne tekniske bindinger, at køber reelt er  

 bundet til en bestemt leverandør, jfr. afsnit 3.3. og 5.5. eller anskaffelsen  

 kan ligge inden for det område, der er dækket af statens rammeaftaler med en  

 række edb-leverandører vedrørende mikrodatamater, terminaler og skrivere,  

 jfr. afsnit 5.2. eller eventuelt ny rammeaftaler på andre produktområder.
Købers vanskeligheder ved at beskrive sine krav og ønsker bør i hvert fald  

 ikke være nogen undskyldning for at undlade tilbudsindhentning fra flere  

 leverandører.
Det må under alle omstændigheder være et krav til køber, at  

 denne i rimeligt omfang har gjort sig sine behov, krav og ønsker klart.
En  

 skriftlig formalisering af disse ting kan være påkrævet af andre grunde, og  

 behøver ingenlunde altid at være meget omfangsrig, og om fornødent vil der  

 kunne købes ekstern bistand til arbejdet.
Kravet om tilbudsindhentning betyder ikke, at der nødvendigvis skal  

 udføres et omfattende arbejde, idet købers indsats må afpasses efter værdien  

 og betydningen af anskaffelsen.
Tilbudsindhentning kan således i visse  

 tilfælde have karakter af uformelle kontakter til leverandører, jfr. afsnit  

 5.2.
Det er i denne forbindelse vigtigt at slå fast, at indhentning af tilbud  

 ikke er ensbetydende med en formel udbudsforretning efter regler, der mere  

 eller mindre ligner de regler, som gælder for licitationer inden for bygge-  

 og anlægsområdet.
Køber ville herved forpligte sig til at følge et  

 kompliceret regelsæt, der ikke er velegnet for tilbudsindhentning på  

 edb-området, navnlig fordi de enkelte leverandørers ydelser sjældent er så  

 ensartede, at prisen kan blive det afgørende moment, jfr. afsnit 6.1. om  

 tilbudsvurdering.
3.2. Forholdet til leverandørerne Statsinstitutionerne er i vidt omfang frit stillet i forhold til  

 leverandørerne, når det gælder valg af fremgangsmåde ved anskaffelse af  

 edb-ydelser.
En del anskaffelser vil dog være omfattet af reglerne i  

 administrationsdepartementets cirkulære af 18. december 1980 om  

 fremgangsmåderne ved statslige indkøb.
Cirkulæret gengiver de internationale  

 regler, som Danmark har tiltrådt og hvori foreskrives, at udbudsforretning  

 skal afholdes i visse tilfælde, og at bestemte procedurer skal følges.
Bilag  

 1 indeholder en gennemgang af reglerne i cirkulæret.
 Ud over disse internationale regler findes der ikke forskrifter for  

 fremgangsmåderne ved statslige anskaffelser af edb-ydelser.
Valg af fremgangsmåde bør således afhænge af købers situation og den  

 ydelse, der er tale om at anskaffe.
Der henvises i øvrigt til statens  

 indkøbsvejledning side 12 ff.
Som anført i indkøbsvejledningen skal statsinstitutioner ved  

 tilbudsindhentning overholde almindelige forvaltningsmæssige principper,  

 herunder princippet om ligelig behandling af tilbud og tilbudsgivere.
Dette  

 kan sikres ved, at køber fastlægger nogle procedureregler, der tilkendegives  

 over for de leverandører, som kommer ind i billedet, f.eks. regler for  

 tilbudenes disposition, for tilbudstidsfrister, for vurdering af tilbudene  

 etc.
Det er overordentligt vigtigt, at køber respekterer disse regler gennem  

 alle faser af anskaffelsesforretningen, idet overholdelsen af reglerne er  

 leverandørernes garanti for, at alle tilbudsgivere stilles lige.
Dette er  

 ikke ensbetydende med, at køber altid vil være i stand til på forhånd at give  

 alle leverandører lige store chancer for at få ordren.
Dette er imidlertid  

 heller ikke en væsentlig forudsætning, da det afgørende for en leverandør er  

 at kende vilkårene omkring tilbudsindhentning og -behandling, således at  

 leverandøren kan vurdere, hvor mange ressourcer det er rimeligt at sætte ind  

 i et forsøg på at få ordren.
Der er ikke fastsat regler om, at bestemte leverandøre altid skal have  

 mulighed for at afgive tilbud.
Det vil dog i almindelighed være  

 hensigtsmæssigt at lade Datacentralen indgå i kredsen af tilbudsgivere på  

 linie med øvrige mulige leverandører, under hensyntagen til Datacentralens  

 erfaringer med løsning af statslige edb-opgaver.
 Ved anskaffelse af edb-ydelser bør statsinstitutioner være opmærksomme på,  

 om der findes egnede danske leverandører, og disse bør i så fald altid have  

 lejlighed til at afgive tilbud, jfr. edb-vejledningen side 24 og  

 indkøbsvejledningen side 9 ff.
3.3. Tekniske bindinger Som tidligere omtalt kan der foreligge sådanne tekniske bindinger og/eller  

 krav til selve systemet, at hovedreglen om indhentning af tilbud fra flere  

 leverandører kan tilsidesættes.
For den, der første gang står overfor en edb-anskaffelse, kan spørgsmålet  

 om tekniske bindinger forekomme at være af marginal betydning.
Der skal  

 imidlertid ikke anskaffes meget udstyr, før konsekvensen af tekniske  

 bindinger bliver iøjnefaldende.
Forklaringen er den, at man ved valget af een  

 bestemt løsning, samtidig fastlægger nogle rammer for den fremtidige  

 edb-udvikling i institutionen gennem den teknik og det basis- og  

 anvendelsprogrammel, der anskaffes.
 Dette skyldes, at der gennem anskaffelsen af et edb-system opbygges en  

 viden i institutionen om den valgte teknologi, at der opbygges en til  

 systemet bundet datamængde, som på et tidspunkt kan udgøre en betydelig  

 ressource, samt at den valgte tekniske løsning både medfører nogle muligheder  

 og begrænsninger for videreudvikling og samspil med andre systemer.
Det er derfor vigtigt, at institutionen - før den træffer teknisk bindende  

 beslutninger - har klargjort sine forventninger og målsætninger for  

 edb-anvendelse over en vis tidshorisont enten gennem udarbejdelse af en  

 edb-langtidsplan eller på anden vis (jfr. afsnit 5.2.). I så fald kan dette  

 materiale indgå som et vigtigt baggrundsmateriale i selve  

 tilbudsindhentningen, hvorved køber kan forpligte leverandøren overfor købers  

 ønsker om fremtidige udviklingsmuligheder.
Herved har køber imidlertid også -  

 samtidig med at beslutte sig for en konkret anskaffelse - reelt valgt, fra  

 hvilken leverandør eller snæver kreds af leverandører, de fremtidige  

 anskaffelser skal foregå.
 Denne situation er acceptabel, når den finder sted under følgende  

 forudsætninger:
- at der i anskaffelsessituationen, hvor de tekniske bindinger fastlægges,  

 tages hensyn til bindingernes betydning, dels ved udarbejdelsen af  

 tilbudsmaterialet og dels ved vurderingen af tilbudene, - at konkurrencen kun begrænses i det omfang de reelle tekniske bindinger  

 gør dette nødvendigt, - at institutionen med passende mellemrum (f.eks. når væsentlige dele af  

 et system skal udskiftes grundet forældelse) overvejer, hvorvidt de  

 foreliggende tekniske bindinger har et omfang og en sådan karakter, at der  

 bør foretages en radikal udskiftning af bindingerne eller en indsnævring af  

 disse til begrænsede dele af organisationen, medens andre dele får mulighed  

 for at etablere alternative tekniske miljøer.
Uanset forekomsten af tekniske bindinger bør køber ved væsentlige  

 anskaffelser indhente tilbud fra alternative leverandører.
Ved indhentning af  

 sådanne alternative tilbud skal køber klart tilkendegive sine præferencer og  

 eksisterende tekniske bindinger, således at leverandørerne realistisk kan  

 vurdere deres interesse i en tilbudsgivning.
3.4. Brug af ekstern konsulentbistand Konsulentbistand kan anvendes til afgrænsede opgaver i alle  

 anskaffelsesprocessens faser, f.eks. til edb-planlægning, teknisk rådgivning  

 i forbindelse med endeligt valg af leverandør og afprøvning af leverandørens  

 produkter.
Hver af faserne forudsætter forskellige typer af konsulentbistand.  

 For institutioner med begrænset erfaring på edb-området vil det være  

 tilrådeligt at bruge ekstern konsulentbistand igennem hele  

 anskaffelsesforløbet.
Ved valg af konsulenter til større konsulentopgaver kan det være  

 hensigtsmæssigt med en form for tilbudsindhentning fra nogle udvalgte  

 konsulentfirmaer.
Opdragsgiveren bør i givet fald udfærdige en skriftlige  

 beskrivelse af opgaven og derefter opfordre konsulentfirmaerne til mundtligt  

 og/eller skriftligt at redegøre for, hvordan de vil gribe opgaven an  

 (metoder, samarbejdsformer m.m.), hvilke personer der vil blive sat på  

 opgaven, hvor stort tidsforbruget skønnes at blive etc.
Prisen er  

 selvfølgelig heller ikke uden betydning (og de enkelte konsulentfirmaers  

 tilbud kan variere en del, afhængig af timepriser og timeforbrug). Det bør  

 dog frarådes, at valget alene sker på baggrund af prisen.
Det er afgørende,  

 at brugeren har tillid til den valgte konsulents faglige kunnen, og  

 konsulentvalget må endvidere afhænge af opgavens art og konsulentfirmaets  

 profil.
Det er ikke ualmindeligt, at et firma bistår med rådgivning ved  

 forberedelsen af en tilbudsindhentning, uanset at firmaet selv på et senere  

 tidspunkt kan komme på tale som leverandør.
En sådan fremgangsmåde kan heller  

 ikke generelt frarådes.
Det er klart, at rådgiveren har mulighed for at  

 udforme tilbudsgrundlaget, så det passer godt til det tilbud, som firmaet  

 selv vil afgive.
På den anden side kan det være nødvendigt at søge bistand  

 hos et firma, der kombinerer rådgiver- og leverandørrollen for at få  

 tilstrækkeligt kvalificeret bistand, og endvidere vil  

 administrationsdepartementet ved alle større projekter være inddraget som  

 rådgivende og kontrollerende instans.
Afgørende er, at køber i den pågældende  

 situation gør sig rådgivers rolle klar og aftaler, på hvilket stadium denne  

 trækker sig som rådgiver, idet det rådgivende firma selvsagt ikke kan deltage  

 i vurderingen af indgivne tilbud, hvis det selv er tilbudsgiver.
 Den tilbudsindhentende institution må her sikre sig, at tilbudsgrundlaget  

 er udformet uden unødvendige konkurrencebegrænsende krav, og eventuelt søge  

 hjælp fra andet konsulentfirma, der efterfølgende kan bistå ved vurdering og  

 valg af indkomne tilbud.
Administrationsdepartementet kan hjælpe institutionerne med forslag til  

 konsulentfirmaer, der af departementet anses for egnede til at varetage den  

 pågældende opgave og kan i denne forbindelse give oplysning om et  

 konsulentfirmas tidligere opgaver for statsinstitutioner på det pågældende  

 eller beslægtede områder.
Endvidere kan administrationsdepartementet selv i  

 begrænset omfang yde rådgivning, typisk gennem deltagelse i arbejdet i  

 styregrupper og lignende.
3.5. Forholdet til andre myndigheder Anskaffelse af edb-ydelser i statssektoren er underlagt visse regelsæt,  

 der kan gøre det nødvendigt for en statsinstitution at tage kontakt til andre  

 statsinstitutioner.
 Følgende kan nævnes:
- Ifølge finansministeriets cirkulære af 31. marts 1982 om anvendelse af  

 edb og anskaffelse af edb-udstyr skal statslige myndigheders edb-systemer  

 forhandles med administrationsdepartementet inden oprettelsen.
Endvidere  

 gælder, at statslige myndigheder kun kan indgå aftale om anskaffelse (køb,  

 leje eller leasing) af edb-udstyr efter forudgående godkendelse fra  

 administrationsdepartementet.
Undtaget fra dette krav om godkendelse er dog  

 anskaffelser, hvis samlede købspris er mindre end 300.000 kr. eller  

 anskaffelser, der sker som led i gennemførelsen afen edb-langtidsplanlægning,  

 som er godkendt af administrationsdepartementet, jfr. i øvrigt cirkulæret  

 samt edb-vej ledningen side 17 f.
- Ifølge lov om offentlige myndigheders registre skal registre med  

 oplysninger, der kan henføres til bestemte personer og føres for en statslig  

 myndighed - godkendes af vedkommende minister, og ministeren eller den  

 ministeren bemyndiger hertil skal fastsætte forskrifter for det pågældende  

 registers opbygning og drift.
Før der meddeles godkendelse eller fastsættes  

 forskrifter, skal der indhentes en udtalelse fra registertilsynet, jfr. i  

 øvrigt registertilsynets forskrifter.
 - Ifølge en samarbejdsaftale mellem finansministeriet og de kommunale  

 organisationer samt Københavns og Frederiksberg kommune skal nye statslige  

 edb-systemer af betydning for den kommunale sektor forelægges i  

 samordningsudvalget for det pågældende forvaltningsområde, såfremt et sådant  

 er nedsat af det ifølge samarbejdsaftalen etablerede samordningsråd, og  

 sådanne systemer kræves ikke forhandlet med administrationsdepartementet.  

 Såfremt der ikke er oprettet et udvalg, varetager  

 administrationsdepartementet samordningen.
 - Økonomi- og regnskabssystemer skal forinden etableringen forelægges  

 rigsrevisionen og budgetdepartementet til drøftelse, jfr. henholdsvis  

 rigsrevisorloven og regnskabsloven.
3.6. Forholdet til medarbejderne Ved indførelse af ny teknologi og/eller ændring af bestående teknologi i  

 en statsinstitution må institutionens ledelse navnlig være opmærksom på  

 følgende cirkulærer:
- Lønnings- og pensionsdepartementets cirklulære af 21. november 1979 om  

 samarbejde og samarbejdsudvalg i statens virksomheder og institutioner - Cirkulære af 1. juli 1981 om rammeaftale vedrørende indførelse og brug  

 af ny teknologi - Cirkulære af 1. juli 1981 om teknologiaftalen.
 Anskaffelse af edb-ydelser vil typisk af ledelsen skulle forelægges til  

 forhandling i samarbejdsudvalg og/eller teknologiudvalg, forinden  

 anskaffelsen foretages, og det påhviler ledelsen at meddele personalesiden en  

 række nærmere angivne oplysninger.
 Det kan også være nødvendigt at drøfte spørgsmål om de arbejdsmiljømæssige  

 konsekvenser af en edb-anskaffelse i institutionens sikkerhedsudvalg, jfr.  

 lov om arbejdsmiljø.
3.7. Anskaffelsessituationens faser Som tidligere omtalt er købers ønske om at opnå en sammenhængende og  

 stabil edb-anvendelse i institutionen stillet overfor en mangfoldighed i  

 udbudet af ofte uigennemskuelige edb-teknikker og -systemer, en mangel på  

 sikre standarder og en hastig teknologisk udvikling, der yderligere  

 komplicerer beslutningen.
For at sikre sig mod alvorlige fejlinvesteringer må  

 køber derfor dels klargøre en række forhold i sin udgangssituation og dels  

 anvende en hensigtsmæssig fremgangsmåde i selve anskaffelsesprocessen.
 Den samlede anskaffelsessituation vil ofte kunne opdeles i følgende 3  

 faser:
- analysefasen, hvor institutionens generelle behov og målsætninger for  

 edb-anvendelse klargøres - specifikationsfasen, hvor kravene til de konkrete anskaffelser  

 fastlægges og tilbud indhentes - gennemførelsesfasen, hvor tilbud vælges, kontrakter indgås og ydelsen  

 leveres og kontrolleres.
 Fremgangsmåden i hver af de 3 faser vil blive nærmere omtalt i kapitel 4,  

 5 og 6.
4. Analysefasen 4.1. Analysefasens indhold Analysefasen repræsenterer det indledende skridt i anskaffelsesprocessen.
I denne fase bør der foretages en kortlægning af institutionens  

 målsætninger, funktioner og organisation med henblik på - at identificere de opgaveområder i institutionen, hvor edb-teknologi kan  

 anvendes hensigtsmæssigt - at skitsere alternative forslag til mulige tekniske løsninger og  

 indføringsstrategier - at fastlægge målsætninger for institutionens edb-anvendelse - at vurdere konsekvenser af alternative løsningsmodeller, herunder  

 driftsøkonomiske, organisatoriske og arbejdsmiljømæssige konsekvenser - at vurdere institutionens bevillingsmæssige og personalemæssige  

 ressourcer.
 Samtidig påbegyndes en opbygning af institutionens vidensniveau på  

 edb-området gennem f.eks. kursusdeltagelse, tidsskriftstudier,  

 edb-udstillinger etc., og processen kan understøttes gennem anvendelse af  

 ekstern konsulentbistand.
Ovenstående beskrivelse af analysefasens aktiviteter tager udgangspunkt i  

 en kortlægning af hele institutionens administrative edb-behov.
Aktiviteterne  

 er imidlertid også anvendelige ved mere afgrænsede edb-anskaffelser.
Ved  

 edb-anskaffelser til administrative formål vil der dog som regel foreligge et  

 sådant indbyrdes sammenhæng i institutionens administrative funktioner, at  

 den enkelte anskaffelse ikke kan betragtes isoleret.
Anskaffelser bør derfor  

 ske på baggrund af en analyse af institutionens samlede administrative  

 edb-behov, og analysen bør resultere i udarbejdelse af en edb-langtidsplan,  

 jfr. næste afsnit, således at anskaffelser kan foretages efter på forhånd  

 fastlagte retningslinier.
4.2. Teknologisk foranalyse og edb-planlægning Regeringens program for modernisering af den offentlige forvaltning  

 indeholder et tilbud til statsinstitutioner, der ikke har det ønskede  

 overblik over de muligheder, som edb-teknikken tilbyder, og for hvem  

 analysefasen derfor kan indebære et betydeligt arbejde.
Disse institutioner  

 har mulighed for at få gennemført en teknologisk foranalyse.
Formålet med teknologiske foranalyser er at give statsinstitutionerne en  

 større viden om deres teknologiske muligheder og dermed stille et bedre  

 grundlag til rådighed for institutionernes beslutninger om gennemførelse af  

 teknologiprojekter og andre moderniseringsprojekter.
Eksterne konsulenter  

 sammenholder, i samarbejde med institutionens ledelse og personale,  

 institutionens arbejdsopgaver, personale og organisation med den ny teknologi  

 med henblik på opstilling af et katalog over rentable projekter til  

 teknologisk modernisering.
Der sigtes såvel mod en helhedsorienteret og  

 generel analyse af et bredt udsnit af institutionens opgaver/funktioner som  

 en konkret og operationel beskrivelse af projekter, der skønnes rentable.
Udgifterne til ekstern konsulentbistand afholdes i første omgang afmidler,  

 som administrationsdepartementet råder over.
I det omfang de foreslåede  

 projekter realiseres, skal institutionen tilbagebetale midlerne gennem en  

 reduktion af de bevillingsmæssige rammer for det pågældende ministerområde.
 Som nævnt i afsnit 4.1. bør analysefasen resultere i udarbejdelse af en  

 plan for institutionens kommende edb-anvendelse og -anskaffelser.
I anskaffelsessituationen vil det være en stor fordel for køber at have  

 udarbejdet en edb-langtidsplan/edb-udviklingsplan for institutionen, idet  

 selv mindre anskaffelser ellers kan give anleding til diskussion af en lang  

 række forhold.
Nedenfor skal kort redegøres for indholdet i en  

 edb-planlægning og specielt for nogle forhold, der har betydning for  

 anskaffelse af edb-ydelser.) Yderligere vejledning vedrørende  

 edb-langtidsplanlægning kan ydes af administrationsdepartementet.
 En model for planlægningsprocessen kan være følgende:
- Opstilling af en langsigtet edb-strategi (3-5 år), suppleret med - kortsigtede handlingsplaner for edb-udviklingen (1-2 år) samt - etablering af organisatoriske rammer for edb-planlægning og - udvikling.
Edb-strategien er udtryk for institutionens edb-politiske mål og midler.  

 Efter kortlægning af institutionens administrative rutiner og sammenhængen i  

 disse foretages en vurdering af, hvilke opgaver der anses for edb-egnede, og  

 der udarbejdes alternative forslag til en sammenhængende edb-udvikling i  

 institutionen.
Desuden vurderes de organisatoriske og administrative  

 konsekvenser af den fremtidige edb-anvendelse.
For at undgå, at  

 edb-strategien alene bliver en ren »ønskeseddel«, bør den også  

 indeholde vurderinger af muligheden for at skaffe de nødvendige økonomiske og  

 personalemæssige ressourcer til edb-udviklingen.
Endelig bør edb-strategien  

 indeholde principper for uddannelse af medarbejdere, sikkerhed, tryghed i  

 ansættelsen, medindflydelse etc.
Da det ikke vil være muligt at udarbej de operationelle planer for  

 institutionens edb-udvikling, som rækker ret mange år frem i tiden, må den  

 overordnede edb-strategi suppleres med kortsigtede handlingsplaner, ofte  

 1-årige i forbindelse med budgetplanlægningen, som indeholder beslutninger om  

 iværksættelse af konkrete edb-projekter, herunder om anskaffelse af de  

 nødvendige edb-ydelser og om fremgangsmåden herfor.
Med etablering af de  

 organisatoriske rammer for edb-udviklingen og afsættelse af de nødvendige  

 personaleressourcer, f.eks. etablering af planlægnings- og styringsgrupper,  

 sikres, at den betydelige opgave, som ligger i løbende at revidere planerne,  

 kan løses, og at der sker en opfølgning og konkretisering af principperne i  

 edb-strategien, herunder at der udarbejdes handlingsplaner.
5. Specifikationsfasen 5.1. Fasens indhold Når institutionen, på baggrund af analysefasens resultater, har truffet  

 beslutning om, hvilke af institutionens funktioner der ønskes varetaget  

 gennem anvendelse af edb, skal der foretages en mere detaljeret beskrivelse  

 af disse funktioners indhold samt af mål og krav til den ønskede  

 edb-anskaffelse, for større anskaffelsers vedkommende typisk i form af  

 udarbejdelse af et skriftligt tilbudsgrundlag.
 Der vil ofte være tale om en glidende overgang fra analysefasen til  

 specifikationsfasen, men specifikationsfasen skal, uanset opgavens karakter,  

 tilvejebringe et beslutningsgrundlag for anskaffelse af den pågældende  

 edb-ydelse.
 Med udgangspunkt i den opgave, der skal løses, og købers situation i  

 øvrigt, skal der tages stilling til, hvordan anskaffelsen skal gribes an.  

 Køber må bl.a. tage stilling til, hvilke leverandører der skal kontaktes og  

 under hvilken form, samt hvilken detaljeringsgrad specifikationerne for den  

 ønskede ydelse skal have.
 I de følgende afsnit vil disse spørgsmål blive belyst i forbindelse med  

 omtale af nogle typiske anskaffelser.
5.2. Mindre anskaffelser Mindre anskaffelser kan f.eks. være anskaffelse af enkelte  

 skærmterminaler, mikrodatamater, tekstbehandlingsanlæg, standardprogrammer  

 etc.
Køber kan være i den situation, at der ikke tidligere er anskaffet  

 produkter af den pågældende art.
Køber må derfor foretage en  

 markedsundersøgelse, hvor indsatsen afpasses efter størrelsen og betydningen  

 af den givne anskaffelse.
Ofte vil det være tilstrækkeligt med en uformel  

 markedsundersøgelse blandt nogle få leverandører, der skønnes at kunne  

 tilbyde produkter af interesse.
En anskaffelse af ringe økonomisk størrelsesorden kan imidlertid blive  

 retningsgivende for fremtidige indkøb, fordi køber næppe vil finde det  

 hensigtsmæssigt at anskaffe edb-udstyr eller standardprogrammer af forskellig  

 type og fra forskellige leverandører.
Udover risikoen for teknisk  

 uforenelighed vil mange typer af udstyr eller programmel øge personalets  

 uddannelsesbehov, og administrationen af serviceaftaler kan blive  

 besværliggjort.
Det er derfor tilrådeligt at opstille generelle krav til  

 udstyr i den nedre ende af prisskalaen og til billigt standardprogrammel og  

 lade disse danne grundlag for valg af produkt/leverandør.
I slutningen af 1984 indgik staten en række rammeaftaler med  

 edbleverandører.
De foreliggende aftaler angår mikrodatamater (såvel  

 flerbruger-datamater som enkeltbruger-datamater), skærmterminaler og  

 edb-skrivere.
Statsinstitutioners anskaffelse af sådant udstyr vil ofte med  

 fordel kunne ske i henhold til rammeaftalerne.
Disse byder på et bredt  

 spektrum af udstyr, som opfylder visse minimumskrav med hensyn til kapacitet  

 og tekniske standarder, og med et gunstigt pris-/ydelsesforhold.
Endvidere  

 forenkles anskaffelsesproceduren ved anvendelse af rammeaftalerne, idet der i  

 forbindelse med aftalernes indgåelse er afholdt udbudsforretning efter de  

 tidligere omtalte internationale regler, således at efterfølgende  

 anskaffelser under rammeaftalen er fritaget for afholdelse af sådanne  

 udbudsforretninger.
Aftalerne er såkaldte T-aftaler (tilbudsaftaler), som statsinstitutioner  

 ikke behøver at anvende i tilfælde, hvor de kan opnå et bedre tilbud enten  

 fra en af leverandørerne omfattet af aftalerne eller fra anden side.
Ved  

 større konkrete anskaffelser af produkter, der omfattes af en rammeaftale,  

 kan der måske opnås en mængderabat, der overstiger de aftalte rabatter.
Hvis  

 køber påregner, at der med tiden bliver tale om leverancer af større omfang,  

 kan der være anledning til at overveje at indgå en særlig rammeaftale med  

 leverandøren i samråd med administrationsdepartementet.
Se i øvrigt  

 Indkøbsvejledningen side 11-12 og Statens Centrale Indkøbsordning pkt. 2.1.
 De nuværende aftaler vil formentlig blive suppleret med yderligere aftaler  

 om minidatamater, programmel etc.
Ved suppleringsanskaffelser vil valg af leverandør/produkt ofte være en  

 selvfølge.
Hvis flere leverandører kan levere produkter, der opfylder købers  

 krav, kan der dog være anledning til fra tid til anden at indhente tilbud fra  

 andre leverandører, ikke med henblik på hyppige leverandørskift, men med  

 henblik på eventuelt at foretage et mere permanent leverandørskift.
5.3. Totalløsninger og større udstyrsanskaffelser Ordet »»totalløsning« bruges her som betegnelse for en  

 samtidig anskaffelse af udstyr og programmel.
Det sædvanlige vil være, at  

 køber anmoder om tilbud på en totalløsning.
Særskilt anskaffelse af udstyr  

 vil f.eks. forekomme, hvis køber skal udskifte forældet eller nedslidt  

 udstyr, eller der anskaffes udstyr med henblik på efterfølgende udvikling af  

 et større antal systemer.
Særskilt anskaffelse af programmel vil typisk  

 forekomme, når et system skal udvikles til drift på udstyr, som køber i  

 forvejen ejer.
Køber bør så vidt muligt undgå en detaljeret teknisk specifikation afkrav  

 til udstyr og programmel.
I stedet bør køber bestræbe sig på at give den  

 bedst mulige beskrivelse af den pågældende opgave og kræve, at leverandøren  

 indestår for, at udstyr og programmel kan anvendes til opgaven.
Køber bør tilstræbe kun at have een aftalepartner.
Hvis køber ikke kan  

 formå samme leverandør til at påtage sig den samlede leverance, bør brugeren  

 kræve, at en af leverandørerne står som kontraktpartner og totalleverandør,  

 så forholdet mellem totalleverandøren og dennes underleverandør(er) bliver  

 køberen uvedkommende.
Hvis brugeren indgår særskilte aftaler med leverandøren  

 af udstyr og med programmelleverandøren, kan brugeren få meget vanskeligt ved  

 at gøre misligholdelsesbeføjelser gældende overfor nogen af leverandørerne,  

 fordi køberen ofte vil være ude af stand til at fastslå, hvilken af de to  

 leverandører der bærer skylden for forsinkelser og mangler.
Det bør klart  

 fremgå af tilbudsgrundlaget, at køberen kun ønsker een aftalepartner.
Det vil  

 herefter være op til leverandørerne at finde sammen i  

 »»konsortier«», som kan afgive tilbud på den samlede  

 opgave.
Der er imidlertid intet i vejen for, at køberen gør en aktiv indsats  

 for at tilskynde til dannelse af konsortier, som køberen gerne vil modtage  

 tilbud fra.
Hvad enten der er tale om en totalløsning eller en større  

 udstyrsanskaffelse, bør tilbudsindhentning være skriftligt, og den procedure,  

 som køber vil følge, beskrives i tilbudsgrundlaget.
EF- og GATTreglerne, som  

 er gengivet i bilag 1, vil ofte finde anvendelse og dermed i nogen grad binde  

 køber til en bestemt procedure.
Fremgangsmåden må i øvrigt afpasses efter købers situation.
Hvis køber er  

 rimeligt frit stillet med hensyn til valg af teknisk løsning og leverandør,  

 vil den første opgave bestå i at få afgrænset den kreds af leverandører, som  

 forekommer interessante, bedømt ud fra leverandørens nuværende  

 produktsortiment og udviklingsstrategi, samt købers planlagte tekniske  

 udviklingslinje.
Det er vigtigt, at køber som udgangspunkt forholder sig  

 åbent til de forskellige tekniske løsningsmuligheder.
En måde at få afgrænset  

 den relevante kreds af leverandører på består i at opdele  

 tilbudsindhentningen i faser.
I første fase anmodes en kreds af leverandører  

 om at fremlægge skitser til, hvorledes en teknisk løsning kunne se ud.  

 Tilbudsgrundlaget i denne fase kan eventuelt udgøres af dokumenterne fra  

 købers edb-planlægning (edb-strategien, handlingsplanerne), fordi grundlaget  

 i denne fase ikke behøver at være særlig detaljeret.
Køber bør imidlertid  

 gøre leverandørerne opmærksom på, at der vil blive tale om en ny runde med  

 tilbudsindhentning, hvor kun en mindre kreds vil blive opfordret til at  

 deltage.
I anden fase af tilbudsindhentningen, hvor valget af leverandør og  

 fremtidig samarbejdspartner træffes, bør antallet af tilbudsgivere  

 indskrænkes.
For leverandørerne er der et stort arbejde forbundet med at  

 udarbejde et fyldestgørende tilbud, og leverandørernes interesse i at udføre  

 dette arbejde mindskes i takt med antallet af tilbudsgivere.
Også for køber  

 vil der være et stort arbejde forbundet med at gennemgå og vurdere et stort  

 antal seriøse og fyldestgørende tilbud.
Der kan ikke opstilles nogen præcis  

 regel for, hvor mange leverandører der bør opfordres til at deltage i anden  

 fase af tilbudsindhentningen, men et antal mellem 3-5 vil sandsynligvis være  

 passende.
Tilbudsgrundlaget bør være forholdsvis detaljeret i denne fase.
Bilag 2  

 indeholder en checkliste for et skriftligt tilbudsgrundlag.
 Den beskrevne fremgangsmåde minder en del om den fremgangsmåde, der  

 beskrives i bilag 1 under betegnelsen »»begrænset  

 udbud«».
Hvis køber omvendt er i den situation, at der består en klar præference  

 for en bestemt leverandør og/eller en bestemt løsning, kan et alternativt  

 tilbud indhentes ved, at køber udarbejder et skriftligt tilbudsgrundlag af  

 meget begrænset omfang.
Et sådant materiale kan indeholde oplysninger om  

 opgavens/opgavernes art og omtrentlige omfang, de væsentligste funktioner,  

 specielle krav og ønsker etc.
På dette grundlag kan køber anmode andre mulige  

 leverandører om at afgive kontroltilbud, idet køber gør klart, at der alene  

 forventes et skitseagtigt tilbud, som kan give køber mulighed for at vurdere,  

 om der er grund til yderligere drøftelser med alternative leverandører.
5.4. Større programmelanskaffelser til eget anlæg Det er vanskeligt at sige noget generelt om, hvor stort et antal relevante  

 tilbud brugeren vil kunne indhente.
Antallet af mulige tilbudsgivere vil  

 variere stærkt alt efter, hvilket udstyr systemet skal afvikles på, arbejdets  

 omfang etc.
Køber må gennem uformelle kontakter til programmelleverandører  

 søge at afgrænse kredsen af tilbudsgivere.
Programmelleverandører vil i  

 øvrigt ofte specialisere sig i udvikling af programmel til bestemte  

 fabrikater af udstyr, og leverandøren af udstyr vil derfor kunne give  

 oplysninger om programmelleverandører, som har forudsætninger for at påtage  

 sig opgaven.
Køber vil typisk udarbejde en specifikation, der beskriver systemets  

 funktioner og samspillet mellem disse, samt inddata, uddata, datamængder,  

 sammenhænge med andre systemer osv.
Denne beskrivelse forudsættes at kunne  

 anvendes som tilbudsgrundlag og i en senere fase at indgå som bilag til  

 kontrakten.
Køber vil ofte bestræbe sig på at udforme tilbudsgrundlaget så detaljeret  

 som muligt udfra en forventning om, at dette vil være det bedste udgangspunkt  

 for tilbudsindhentning og efterfølgende aftale vedrørende udviklingspris og  

 -tid.
Erfaringen viser dog, at det på dette tidlige stadium i projektet er  

 meget vanskeligt at foretage en detaljeret specificering af et større  

 edb-system, således at dette dækker køberens reelle behov på  

 ibrugtagningstidspunktet, idet mange erfaringer først indhøstes under  

 edb-systemets tilbliven, og købers behov ofte ændres i løbet af projektet.  

 Hertil kommer, at ethvert ønske om ændringer og justeringer i forhold til  

 specifikationen vil kunne medføre krav fra leverandøren om ændringer i  

 kontraktvilkårene.
 En detaljeret specifikation vil endvidere ofte udelukke leverandøren fra  

 at give økonomisk fordelagtige tilbud baseret på standardeller  

 rammeprogrammel, fordi sådanne løsninger sjældent vil kunne opfylde den  

 detaljerede specifikation, selv om løsningen måske i praksis vil være  

 tilfredsstillende.
Ved beskrivelsen af edb-systemet og dets funktioner kan det være  

 hensigtsmæssigt at anvende systemudviklingsværktøjer til opbygning af  

 prototyper eller modeller af hele eller dele af det ønskede system.
Det er  

 herigennem muligt at anskueliggøre kravene til systemets funktioner på en for  

 brugeren forståelig måde og at tilpasse disse funktioner i overensstemmelse  

 med brugerens behov.
 Ved tilbudsindhentningen er det også vigtigt for køberen at få præciseret  

 samarbejdsformen med leverandøren under projektforløbet, idet køber har et  

 behov for en ajourført viden om projektet og en mulighed for straks at tage  

 alle problemer vedrørende kvalitet, tid og pris op til drøftelse med  

 leverandøren.
5.5. Servicebureauopgaver Som tidligere nævnt fører den tekniske udvikling til, at stadig flere  

 edb-systemer afvikles på anlæg, der opstilles hos og drives af brugeren.  

 Parallelt hermed vil der fremover fortsat være et marked for  

 edb-servicebureauer.
Store systemer vil i mange tilfælde med fordel kunne  

 afvikles på servicebureauer, fordi drift og vedligeholdelse af de store  

 systemer kræver, at der opbygges en professionel edb-organisation bestående  

 af systemprogrammører, operatører m.m.
 Ved systemer med lejlighedsvis store edb-kørsler kan det endvidere være  

 fordelagtigt at afvikle disse spidsbelastninger på et servicebureau, således  

 at brugerens eget edb-anlæg alene skal dimensioneres til at varetage den  

 normale driftsbelastning.
 Endelig kan servicebureauerne ofte tilbyde andre løsninger end drift på  

 bureauets eget edb-anlæg, f.eks. at varetage driftsansvaret for et system,  

 der kører på brugerens eget edb-anlæg (facility-management), enten  

 installeret hos brugeren selv eller hos servicebureauet.
 Udover ydelser vedrørende drift varetager adskillige bureauer endvidere  

 fuktionen som leverandør af programvarer og ofte tillige af fornødent  

 edb-udstyr som totalleverandører for købere, jfr. afsnit 5.3. og 5.4.
 Ved indhentning af tilbud om udvikling og drift af edb-systemer fra  

 servicebureauer gælder hovedreglen, at der bør indhentes tilbud fra flere  

 sider.
 I visse tilfælde kan der dog foreligge så specielle omstændigheder, at det  

 for bruger kan være forsvarligt kun at rette henvendelse til een leverandør.
 Sådanne omstændigheder kan foreligge:
- hvis der stilles helt specielle sikkerhedskrav til systemet og dets  

 data, herunder krav, som det offentlige ønsker mulighed for at kontrollere.  

 Dette kan f.eks. være tilfældet med politiets og forsvarets registre, og i  

 sådanne tilfælde bør opgaven placeres på Datacentralen - hvis det pågældende system forudsættes etableret i tæt sammenhæng med  

 eller som en del af andre systemer, der i forvejen kører på Datacentralen  

 eller et andet servicebureau, og der ikke er eller realistisk kan etableres  

 klare snitflader til det påtænkte system.
Ved valg af servicebureau som leverandør må det i øvrigt tillægges  

 afgørende betydning, om leverandøren kan præstere den nødvendige  

 ressourceindsats i forbindelse med særlige krav om en hurtig ændring eller  

 udbygning af systemet, f.eks. som følge af lovændringer.
Dette gælder dog  

 ikke kun for servicebureauer, men generelt for leverandører af større  

 edb-ydelser, jfr. afsnit 5.3. og 5.4.
På grund af det begrænsede antal potentielle leverandører vil der sjældent  

 være anledning til at opdele tilbudsindhentningen i flere faser.
Gennem  

 uformelle kontakter til servicebureauer, der skønnes at kunne have interesse  

 i sagen, vil brugeren kunne afgrænse kredsen af tilbudsgivere.  

 Tilbudsgrundlaget udsendes herefter til de servicebureauer, der har erklæret  

 sig villige til at afgive tilbud.
 Der henvises til checklisten i bilag 2 og til det anførte i afsnit 5.4.
5.6. Udformning af tilbudsgrundlag I et skriftligt tilbudsgrundlag må køber give oplysning om en række  

 praktiske/formelle forhold i forbindelse med afgivelse af tilbud  

 (tilbudsbetingelser).
 Det må fremgå klart af sammenhængen eller anføres udtrykkeligt i  

 tilbudsgrundlaget, at kun bindende tilbud, i modsætning til uforbindende  

 »prisoverslag«, »omkostningsskøn« etc., har interesse.
 Leverandørerne har en rimelig interesse i at vide, om der indhentes  

 konkurrerende tilbud, og køber bør desuden angive, hvilke leverandører der er  

 blevet opfordret til at afgive tilbud, med mindre særlige forhold taler imod  

 dette.
Fristen for afgivelse af tilbud og den adresse/person tilbud skal sendes  

 til samt det ønskede antal eksemplarer må anføres.
Det tidsrum, der gives  

 leverandørerne til udarbejdelse af tilbud, må fastsættes konkret, men bør kun  

 rent undtagelsesvis sættes til mindre end en måned.
Leverandørerne skal også  

 gøres bekendt med, i hvilket tidsrum deres tilbud skal være bindende for dem.  

 Som en »tommelfingerregel« kan køber med rimelighed betinge sig 3  

 måneder til vurdering af tilbud og forhandling med leverandører.
Om fornødent  

 vil det ofte være muligt for køber at aftale kortere forlængelser af  

 gyldighedsperioden med alle/enkelte af tilbudsgiverne.
Oplysningerne om de  

 tidsmæssige forhold i forbindelse med tilbudsindhentningen kan ofte med  

 fordel samles i en tidsplan.
 I tilbudsgrundlaget kan brugeren oplyse, om han vil stille krav til  

 totalleverandørens økonomiske formåen, idet det kan være uacceptabelt for  

 køberen at måtte acceptere et mindre firma uden nævneværdige økonomiske  

 ressourcer som totalleverandør.
Tilbudsgrundlaget bør angive navnet på en person hos køberen, som  

 leverandørerne kan kontakte, hvis der opstår tvivlsspørgsmål.
Hvis en  

 henvendelse fra en leverandør afslører, at tilbudsgrundlaget er  

 ufyldestgørende eller behæftet med fejl, bør køber straks skriftligt  

 underrette alle leverandører, der forventes at give tilbud, om henvendelsen  

 og købers svar på denne.
Undertiden, navnlig i forbindelse med større  

 anskaffelser, anvendes den fremgangsmåde, at køber indbyder leverandørerne  

 til et fælles møde, hvor leverandørerne kan stille uddybende spørgsmål til  

 repræsentanter for køber.
I tilbudsgrundlaget anføres undertiden særlige betingelser for deltagelse  

 og for afviklingen af tilbudsindhentningen, f.eks. oplysning om, at køber har  

 ret til at forkaste alle tilbud, at køber ikke vil betale leverandørerne for  

 deres arbejde med udfærdigelse af tilbud, at tilbudsgiverne ikke har adgang  

 til at overvære åbningen af tilbuddene, at tilbudsgiverne ikke har krav på at  

 få oplysning om indholdet af konkurrenternes tilbud etc.
Det er ikke  

 nødvendigt at anføre sådanne oplysninger i tilbudsgrundlaget, med mindre  

 køber har givet leverandørerne forventning om, at regler af det nævnte  

 indhold vil blive fulgt (hvilket f.eks. kan ske ved at anvende udtryk som  

 »licitation« eller »udbud«, der leder tanken hen på  

 bestemte regelsæt). Køber vil dog ofte anse det for formålstjenligt at  

 tydeliggøre proceduren for den pågældende tilbudsindhentning.
Køber kan i betydeligt omfang lette arbejdet for sig selv ved at kræve - at tilbudsgiverne følger en disposition for tilbuddet, som er indeholdt  

 i tilbudsgrundlaget.
Det kan være nyttigt udtrykkeligt at anføre, at køber  

 forbeholder sig ret til uden videre at bortse fra tilbud, der ikke lever op  

 til dette formelle krav - at en tilbudsgiver klart skal anføre, hvilke af købers krav tilbudsgiver  

 ikke kan opfylde.
Tilbudsgrundlaget bør indeholde en - forholdsvis kortfattet - beskrivelse  

 af den indkøbende statsinstitution.
De oplysninger, som tilbudsgiverne kan  

 have interesse i at få kendskab til, er navnlig oplysninger om institutionens - opgaver - størrelse og organisation - nuværende edb-anvendelse - planer for edb-anvendelse.
Beskrivelsen af den opgave, som den ønskede ydelse skal bruges til at  

 løse, og beskrivelsen af selve ydelsen, må afhænge af omstændighederne.
Hvad  

 angår detaljeringsgraden af specifikationerne kan det være en god rettesnor,  

 at tilbudsgrundlaget og det valgte tilbud skal kunne indgå som bilag til  

 kontrakten og tilsammen udgøre en juridisk forsvaalig specificering af den  

 aftalte ydelse.
Som det fremgår af checklisten i bilag 2, kan de forhold, som opregnes i  

 tilbudsgrundlaget, opdeles i krav og ønsker. Ønsker kan eventuelt igen  

 opdeles i højt prioriterede henholdsvis lavt prioriterede ønsker.
Eventuelt  

 kan køber indskrænke sig til at udbede sig oplysninger om visse egenskaber  

 ved det tilbudte produkt.
Det må afhænge af omstændighederne, i hvilket omfang der skal være tale om  

 ønsker eller krav.
Der må imidlertid tillrådes en vis forsigtighed med at  

 opstille krav, idet køber kan blive nødsaget til at acceptere et tilbud, som  

 ikke lever op til alle købers krav.
De leverandører, der overvejer at bruge  

 ressourcer på at afgive tilbud, må kunne gå ud fra, at et tilbud kun vil  

 blive accepteret, hvis det i det store og hele opfylder købers krav.  

 Opstilling af en lang række »krav« kan afholde leverandører fra at  

 deltage.
Endelig skal tilbudsgrundlaget angive de kommercielle vilkår for  

 anskaffelsen.
Dette kan enten ske ved, at køber udfærdiger et udkast til  

 kontraktvilkår, der udsendes som bilag til tilbudsgrundlaget, eller ved en  

 opregning af de vigtigste krævede vilkår for en aftale, f.eks. krav til  

 leveringstid, leveringsprøver, garantier, driftssikkerhed, tilkaldetider etc.
 Kontraktsspørgsmål behandles nærmere i afsnit 6.3.
6. Gennemførelsesfasen 6.1. Vurdering af tilbud og valg af leverandør Gennemførelsesfasen kan i visse tilfælde være forholdsvis enkel.
Ved  

 anskaffelse i henhold til en statslig rammeaftale vil det være tilstrækkeligt  

 at sende leverandøren bestilling på varen, kontrollere at det modtagne er som  

 ønsket og anvise leverandøren betaling.
Ved større anskaffelser vil  

 handlingsforløbet typisk være noget mere kompliceret. 1 det følgende  

 gennemgås kort handlingsforløbet i forbindelse med en anskaffelse, hvor der,  

 under mere formaliserede former, er indhentet tilbud fra flere leverandører.
Købers første opgave vil være at udskille de to eller tre mest attraktive  

 tilbud i en grovsortering, da en tilbundsgående vurdering afet større antal  

 tilbud er en meget tidskrævende opgave.
Ved udskillelsen af de tilbud, som  

 køber ikke vil arbejde videre med, kan bl.a. følgende kriterier anvendes:
- at tilbuddet i væsentligt omfang afviger fra opstillede krav/ønsker - at tilbudsgiver har undladt at meddele oplysninger, som er nødvendige  

 for at bedømme tilbuddet - at tilbuddet er markant dyrere end de øvrige tilbud (uden at der er  

 nogen rimelig begrundelse herfor).
 De tilbudsgivere, der ikke kommer i betragtning i første omgang, bør  

 snarest muligt orienteres om, hvornår de kan forvente svar.
 Det kan eventuelt oplyses, at der indledes kontraktforhandlinger til anden  

 side.
Den næste opgave vil bestå i en detajlvurdering af de tilbageværende  

 tilbud.
Køber må opstille en form for checkliste, som gør det muligt at  

 sammenligne tilbudene, og som muliggør en vurdering af, i hvilket omfang de  

 enkelte tilbud opfylder betingelserne i tilbudsgrundlaget.
Ofte vil det på  

 dette stadium være nødvendigt at tage kontakt til tilbudsgiverne for at  

 afklare tvivlsspørgsmål.
Valget af leverandør må foregå på grundlag af de kriterier, som køber selv  

 har tilkendegivet i tilbudsgrundlaget, men kan inden for disse rammer foregå  

 mere eller mindre frit.
Som det ene yderpunkt kan køber anvende et detaljeret  

 pointsystem, hvor de enkelte tilbud tildeles et antal points for opfyldelse  

 af hvert enkelt krav/ønske i tilbudsgrundlaget.
Som det andet yderpunkt kan  

 køber foretage en »helhedsvurdering« aftilbudene, hvor køber frit  

 vægter fordele og ulemper ved de enkelte tilbud.
Der kan ikke gives generelle  

 retningslinier for, hvilken metode køber skal gå frem efter.
 De kriterier, som køber anvender ved valg af leverandør, kan uden  

 prioritetsorden - f.eks. være:
- tillid til leverandørens udviklingsstrategi og fremtid på markedet - pris - graden af opfyldelse af krav/ønsker - omfanget af service fra leverandørens side.
Prisen/priserne vil være et væsentligt moment, men de enkelte  

 leverandørers ydelser er sjældent så ensartede, at prisen alene kan være  

 afgørende.
Et andet væsentligt kriterium for valg af leverandør vil, udover  

 at leverandøren i det store og hele skal opfylde købers krav, også være  

 købers tillid til leverandøren som fremtidig samarbejdspartner.
Det kan være nødvendigt at optage forhandling med een eller flere  

 tilbudsgivere om forbedring af tilbudsvilkårene.
Køber bør i denne  

 forbindelse være opmærksom på at behandle tilbudsgiverne lige, jfr.
Statens  

 indkøbsvejledning afsnit 3.5.5. Køber bør endvidere være opmærksom på, at  

 resultatet af forhandlingerne med tilbudsgivere om forbedring af indgivne  

 tilbud dokumenteres gennem mødereferater, brevveksling eller lignende, og at  

 de opnåede resultater senere indføjes i kontrakten.
Der vil være en glidende  

 overgang fra de indledende kontakter, over tilbudsforhandlinger, til  

 kontraktforhandlingerne.
6.2. Rentabilitetsovervejelser Når bindende tilbud foreligger, kan der være grund til at overveje, dels  

 hvilket af tilbudene, der må formodes at indebære størst rentabilitet, dels  

 om projektet overhovedet har en sådan rentabilitet, at det bør gennemføres.  

 Sådanne rentabilitetsvurderinger kan gennemføres på forskellig måde.
Følgende  

 repræsenterer en forholdsvis simpel form for rentabilitetsberegning.
På udgiftssiden opgøres dels de samlede etableringsudgifter, dels  

 driftsudgifter.
Der foretages et skøn over systemets levetid, og der beregnes  

 en forrentning på mindst 7 pct. pr. år af etableringsudgifterne i den  

 forventede levetid.
Etableringsudgifterne inelusive forrentning divideres med  

 antallet af år, og de skønnede driftsudgifter pr. år tillægges, hvorved de  

 samlede årlige udgifter til systemmet fremkommer.
Den skønnede levetid må afhænge af forskellige forhold, bl.a. ydelsens  

 art.
Afskrivningsperioder på mellem 5 og 7 år vil formentlig være realistiske  

 i mange tilfælde, for mindre anskaffelsers vedkommende dog måske kortere tid.
Til etableringsudgifter skal henregnes udgifter til edb-udstyr og  

 -programmel, indretning af lokaler, uddannelse af personale, ekstern  

 konsulentbistand m.m.
Driftsudgifter vil navnlig være udgifter til  

 vedligeholdelse af udstyr og programmel samt personalemæssige ressourcer.
På indtægtssiden opgøres dels de fordele, som kan kvantificeres, f.eks.  

 tids- og personalebesparelser.
Ofte vil etableringen af et edbsystem  

 herudover indebære en række fordele, som vanskeligt vil kunne opgøres i  

 penge, f.eks. øget serviceniveau.
Den omstændighed, at et planlagt  

 edb-systems økonomiske fordele ikke opvejer udgifterne hertil, er således  

 ikke nødvendigvis ensbetydende med, at systemet ikke er rentabelt.
I forbindelse med rentabilitetsberegninger kan det tillige være på sin  

 plads at overveje, om anskaffelsen skal gennemføres som køb, leje, leje med  

 forkøbsret eller leasing.
Leasing er ikke noget entydigt begreb, men ordet  

 bruges tit om lejemål, som er uopsigelige i formuegodets forventede levetid.  

 Ved udløbet af denne periode vil lejeren have betalt et beløb, som  

 tilnærmelsesvis svarer til købesummen inclusive forrentning af denne.
Statsinstitutioners anskaffelser af edb-systemer bør som hovedregel ske  

 ved køb.
Dels gør de likviditets- og skattemæssige overvejelser, som har  

 gjort leasing-aftaler populære indenfor den private sektor, sig ikke gældende  

 indenfor den statslige sektor, dels kan indgåelse af en leasing-aftale  

 indebære en tilsidesættelse af de bevillings- og budgetmæssige regler  

 indenfor statsforvaltningen, idet institutionen binder sig aftalemæssigt  

 udover det indeværende finansår.
Om statsinstitutioners muligheder for at  

 indgå leasingaftaler henvises til budgetvejledningen 1985, punkt 51.11.9.
6.3. Edb-kontrakter Kontraktforhandlingerne med leverandøren kan enten foregå på grundlag af  

 et udkast, som køber har udformet, eventuelt som bilag til tilbudsgrundlaget,  

 eller på grundlag af et udkast, som leverandøren har udformet.
Ved at  

 forhandle kontrakt på grundlag af eget udkast opnår køberen at få klargjort  

 sine aftalemæssige forudsætninger for leverandøren, som må argumentere mod  

 købers forslag, hvis disse ikke kan accepteres.
Som grundlag for et kontraktudkast bør køber anvende statens  

 standardkontrakter for køb, leje og vedligeholdelse af edb-udstyr, og  

 individuelt udformede kontrakter bør ikke indgås på ringere vilkår end  

 vilkårene i standardkontrakten.
Kontrakterne, som er udformet for en del år  

 tilbage, er dog fortrinsvis orienteret mod anskaffelse af edb-udstyr.
Ved  

 anskaffelser, der ikke eller ikke primært vedrører udstyr, kan det være  

 nødvendigt for køber at udforme et særligt kontraktudkast.
 Bilag 3 indeholder en stikordsliste for en kontrakt om køb af edb-udstyr  

 og -programmel.
Kontraktforhandlingerne bliver ofte mere langvarige og vanskelige end  

 køber har forudset.
Køber må gøre sig klart, at leverandørens forhandlere har  

 en professionel kunnen på dette område, som købers ansatte savner, og at  

 leverandøren vil søge at presse sine normale (og måske for køber  

 uhensigtsmæssige) aftalebestemmelser igennem.
 Følgende er værd at erindre i forbindelse med kontraktforhandlingerne:
1. Køber har skabt den dårligst mulige  

 forhandlingssituation for sig selv, hvis leverandøren ved, at valget er  

 truffet.
Køber kan føre sideløbende kontraktforhandinger med to eller flere  

 tilbudsgivere, men bør under alle omstændigheder undgå at forkaste noget  

 tilbud, før endelig aftale er indgået.
2. Køber vil ofte være i tidnød, hvilket kan friste  

 til at acceptere betingelser, som køber ellers ikke ville acceptere.
I stedet  

 kan køber vende denne tidnød til egen fordel ved at gøre det klart for  

 leverandøren, at køber vil afbryde forhandlingerne og i stedet optage  

 forhandlinger med en anden tilbudsgiver, dersom forhandlingerne med den  

 første tilbudsgiver ikke er afsluttet med tilfredsstillende resultat inden en  

 frist, som køber fastsætter.
 3. Køber bør forud for forhandlingerne gøre sig klart,  

 hvilke vilkår i en aftale, der i det konkrete tilfælde er væsentlige  

 henholdsvis mindre væsentlige, og bestræbe sig på at opnå tilfredsstillende  

 betingelser på disse områder, eventuelt mod at gøre indrømmelser på andre og  

 mindre væesentlige områder.
4. Hvis der deltager flere personer fra købers side i  

 forhandlingerne, bør en af disse fungere som forhandlingsleder.  

 Forhandlingslederen, og kun denne, er beføjet til på købers vegne at give  

 eller modtage indrømmelser.
Det må undgås, at leverandøren kan udnytte  

 interne uoverensstemmelser og tvivlsspørgsmål hos køber til egen fordel.
Når aftale er indgået med den valgte tilbudsgiver, skal der gives de  

 øvrige tilbudsgivere meddelelse om, at deres tilbud ikke er antaget.  

 Meddelelsen bør ikke indeholde oplysning om, hvem institutionen har valgt som  

 leverandør, hvilke vilkår der er aftalt eller begrundelsen for, at de ikke  

 fik ordren.
Administrationsdepartementet er imidlertid opmærksom på værdien  

 af fyldestgørende oplysninger og en god kontakt mellem tilbudsgivere og de  

 indkøbende myndigheder.
Såfremt en tilbudsgiver har behov for yderligere  

 oplysninger om, hvorfor hans tilbud ikke er antaget, kan han rette  

 henvendelse til administrationsdepartementet som vil medvirke til, at  

 tilbudsgiveren får så fyldestgørende oplysninger som muligt.
6.4. Leveringsprøve Ved anskaffelse af edb-ydelser bør der i kontrakten beskrives en  

 leveringsprøve, dvs. en beskrivelse af hvordan købers afprøvning af ydelsen  

 skal ske, og hvad køber kan kræve som betingelse for at godkende leverancen,  

 med den virkning at leverandøren kan kræve den aftalte betaling.
Ydelsen kan  

 selvfølgelig have et så beskedent omfang, at der ikke er grundlag for at  

 aftale regler for leveringsprøve, f.eks. anskaffelse af et billigt  

 standardprogrammel eller nogle skærmterminaler.
Hvor omfattende afprøvningen  

 skal være, må i øvrigt afhænge af den konkrete ydelse.
 Ved beskrivelsen af leveringsprøven må det anføres, hvornår denne skal  

 begyndes og afsluttes, i hvilket omfang køber skal stille personale til  

 rådighed, hvorledes der skal forholdes i tilfælde af fejl (fortsættelse eller  

 afbrydelse af prøven), hvilke fejl der skal betragtes som så væsentlige, at  

 leverancen ikke kan godkendes, henholdsvis hvilke fejl der bevirker, at  

 leverancen godkendes med forbehold af efterfølgende udbedring, samt hvilket  

 datamateriale og programmel køber vil benytte ved afprøvningen.
Edb-udstyret (hardware) vil kunne aftestes ved hjælp af særligt  

 leverandør-programmel, som dokumenterer, at udstyret er korrekt installeret  

 og fri for mangler (installationstest). Herudover kan køber sikre sig, at  

 udstyret har en rimelig driftsstabilitet gennem en afprøvning, der strækker  

 sig over flere dage.
Eventuelt kan det aftales, at en mindre del af  

 købesummen (f.eks. 10 pct) først forfalder til betaling efter en længere  

 afprøvning (f.eks. 6 måneder). Endelig kan der aftales, at afprøvningen skal  

 omfatte, hvorvidt særlige krav fra købers side, f.eks. krav til sammenkobling  

 med udstyr af andet fabrikat, er opfyldt.
Udstyr og programmel må afprøves i sammenhæng, idet systemets evne til at  

 løse købers opgaver må afprøves, herunder systemets even til at klare  

 belastninger, f.eks. bibeholdelse af acceptable svartider ved samtidig  

 anvendelse af mange skærmterminaler eller systemets hurtighed ved løsningen  

 af opgaver, der stiller store krav til datamatens ydeevne.
Det kan dog være  

 vanskeligt under en leveringsprøve at stimulere belastninger af systemet  

 svarende til dem, som efterfølgende vil forekomme under drift af systemet.
Afprøvning af brugerprogrammellet bør planlægges og gennemføres  

 systematisk med henblik på at vurdere, om det kan udføre de krævede  

 funktioner.
Afprøvningen bør omfatte de forskellige typer afoprettelse,  

 ændring og sletning af registerposter samt forespørgsler, udskrivninger etc.  

 Endvidere bør det afprøves, om systemet reagerer hensigtsmæssigt i tilfælde  

 af fejl.
BILAG Bilag 1 Internationale regler om udbud Cirkulæret af 18. dec. 1980 For statsinstitutioners indkøb af varer gælder nogle internationalt  

 aftalte regler, som er beskrevet i administrationsdepartementets cirkulære af  

 18. december 1980 om fremgangsmåderne ved statslige indkøb.
Reglerne  

 foreskriver bestemte procedurer for større offentlige anskaffelser, herunder  

 at anskaffelserne skal udbydes i EF-tidende.
 Det omfangsrige cirkulære består af selve cirkulæret og følgende bilag:
Direktiverne - EF-rådets direktiv af 21. december 1976 om samordning af  

 fremgangsmåderne ved offentlige indkøb (77/62/EØF) - MTN-aftalen om statslige indkøb - EF-rådets direktiv af 22. juli 1980 om ændring og supplering, for så  

 vidt angår visse ordregivende myndigheder, af direktiv 77/62/EØF om  

 samordning af fremgangsmåderne ved offentlige indkøb (80/767/EØF).
 Baggrunden for dette regelkompleks er følgende:
De to regelsæt Direktiv 77/62/EØF (i det følgende kaldt 1977-direktivet) indeholder de  

 oprindelige regler om offentlige anskaffelser inden for Det Europæiske  

 Fællesskab.
EF-kommissionen har imidlertid i GATT-regie, på medlemslandenes  

 vegne, indgået den nævnte MTN-aftale.
Reglerne i 1977-direktivet og  

 MTNaftalen er på mange punkter overensstemmende: men der er visse forskelle,  

 som EF har taget højde for i direktiv 80/767/EØF (i det følgende kaldt  

 1980-direktivet).
MTN-aftalen og 1980-direktivet overflødiggør ikke det oprindelige  

 EF-direktiv.
F.eks. omfatter MTN-aftalen kun statslige myndigheder, og kun  

 såfremt disse er opregnet i bilag 1 til aftalen.
For andre offentlige købere,  

 det være sig statslige eller f.eks. kommunale, gælder fortsat de oprindelige  

 EF-regler (1977-direktivet). 1977-direktivet kan også have interesse for  

 statsinstitutioner, fordi direktivet stadig er gældende for statslige leje-  

 eller leasing-aftaler, idet MTN-aftalen alene angår køb.
For statsinstitutioner, der skal anskaffe edb-udstyr, er det dog i praksis  

 MTN-aftalen/1980-direktivet, der har interesse.
Dels er den altovervejende  

 del af statsinstitutionerne anført i bilag 1 til MTN-aftalen (og dermed  

 omfattet af denne), dels vil anskaffelser på edb-området oftest ske i form af  

 køb.
Nedenfor foretages en summarisk gennemgang af reglerne.
Hvor der er  

 forskelle mellem på den ene side 1977-direktivet og på den anden side  

 MTN-aftalen/1980-direktivet, er dette angivet.
Formålet med reglerne Reglerne skal ses som udtryk for et generelt ønske om at fremme den frie  

 varebevægelighed mellem landene.
Diskriminering mod udenlandske leverandører  

 i forbindelse med offentlige indkøb må undgås, og EF-traktatens almindelige  

 regler om forbud mod diskriminering på grund af nationalitet er gældende ved  

 siden af direktiverne, også i tilfælde, hvor en statsinstitution er fritaget  

 for at følge de foreskrevne procedurer for offentlige indkøb.
Gennem  

 udformning af indkøbsreglerne tilstræbes en samordning af de nationale  

 fremgangsmåder ved offentlige indkøb med henblik på at skabe lige vilkår for  

 deltagelse i disse aftaler i alle medlemsstaterne.
 Offentlige indkøb skal som hovedregel udbydes i EF-tidende, ved en  

 udbudsbekendtgørelse, på en af følgende 2 måder:
Offentligt udbud Ved offentligt udbud kan enhver interesseret leverandør rekvirere  

 udbudsmaterialet og afgive tilbud.
Begrænset udbud Ved begrænset udbud efterlyser køber gennem udbudsbekendtgørelsen i  

 EF-tidende ansøgninger fra mulige leverandører om at blive opfordret til at  

 deltage i udbuddet.
Køber udpeger blandt ansøgerne - og andre mulige  

 leverandører, som køber anser for kvalificeret - dem han ønsker at opfordre  

 til at deltage i udbuddet.
 Udbudsbekendtgørelsen affattes i en standardiseret form, som fremgår af  

 administrationsdepartementets cirkulære (se 1977-direktivet).
Undtagelser fra pligten til udbud Der gælder visse undtagelser fra pligten til at udbyde en anskaffelse.
Anskaffelser under tærskelværdien Offentlige indkøbsaftaler er kun omfattet af reglerne om udbud, såfremt  

 den skønnede værdi - uden merværdiafgift overstiger et minimumsbeløb  

 (»tærskelværdi«), der skifter fra år til år.
Tærskelværdien udgør i  

 1985 1.570.000 danske kr.
Tærskelværdien ifølge 1977-direktivet er lidt  

 højere.
Den udgør i 1985 1.626.000 danske kr.
 Om disse beløbsgrænser bestemmes følgende:
- Når der er tale om indkøbsaftaler, der indgås regelmæssigt, eller som  

 skal fornyes i løbet af en given periode, skal indkøbenes samlede værdi i  

 løbet af det år, der følger efter den første levering, eller i løbet af hele  

 aftaleperioden, hvor denne overstiger 12 måneder, lægges til grund.
Dette  

 indebærer, at statslige rammeaftaler skal udbydes i EF-tidende, hvorefter de  

 enkelte indkøb kan foretages uden udbud uanset beløbsstørrelse.
 - Når et påtænkt indkøb af ensartede varer, som det vil være naturligt at  

 indkøbe samlet, kan føre til samtidig indgåelse af delaftaler (også med flere  

 leverandører), skal den anslåede værdi af disse delaftaler lægges til grund.
 - Ved leje eller leasing beregnes kontraktens samlede værdi som den  

 månedlige leje ganget med 48, hvis kontrakten ikke er af tidsbegrænset  

 varighed.
 - Intet indkøbsprojekt må opdeles med henblik på omgåelse  

 afbeløbsgrænserne.
Visse statsinstitutioner er undtaget Visse statsinstitutioner er undtaget  

 fra reglerne.
Det gælder bl.a. transportvirksomheder (f.eks.
DSB) og  

 virksomheder, der beskæftiger sig med telekommunikation (f.eks.
PætT's  

 telestyrelse). Disse undtagelser skyldes, at det varierer fra land til land,  

 om virksomheder, der udfører sådanne funktioner, er organiseret som  

 offentlige, halvoffentlige eller private virksomheder.
Andre undtagelser Udbud kan også undlades i visse andre tilfælde, uanset at indkøbets værdi  

 overstiger beløbsgrænserne.
Det gælder bl.a.:
 - Ved indkøb af varer, hvis fremstilling eller levering af tekniske eller  

 kunstneriske årsager eller af årsager, der vedrører beskyttelsen af en  

 eneret, kun kan overdrages een bestemt leverandør.
 - Ved indkøb af genstande, der alene er fremstillet med henblik på  

 forskning, forsøg, undersøgelser eller udvikling, som f.eks. specialiseret  

 måleudstyr og andet udstyr, der er særligt fremstillet til og anvendes i  

 forbindelse med forskningsopgaver o.l.
 - I tilfælde, hvor der på grund af begivenheder, der ikke har kunnet  

 forudses, er tvingende grunde af uopsættelig karakter, der ikke tillader den  

 ordregivende myndighed at overholde de fastsatte frister.
- Ved supplerende leveringer til fornyelse eller udvidelse.
Det er en  

 betingelse, at et leverandørskifte vil medføre enten teknisk uforenelighed  

 med bestående udstyr, eller uforholdsmæssigt store tekniske vanskeligheder  

 ved drift og vedligeholdelse.
Denne undtagelse har betydelig interesse i  

 forbindelse med anskaffelse af edb-udstyr.
 - I visse tilfælde, hvor hemmeligholdelse er påkrævet, f.eks. ved militære  

 indkøb.
Tidsfrister Reglerne fastsætter nogle tidsfrister for gennemførelsen af den  

 foreskrevne udbudsprocedure.
Disse tidsmæssige regler er forskellige i  

 henholdsvis 1977-direktivet og i MTN-aftalen/ 1980-direktivet.
Endvidere  

 afhænger tidsfristerne af, om udbudet gennemføres som begrænset udbud eller  

 som offentligt udbud.
Som tidligere nævnt kan købere i hastetilfælde undlade at gennemføre  

 udbudsproceduren.
Reglerne åbner imidlertid også mulighed for, at  

 udbudsproceduren i hastetilfælde kan gennemføres med kortere frister end  

 anført på figur 1, der viser de sædvanlige tidsfrister for gennemførelse af  

 begrænset udbud i henhold til MTN-aftalen/1980-direktivet.
Bemærk, at  

 udbudsbekendtgørelser bør sendes til EF-tidende pr. telex.
Kriterier for tildeling af ordre De kriterier, som køber skal lægge til grund ved tildeling af ordre, er:
- enten udelukkende den laveste pris - eller, når tildelingen sker på grundlag af det, ud fra en samlet  

 vurdering, økonomisk mest fordelagtige bud, forskellige kriterier, som kan  

 variere alt efter det pågældende indkøb, f.eks. pris, leveringstid,  

 driftsomkostninger, rentabilitet, kvalitet, æstetisk og funktionsmæssig  

 karakter, teknisk værdi, service og teknisk bistand.
 I sidstnævnte tilfælde skal køber ved udbud eller i udbudsbetingelserne  

 anføre samtlige de kriterier, som køber påtænker at lægge til grund, såvidt  

 muligt - men ikke nødvendigvis ordnet efter den betydning de tillægges, med  

 de vigtigste kriterier først.
 Hvis de kriterier, som køber anfører, ikke er opført i prioriteret  

 rækkefølge, bør dette anføres klart for at undgå misforståelser.
Reglerne anvendt på edb-ydelser Reglerne, der ikke indeholder specielle bestemmelser vedrørende  

 edb-ydelser, kan give anledning til tvivl på dette område.
Reglerne angår »varer«, men ikke »tjenesteydelser«.  

 Det er klart, at indkøb af edb-udstyr (hardware) er omfattet af reglerne.
Det  

 basisprogrammel, som anskaffes fra maskinleverandøren sammen med maskinellet,  

 må ligeledes medregnes ved vurderingen af, om indkøbet forventes at  

 overskride tærskelværdien.
Det samme gælder installationsomkostninger.
 Omvendt er det klart, at f.eks. en aftale om kørsel på servicebureau af et  

 edb-system ikke er omfattet af udbudspligten.
Der foreligger ikke autoritative fortolkninger, som kan belyse, i hvilket  

 omfang aftaler om anskaffelse/udvikling af programmel er at betragte som et  

 vareindkøb i reglernes forstand.
Hvis man anskaffer et edb-system i form af  

 en totalløsning bestående af materiel og programmel (brugerprogrammel), vil  

 det være naturligt at lægge den samlede forventede anskaffelsessum til grund  

 ved afgørelsen af, om udbud skal foretages, i hvert fald hvis materiellet  

 udgør den overvejende del af anskaffelsen.
Tidsfrister ved afholdelse af begrænset udbud i henhold til EØF-direktiv  

 80/767 Figur 1 Køber afsender udbudsbekendtgørelse til EF-Tidende Udbudsbekendtgærelsen  

 offentliggøres i EF-Tidende Frist for modtagelsen af anmodninger om  

 deltagelse udløber (Køber udsender udbudsmateriale) Frist for afgivelse af  

 tilbud udløber Maksimalt 12 dage fra afsendelse af udbudsbekendtgørelse  

 Minimum 42 dage fra afsendelse af udbudsbekendtgørelse Minimum 72 dage fra  

 afsendelse af udbudsbekendtgørelse Leverandører skal have mindst 30 dage til  

 at afgive tilbud Bilag 2 Stikordsliste for tilbudsgrundlag 1. Indledning 2. Tilbudsbetingelser Forhold der bør/kan angives:
- Hvilke leverandører deltager - Frist for afgivelse af tilbud - Hvem tilbud skal stiles til - Det antal eksemplarer tilbud skal foreligge i - Hvor længe tilbud skal være bindende - Hvornår edb-systemet skal kunne tages i brug - Person(er) hos køber, der kan kontaktes i tvivlstilfælde - Den ønskede disposition for tilbud (bilag til tilbudsgrundlaget),  

 herunder hvorledes eventuelle forbehold fra tilbudsgiver skal anføres, i  

 hvilket omfang tilbudsgiver kan nøjes med at henvise til manualer etc.
- At tilbudsgivere ikke har adgang til at overvære åbningen aftilbud eller  

 til at få oplysning om konkurrenternes tilbud - At køber forbeholder sig ret til at forkaste alle tilbud - At køber ikke betaler leverandørerne for arbejdet med udfærdigelse af  

 tilbud - At køber frit kan forhandie med leverandørerne - De vigtigste kommercielle vilkår, f.eks. rettighederne til systemet  

 (uddybes under pkt. 8).
 3. Beskrivelse af køber - Kort beskrivelse af  

 institutionens hovedopgaver, antal beskæftigede, organisatoriske struktur  

 m.m.
 - Nuværende og fremtidig edb-anvendelse (edb-langtidsplan kan eventuelt  

 vedlægges som bilag).
4. Beskrivelse af opgaven - Kort beskrivelse af den opgave, der skal overføres til edb og opgavens  

 målsætning - Nuværende forretningsgange - Baggrunden for igangsætning af edb-projektet.
5. Det ønskede edb-system Beskrives i form af krav eller ønsker, eventuelt anmodes alene om  

 oplysninger, som køber behøver for at kunne vurdere tilbudene.  

 Kravspecifikation vil typisk blive vedlagt som bilag.
- Systemets formål/afgrænsning - Funktioner og deres samspil - Antal terminalarbejdspladser - Dataindhold/registre - Datamængder - Transaktionsmængder - Uddata - Åbningstid for terminalsystem - Svartider - Tidsfrister for afvikling af gruppekørsler - Sikkerhed Driftssikkerhed Beskyttelse mod tab af data Registerlovgivningens krav - Kommunikation med andre systemer - Dokumentation af systemet - Senere videreudvikling af systemet.
6. Udstyr og basisprogrammel Medens de øvrige afsnit i denne checkliste er generelle i den forstand, at  

 stikordene i det store og hele kan anvendes uanset anskaffelsens art, vil et  

 tilbudsgrundlag ikke i alle tilfælde skulle indeholde oplysninger om  

 edb-udstyr.
Det er imidlertid under alle omstændigheder vanskeligt at  

 opstille en generel checkliste for udformning af tilbudsgrundlag på udstyr.  

 Beskrivelsen af det ønskede udstyr må afhænge af udstyrets art, bl.a.  

 anskaffelsens økonomiske omfang, og købers situation.
 Nedenstående kan betragtes som en summarisk checkliste for en  

 flerbruger-mikrodatamat eller en mindre minidatamat.
 - Datamaten.:
 Oplysning om processor-type, kapacitet, ordlængde, udbygningsmuligheder  

 etc.
 Oplysning om størrelse af internt lager, udbygningsmuligheder.
 Hvor mange skærmterminaler kan tilsluttes, ialt hhv. være aktive samtidig  

 med bevarelse af acceptable svartider.
 Hvilke typer skærmterminaler kan tilsluttes (TTY-skærme, VT 100 skærme,  

 3270 skærme etc).
 - Programmel:
 Hvilke operativ-systemer.
 Eventuelle krav til operativ-system, f.eks. krav om håndtering af flere  

 opgaver på samme tid, adgangskontrol på flere niveauer, faciliteter til  

 fejlsøgning, krav til burgervenlighed.
Hvilke programmeringssprog kan leveres til datamaten.
Hvorledes forholder  

 disse sig til en eventuel standardudgave afdet pågældende sprog.
 Hvilke udviklingsværktøjer, databasesystemer, rapportgeneratorer etc. kan  

 leveres til datamaten.
 Udbuddet af standardprogrammel til datamaten (f.eks. tekstbehandling,  

 statistikprogrammer etc.), hhv. fra udstyrsleverandøren og tredjemand.
 - Kommunikation med andre anlæg.Art og antal porte til kommunikation.
 Kommunikationsprotokoller til dialog og filoverførsel.
 Mulighed for kommunikation via det offentlige datanet.
 Kommunikationsmuligheder i øvrigt, f.eks. mulighed for tilslutning til  

 lokalnet.
 - Eksternt lager:
 Kapacitet og udbygningsmuligheder.
 Mulighed for eksternt lager til back-up (streamertape etc.).
 - Skærmterminaler:
 Ergonomiske forhold etc.
 - Printere:
 Hvilke typer kan tilsluttes (matrix-, skønskriftsprintere etc.).  

 Skrifttyper, skriftkvaliteter, skrivehastighed, støjniveau etc.
 - Installationskrav, krav til det fysiske miljø:
 Strømforhold, varmeafgivelse og tolerance overfor temperatur og fugtighed.
 Pladskrav.
 - Andre forhold:
 Leverandørens fremtidsplaner, f.eks. holdning til internationale  

 standarder.
7. Samarbejdet mellem køber og leverandør - Projektorganisation hos køber - Do. hos leverandør - Metoder og værktøjer leverandøren vil anvende ved systemudviklingen  

 (analyse- og konstruktionsmetoder, standardprogrammel, udviklingsværktøjer) - Metoder til aftestning (kvalitetskontrol) - Konvertering af data - Uddannelse af købers personale - Leveringsprøver - Vedligeholdelse af systemet.
8. De væsentligste vurderingskriterier Kort angivelse af forhold, som køber især vil lægge vægt på ved valget af  

 leverandør.
9. Kontraktforhold Køber kan vedlægge kontraktudkast som bilag til tilbudsgrundlaget eller  

 anføre de vigtigste krav, som ønskes i kontrakten.
 Specifikation og tilbud vil som regel kunne indgå som bilag til kontrakten  

 og dermed beskrive ydelsen i henhold til denne kontrakt.
Bilag 3 Stikordsliste for kontrakt om køb af edb-udstyr og -programmel (totalløsning) 1. Edb-udstyret - Angivelse af de enkelte dele af udstyret (bilag) og af dokumentation,  

 der specificerer udstyrets kvaliteter (bilag eller henvisninger).
 - Købspriser på udstyr:
Pr. enhed/i alt Eventuelle rabatter Transport, forsikring, installation Incl./excl. moms, told og andre afgifter til det offentlige Eventuelle  

 regler for prisændringer i tiden fra underskrivelsen af kontrakt til  

 overtagelsen Supplerende leverancer - Udstyrets krav til det fysiske miljø, f.eks. strømforsyning og køleanlæg  

 (bilag).
2. Basisprogrammel - Angivelse af de enkelte programprodukter samt dokumentation (bilag) - Priser (bilag) og betalingsform (engangsafgift, løbende afgift) - Specifikation af brugers rettigheder over programmellet (typisk brugsret  

 og kun til anvendelse på en enkelt maskine) - Nye udgaver af programmellet (mulighed for erhvervelse til nedsat pris).
3. Specielt udviklet programmel - Angivelse af krav, herunder krav til dokumentation (bilag, typisk i form  

 af kravspecifikation og tilbud) - Samarbejdet mellem leverandør og køber:
Projektorganisation hos køber og leverandør Møder, mødereferater Godkendelse af leverandørens detailspecifikationer/prototyper Konsekvenser af ændringsønsker fra køber - Rettigheder til programmellet (udgangspunkt: Køber erhverver alle  

 rettigheder til programmellet) - Konvertering af data.
4. Levering - Tidspunkt for levering af udstyr, installation, afprøvning og  

 overtagelse af systemet (jfr. tidsplan i bilag) - Krav til leveringsprøve (bilag) - Købers ret til at udskyde overtagelse, varsel herfor - Risikoens overgang - Leverandørens forsinkelse (købers sanktioner i form af ret til dagbod,  

 ret til at hæve handelen etc.) - Betalingsplan, forfaldstider - Fordringshavermora 5. Leverandørbistand - Uddannelse af købers personale - Igangæstnings- og driftsstøtte 6. Garanti - Præcisering af leverandøransvar - Garantiens indhold (ret til at hæve, krav på levering af nyt udstyr,  

 krav på gratis udbedring af fejl etc.) - Garantiperiodens længde 7. Vedligeholdelse - Priser (bilag), regler for prisændringer (objektive kriterier) - Udstyr (forebyggende vedligeholdelse, udbedring af fejl, leverandørens  

 pligt til opretholdelse af reservedelslager) - Flytning af anlæg til nye lokaler - Programmel (fejlrettelse, videreudvikling etc.) - Krav til driftseffektivitet/max. fejlfrekvens og max. tilkaldetid,  

 sanktioner for ikke-opfyldelse - Opsigelse (uopsigelighedsperioder, opsigelsesvarsel) 8. Misligholdelse - Videregående rettigheder over basisprogrammel/standardprogrammel for  

 brugeren i tilfælde af misligholdelse fra leverandørens side (udlevering af  

 kildeprogrammer m.m.) - Erstatning for mangler, krænkelse af trediemands rettigheder,  

 produktansvar m.m.
 Force majeure.
9. Diverse - Ret til overdragelse af kontrakt til trediemand - Afgørelse af tvister (voldgifts- eller domstolsafgørelse, anvendelse af  

 dansk ret) - Tavhedspligt - Forbehold for bevillingsmæssig hjemmel.
