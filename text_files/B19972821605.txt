Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som mobilstationer beregnet for tilslutnung til det  

 offentlige, digitale celleopbyggede telenet, fase II, DCS1800, skal  

 overholde, for at kunne typegodkendes.
 Disse tekniske bestemmelser specificerer også de tekniske krav for en  

 kombineret GSM-DCS1800 terminal.
 Hjemmelsgrundlaget for disse tekniske bestemmelser er § 5 i  

 Kommunikationsministerens bekendtgørelse nr. 737 af 13. august 1994, § 5 (*  

 1).
Ikrafttræden Disse tekniske bestemmelser træder i kraft 1. september 1997.
Administrativ godkendelse Fremgangsmåden for opnåelse af godkendelse fremgår af § 6 i  

 Kommunikationsministerens bekendtgørelse nr. 737 af 13. august 1994 om  

 teleterminal-udstyr med senere ændringer.
Tekniske krav og prøvningsforskrifter De tekniske krav og de tilhørende prøvningsforskrifter, som udstyret skal  

 opfylde, fremgår af:
Bilag 1. KOMMISSIONENS BESLUTNING, af 9. juli 1997 om en fælles teknisk  

 forskrift for de generelle tilslutningskrav til mobilstationer, der er  

 bestemt til brug i offentlige digitale celleopbyggede telenet, fase II, og  

 som anvender DCS1800-båndet (CTR 31) (97/528/EF) Bilag 2. KOMMISSIONENS BESLUTNING, af 9. juli 1997 om en fælles teknisk  

 forskrift med telefonitjenestekrav til mobilstationer, der er bestemt til  

 brug i offentlige digitale celleopbyggede telenet, fase II, og som anvender  

 DCS1800-båndet (CTR 32) (97/529/EF).
 Rekvirering af love, bekendtgørelser, standarder m.v.
 Tekniske bestemmelser samt relevante love og bekendtgørelser kan fås/købes  

 ved henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
 ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen.
 ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s.1 og Rådets direktiv nr. 93/68/EØF, De Europæiske Fællesskabers  

 Tidende (EF-Tidende) 1993 L 220 s.1.
