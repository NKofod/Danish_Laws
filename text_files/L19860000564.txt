Den 31. oktober 1985 undertegnedes i Manila en overenskomst mellem Danmark  

 og Philippinerne om konsolidering af Philippinernes offentlige og offentligt  

 garanterede gæld til Danmark.
Overenskomsten er i overensstemmelse med de  

 retningslinier for restrukturering af Philippinernes gæld (Agreed Minute on  

 the Consolidation of the Debt of the Philippines), hvorom der blev  

 tilvejebragt enighed under multilaterale forhandlinger, som fandt sted i  

 Paris den 19. og 20. december 1984.
Konsolideringsprocenten er aftalt til 100 for afdrag og 60 for  

 kontraktsrenter, der forfalder i perioden 1. januar 1985 til 30. juni 1986,  

 hidrørende fra kontrakter, som er garanteret af Eksportkreditrådet, og som er  

 indgået før den 1. april 1984 med en kredittid på over et år.
Endvidere  

 omfatter aftalen afdrag på ialt 9,97 millioner kroner fra tre danske  

 udviklingslån af 19. marts 1971, 27. marts 1974 og 3. marts 1978 til  

 Philippinerne.
Det konsoliderede beløb skal afbetales i ti på hinanden  

 følgende, lige store halvårlige rater, begyndende den 15. marts 1991. De 40 %  

 af kontraktsrenterne, der ikke blev konsolideret, skal betales med 1/3 på de  

 aftalte betalingsdatoer, 1/3 den 15. september 1986 og 1/3 den 15. september  

 1987.
 I den dansk-philippinske overenskomst udgør konsolideringen godt 125  

 millioner kroner, der forrentes med 10,75 % på danske kroner og LIBOR (London  

 Inter Bank Offered Rate) + 0.625 %på US dollars, idet dog bemærkes at de  

 konsoliderede afdrag på udviklingslånene er rentefrie.
