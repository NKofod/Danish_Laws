Fremsat den 23. januar 2001 af  

 Ivar Hansen (V), Ole Løvig Simonsen (S),  

 Henning Grove (KF),  Margrete Auken (SF) og Poul  

 Nødgaard (DF) Forslag til folketingsbeslutning om ændring af forretningsorden for Folketinget (Gruppebetegnelser og hjemmel til at indgå  

 hovedaftaler og overenskomster for ansatte hos Folketingets Ombudsmand) § 1 I forretningsorden for Folketinget, som vedtaget den 17. december 1953 og  

 senest ændret den 16. maj 2000, foretages følgende  

 ændringer:
 1. I § 3, stk. 1, ændres i 2. pkt. »Hvert« til:  

 »Hver«, »partier« til: »folketingsgrupper«, »det parti« til: »den  

 folketingsgruppe«, og i 3. pkt. ændres »partier« til:  

 »folketingsgrupper«.
 2. I § 7, stk. 3, 2. pkt., ændres »Ethvert i  

 Folketinget indvalgt parti« til: »En folketingsgruppe«.
 3. I § 7, stk. 4, ændres i 1. pkt. »hvert« til:  

 »hver« og »partier« til: »folketingsgrupper«, i 2. pkt. ændres  

 »Et parti« til: »En folketingsgruppe«, og i 3. pkt. ændres »det  

 pågældende parti« til: »den pågældende  

 folketingsgruppe«.
 4. I § 7, stk. 5, ændres i 1. pkt. »et parti«  

 til: »en folketingsgruppe«, og i 2. pkt. ændres »et parti eller  

 en gruppe« til: »en folketingsgruppe«.
 5. I § 36, stk. 1, ændres i 2. og 7.  

 pkt. »grupper« til: »folketingsgrupper«.
 6. I § 36, stk. 3, ændres i 1. pkt.  

 »partigruppe« til: »folketingsgruppe«, og i 2. pkt. ændres  

 »gruppe«  til: »folketingsgruppe« (2 steder).
 7. §§ 46-48 affattes således:
» Stk. 1. Lov om tjenestemænd i staten, med  

 undtagelse af §§ 1 og 3, § 5, stk. 3-5, §§ 45-47 og §§ 49-54 h, og lov om  

 åremålsansættelse af tjenestemænd og ansatte på  

 tjenestemandslignende vilkår finder tilsvarende anvendelse for  

 tjenestemænd i Folketinget og hos Folketingets Ombudsmand, medmindre  

 andet fastsættes af Udvalget for Forretningsordenen.
Stk. 2. Hovedaftale for Folketingets tjenestemænd  

 og for tjenestemænd hos Folketingets Ombudsmand kan indgås efter  

 bemyndigelse fra Folketingets formand af henholdsvis Folketingets  

 direktør og Folketingets Ombudsmand.
Hvis der ikke indgås aftale  

 om hovedaftale, fastsættes løn- og andre  

 ansættelsesvilkår i et lønregulativ, der udstedes af  

 Folketingets formand efter forhandling med de pågældende  

 personaleorganisationer og efter godkendelse af Udvalget for  

 Forretningsordenen.
 Stk.3. Såfremt Folketingets direktør eller  

 Folketingets Ombudsmand i henhold til stk. 2 indgår hovedaftale, finder  

 de bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens  

 §§ 45-47, tilsvarende anvendelse for tjenestemænd i Folketinget og hos  

 Folketingets Ombudsmand, medmindre andet fastsættes efter stk. 4.
Stk. 4. Aftaler om løn- og andre  

 ansættelsesvilkår for Folketingets tjenestemænd og  

 tjenestemænd hos Folketingets Ombudsmand indgås mellem  

 henholdsvis Folketingets direktør samt Folketingets Ombudsmand og de  

 centralorganisationer, som Folketingets direktør og Folketingets  

 Ombudsmand indgår hovedaftale med.
Kan der ikke indgås aftale,  

 træffes afgørelsen af Folketingets formand efter forhandling med  

 næstformændene.
 Stk. 5. Aftaler i henhold til stk. 4 kan dog ikke  

 indgås om forhold, der bestemmes ved lov, i henhold til lov eller i  

 henhold til forretningsorden for Folketinget, eller som angår  

 Folketingets eller Folketingets Ombudsmands opgaver, organisation eller  

 personalebehov.
 Stk. 6. De bestemmelser, der er fastsat i henhold til den  

 i stk. 1 nævnte lovgivning, finder tilsvarende anvendelse for  

 tjenestemænd i Folketinget og hos Folketingets Ombudsmand, medmindre  

 andet fastsættes af Folketingets formand efter forhandling med  

 næstformændene.
 Stk. 7. Afgørelser, der efter den i stk. 1  

 nævnte lovgivning træffes af en minister, træffes, for  

 så vidt angår tjenestemænd i Folketinget og hos  

 Folketingets Ombudsmand, af henholdsvis Folketingets direktør og  

 Folketingets Ombudsmand.
§ 47 Stk. 1. Hovedaftale for Folketingets og Folketingets  

 Ombudsmands ikketjenestemænd kan efter bemyndigelse fra Folketingets  

 formand indgås af henholdsvis  Folketingets direktør og  

 Folketingets Ombudsmand.
Hvis der ikke indgås aftale om hovedaftale,  

 kan løn- og andre ansættelsesvilkår fastsættes i et  

 lønregulativ, der udstedes af Folketingets formand efter forhandling  

 med de pågældende personaleorganisationer og efter godkendelse af  

 Udvalget for Forretningsordenen.
 Stk. 2. Såfremt Folketingets direktør eller  

 Folketingets Ombudsmand i henhold til stk. 1 indgår hovedaftale, finder  

 de tilsvarende overenskomster og bestemmelser om løn- og andre  

 ansættelsesvilkår for ikketjenestemænd i staten anvendelse  

 for ikketjenestemænd henholdsvis i Folketinget og hos Folketingets  

 Ombudsmand, medmindre andet fastsættes efter stk. 3.
Stk. 3. Aftaler om løn- og andre  

 ansættelsesvilkår for ikketjenestemænd i Folketinget og hos  

 Folketingets Ombudsmand indgås mellem henholdsvis Folketingets  

 direktør og Folketingets Ombudsmand og de centralorganisationer, som  

 Folketingets direktør og Folketingets Ombudsmand indgår  

 hovedaftale med.
Kan der ikke indgås aftale, træffes  

 afgørelsen af Folketingets formand efter forhandling med  

 næstformændene.
 Stk. 4. Aftaler i henhold til stk. 3 kan dog ikke  

 indgås om forhold, der bestemmes ved lov, i henhold til lov eller i  

 henhold til forretningsorden for Folketinget, eller som angår  

 Folketingets eller Folketingets Ombudsmands opgaver, organisation eller  

 personalebehov.
§ 48 Stk. 1. Lønninger til personalet hos  

 statsrevisorerne fastsættes i et lønregulativ, der udstedes af  

 formanden efter forudgående forhandlinger med de pågældende  

 personaleorganisationer og efter godkendelse af Udvalget for  

 Forretningsordenen.
Personalet hos statsrevisorerne  er i øvrigt med  

 de af forholdene nødvendiggjorte afvigelser omfattet af de almindelige  

 regler, der er gældende for ansatte i statens tjeneste.
 Stk. 2. De bestemmelser om løn- og andre  

 ansættelsesvilkår for tjenestemænd i staten, der er fastsat  

 i henhold til tjenestemandslovens §§ 45-49, finder tilsvarende anvendelse for  

 tjenestemænd i Rigsrevisionen, medmindre andet fastsættes efter §  

 18 a, stk. 5, i lov om revisionen af statens regnskaber m.m.
Stk. 3. Aftaler om løn- og andre  

 ansættelsesvilkår for tjenestemænd i Rigsrevisionen  

 indgås mellem rigsrevisor og de i tjenestemandslovens § 49 nævnte  

 centralorganisationer.
Kan der ikke indgås aftale, træffes  

 afgørelsen af Udvalget for Forretningsordenen efter forudgående  

 forelæggelse for statsrevisorerne, jf. § 18 a, stk. 5, i lov om  

 revisionen af statens regnskaber m.m.« 8. I § 59, 2. pkt., ændres »hvert af de partier« til:  

 »hver af de folketingsgrupper«, og »øvrige partier« ændres til:  

 »øvrige folketingsgrupper«.
 9. I bilaget indsættes før afsnittet om  

 almindelige lovforslag som nyt afsnit:
» Folketingsgrupperne kan deltage i forhandlingerne ved en  

 ordfører med de for disse fastsatte taletider.
Ved folketingsgrupper forstås i denne forbindelse en  

 gruppe på flere medlemmer, a)	der ved det seneste folketingsvalg er indvalgt som  

 repræsenterende et bestemt parti, og hvor gruppen fortsat  

 repræsenterer dette, eller b)	der stifter en ny gruppe og et nyt parti, som godkendes som  

 opstillingsberettiget til folketingsvalg, eller c)	der tilslutter sig et eksisterende parti, der ikke er  

 repræsenteret i Folketinget, men som er opstillingsberettiget til  

 folketingsvalg, eller d)	hvis tilhørsforhold til det parti, som gruppen er indvalgt  

 for, for alle gruppens medlemmers vedkommende er ophørt, men hvor  

 medlemmerne fortsætter som samlet gruppe med en fælles politik.
 De under a) d) nævnte grupper benævnes i  

 Folketinget i overensstemmelse med gruppens ønske herom, og  

 Folketingets formand fastsætter efter aftale med gruppen en forkortelse  

 af gruppens navn på højst tre bogstaver.
Samme ret har enkelte medlemmer, der opfylder  

 betingelserne nævnt under a d.« 10. I bilaget ændres i afsnittet om almindelige  

 lovforslag »Partiordførere« til: »Ordførere«, og  

 »ordfører for sit parti« ændres til: »ordfører for sin  

 folketingsgruppe« (2 steder).
 11. I bilaget ændres i afsnittet om  

 forespørgsler »Ordførere for partierne« til:  

 »Ordførere«, og »ordfører for sit parti« ændres til:  

 »ordfører for sin folketingsgruppe«.
 12. I bilaget ændres i afsnittet om medlemmer valgt  

 på Færøerne og i Grønland »ordførere for  

 partierne« til: »ordførere for folketingsgrupperne«.
§ 2 Folketingsbeslutningen træder i kraft umiddelbart efter  

 førstkommende valg til Folketinget.
Dog træder den i § 1, nr. 7,  

 foreslåede affattelse af §§ 46-48 i kraft ved vedtagelsen og har  

 virkning for de overenskomster og aftaler, der er indgået fra og med  

 perioden 1997-99.
Bemærkninger til forslaget Almindelige bemærkninger Dette forslag indeholder to elementer.
For det  

 første en ændring af den hidtil fulgte praksis ved godkendelse  

 af en gruppe med de parlamentariske rettigheder og fordele, dette  

 indebærer.
Det foreslås, at fremtidigt skal en gruppe for at  

 kunne anerkendes som en gruppe opfylde en af fire betingelser, som  

 fremgår af bilaget til Folketingets forretningsorden.
For det andet  

 indføres en hjemmel for Folketingets Ombudsmand til at indgå  

 hovedaftaler og overenskomster for ansatte hos Folketingets Ombudsmand.
Almindelige bemærkninger vedrørende  

 gruppebetegnelser I forhold til i dag For at kunne anerkendes som folketingsgruppe i relation  

 til taletider for ordførere og fællesbetegnelse for  

 gruppemedlemmer skal medlemmerne/medlemmet som overvejende hovedregel  

 repræsentere et opstillingsberettiget parti.
Det kan være  

 tilfældet, fordi medlemmerne/medlemmet er valgt for og fortsat  

 repræsenterer partiet, fordi medlemmerne/medlemmet har dannet et nyt parti, der ved  

 indsamling af vælgererklæringer er blevet  

 opstillingsberettiget, fordi medlemmerne/medlemmet har tilsluttet sig et eksisterende parti,  

 der ikke er repræsenteret i Folketinget, men som ved indsamling af  

 vælgerklæringer er blevet opstillingsberettiget.
 Ændringen vil medføre, at forretningsordenen  

 kommer til at indeholde en udtrykkelig definition på en  

 folketingsgruppe og de rettigheder, der tildeles en sådan i henseende  

 til taletid og -rækkefølge samt gruppebetegnelse i  

 modsætning til hidtil, hvor afgrænsningen af grupper i de  

 nævnte henseender har beroet på praksis.
Efter forslaget skal det ikke være  

 tilstrækkeligt, at et eller flere medlemmer, der har brudt med deres  

 tidligere gruppe, blot erklærer, at de repræsenterer et nyt parti  

 eller har tilsluttet sig et eksisterende, hvis de pågældende  

 partier ikke er opstillingsberettigede.
De pågældende medlemmer  

 må betegnes (UP) og vil kun have taletid som andre medlemmer  

 (privatister) efter ordførertalerne.
Der er her tale om retten til særlige  

 ordførertaletider og gruppebetegnelse.
Hvis 2 medlemmer forlader en  

 gruppe på 5 eller 4 og de resterende fortsat repræsenterer det  

 parti, for hvilket de alle oprindeligt var valgt, må det anses for  

 rimeligt, at de resterende fortsat kan bevare retten til  

 ordførertaletider og gruppebetegnelse.
Også ved dannelse af et  

 nyt opstillingsberettiget parti eller ved tilslutning til et eksisterende,  

 men ikke repræsenteret opstillingsberettiget parti, findes det  

 rimeligt, at et mindre antal medlemmer end 4 skal kunne repræsentere  

 partiet, hvis de pågældende medlemmer faktisk er tilsluttet  

 dette.
 De rettigheder, der i dag tilkommer medlemmer valgt i  

 Grønland og på Færøerne, ændres ikke ved  

 dette forslag.
Andre konsekvenser af forslaget Der findes i lovgivningen en række tilfælde,  

 hvorefter de »partier«, der er repræsenteret i Finansudvalget, til  

 kollegiale forsamlinger som nævn, kommissioner og råd under  

 regeringen kan udpege et medlem til det pågældende nævn  

 m.m.
Også i andre henseender anvendes betegnelsen »partier« om  

 grupperne i Folketinget.
Der vil være behov for, at de pågældende  

 ministerier gennemgår disse bestemmelser for at afklare, i hvilket  

 omfang der tænkes på partier eller folketingsgrupper.
Det  

 foreslås derfor, at de nye regler for retten til særlige  

 ordføreretaletider og gruppebetegnelse først træder i  

 kraft efter det kommende folketingsvalg.
Almindelige bemærkninger vedrørende hjemmel  

 til at indgå hovedaftaler og overenskomster for ansatte hos  

 Folketingets Ombudsmand Præsidiet fik i efteråret 1993 en henvendelse  

 fra DJØF og CO II om indgåelse af hovedaftaler og overenskomster  

 for ansatte i Folketingets administration og hos Folketingets Ombudsmand.
 Efter at personaleforeningerne havde udtalt sig positivt  

 om henvendelsen, var Præsidiet indstillet på at imødekomme  

 foreningernes ønske om indgåelse af hovedaftaler og fik  

 tilslutning til denne positive holdning i Udvalget for  

 Forretningsordenen.
 I foråret 1997 godkendte Præsidiet og Udvalget  

 for Forretningsordenen hovedaftaler og overenskomster for ansatte i  

 Folketingets administration.
Den 29. januar 1998 vedtog Folketinget ved 2. behandling  

 et fremsat forslag til ændring af forretningsordenen for Folketinget,  

 hvorved der blandt andet blev skabt hjemmel til, at der kunne indgås  

 hovedaftaler og overenskomster for ansatte i Folketingets administration  

 (beslutningsforslag nr.
B 2, Folketinget 1997-98).
Den 23. september 1998 godkendte Præsidiet  

 hovedaftaler og overenskomster for kontormedarbejderne (CO II) hos  

 Folketingets Ombudsmand.
Tilsvarende aftaler er indgået med de  

 akademiske medarbejdere hos Folketingets Ombudsmand (AC/DJØF) den 21.  

 juni 2000. Dette indebærer, at det er nødvendigt at udvide den  

 hjemmel til at indgå hovedaftaler og overenskomster, som blev indsat  

 ved ændringen den 29. januar 1998, til også at omfatte ansatte  

 ved Folketingets Ombudsmand.
Ændringsforslaget tilsigter ikke at skabe hjemmel  

 til, at der kan indgås hovedaftale og overenskomster for ansatte hos  

 statsrevisorerne.
Der henvises til, at statsrevisorerne har opgivet tidligere  

 planer om at forlade lønregulativmodellen til fordel for  

 indgåelse af hovedaftaler og overenskomster.
Bemærkninger til forslagets enkelte  

 bestemmelser Til nr. 7 Ændringsforslaget har til formål at udvide  

 anvendelsesområdet for Folketingets forretningsordens §§ 46 og 47 til  

 også at omfatte ansatte hos Folketingets Ombudsmand.
Der er ikke i  

 øvrigt sket indholdsmæssige ændringer i §§ 46 og 47. Der  

 henvises således vedrørende det indholdsmæssige til  

 bemærkningerne til beslutningsforslag nr.
B 2, Folketinget 1997-98.
 Ud over at fastlægge tilsvarende  

 tjenestemandsretlige særregler for tjenestemænd hos Folketingets  

 Ombudsmand som for tjenestemænd i Folketingets administration er  

 hovedformålet med ændringsforslaget at skabe hjemmel til, at der  

 kan indgås hovedaftaler og overenskomster for ansatte hos Folketingets  

 Ombudsmand.
 Som følge af, at ansatte hos Folketingets  

 Ombudsmand ved ændringsforslaget bliver omfattet af §§ 46 og 47,  

 gælder bestemmelsen i § 48, stk. 1, alene lønninger til  

 personalet hos statsrevisorerne.
Skriftlig fremsættelse Ivar Hansen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 forretningsorden for Folketinget.
(Beslutningsforslag nr.
B 99).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
