Vejledning om typegodkendelsesordning for minirenseanlæg Indhold Forord 1.
Administrative bestemmelser 1.1 Typegodkendelsesmyndighed 1.2 Administration af typegodkendelsesordningen 1.2.1 Typegodkendelsens gennemførelse 1.2.2 Tekniske ændringer 1.2.3 Varighed 1.2.4 Fornyet typegodkendelse 1.2.5 Klager 1.2.6 Krav til uvildige instanser og spildevandsanalyser 1.2.7 Anerkendelse af afprøvning i andre EU-lande 1.2.8 Gebyr 2.
Afprøvning af minirenseanlæg 2.1 Generelt 2.2 Funktionsafprøvning i praksis 2.2.1 Udpegning af ejendomme til afprøvning 2.2.2 Installation af renseanlæg 2.2.3 Drift af renseanlæg i afprøvningsperioden 2.2.4 Indkøringsperiode 2.2.5 Måleprogram i afprøvningsperioden 2.2.6 Kontrolmetode 2.3 Testprocedure af renseanlæg hos bruger 2.3.1 Prøveudtagningsprogram 2.4 Reduceret prøveudtagningsprogram ved samtidig ansøgning i  

 flere renseklasser 2.5 Øvrige forhold, anlægsbegrænsninger 2.6 Eksempel 3.
Belastninger og renseklasser 3.1 Anlægsstørrelser og antallet af tilsluttede boliger 3.2 Enhedsbelastninger mv.
3.3 Anvendelse af minirenseanlæg til øvrigt spildevand 3.4 Renseklasser 4.
Kontrolundersøgelse 4.1 Generelt 4.2 Kontrol 4.3 Reduceret kontrolanalyseprogram ved forlængelse af godkendelse 5.
Serviceordning for minirenseanlæg 5.1 Generelt 5.2 Serviceordning 5.3 Krav til producenten 5.4 Uddannelse af den serviceansvarlige 5.5 Vagtordning i forbindelse med driftsproblemer 5.6 Serviceaftale 5.7 Minirenseanlæg etableret før bekendtgørelsens  

 ikrafttræden 6.
Funktions- og kvalitetskrav 6.1 Generelt 6.2 Tekniske krav til ledninger 6.2.1 Tekniske krav til maskin- og el-installationer 6.2.2 Tekniske krav til tankkonstruktioner 6.2.3 Tekniske krav til bygninger 6.2.4 Belastningsmæssige krav til minirenseanlæg 6.2.5 Støj og lugt 6.3 Typegodkendelsesattest og mærkning af anlæg 6.3.1 Typegodkendelsesattest 6.3.2 Mærkning af minirenseanlæg 6.4 Kvalitetskontrol 6.5 Monterings- og installationsanvisning 6.6 Drifts- og vedligeholdelsesmanual 7.
Etablering af minirenseanlæg Bilag 1: Omregningstabel for øvrigt spildevand Forord Miljøstyrelsen har som opfølgning på  

 lov nr. 325 af 14. maj 1997 og bekendtgørelse nr. 501 af 21. juni 1999  

 om spildevandstilladelser efter miljøbeskyttelseslovens kapitel 3 og 4  

 udformet bekendtgørelse nr. 500 af 21. juni 1999 om  

 typegodkendelsesordning for minirenseanlæg og ændring af denne  

 bekendtgørelse, bekendtgørelse nr. 845 af 14. november  

 1999.
Typegodkendelsesbekendtgørelsen fastsætter  

 regler for en central godkendelsesordning for minirenseanlæg mellem 5  

 og 30 PE, der skal opfylde krav til et bestemt renseniveau fastsat i  

 spildevandsbekendtgørelsen.
Før salg og markedsføring af  

 minirenseanlæg skal disse typegodkendes.
Med ændringen af  

 bekendtgørelsen af 14. november 1999 gælder dog, at når et  

 anlæg er søgt typegodkendt, og typegodkendelsesmyndigheden har  

 godkendt minirenseanlægget til afprøvning, må producenten  

 markedsføre anlægget under behørig angivelse af, at  

 anlægget ikke kan sælges, før minirenseanlægget er  

 typegodkendt.
 Denne vejledning uddyber bekendtgørelsens regler om  

 administrationen af typegodkendelsesordningen og beskriver hvordan der  

 opnås typegodkendelse af minirenseanlæg, der konstruktions- og  

 procesmæssigt er tilpasset afledningsforhold for husspildevand fra  

 helårsboliger.
 Den principielle opbygning af et minirenseanlæg er  

 vist i figur 1.
Figur 1 Principskitse for et afløbsanlæg med  

 minirenseanlæg.
1. Administrative  

 bestemmelser 1.1. Typegodkendelsesmyndighed Typegodkendelsesmyndighed Typegodkendelsesmyndigheden (i det følgende  

 benævnt TGM) administrerer ordningen på vegne af  

 Miljøstyrelsen, jf. bekendtgørelsens § 4.
Gebyrer Administrationen af typegodkendelsesordningen skal  

 økonomisk hvile i sig selv.
TGM opkræver et gebyr for  

 administration af typegodkendelsesordningen, herunder for udstedelse af  

 typegodkendelsesattest.
Det materiale, som skal vedlægges en  

 ansøgning om typegodkendelse efter bekendtgørelsens § 5,  

 stk.4 (tegninger, dimensioneringsdata, konstruktions- og  

 materialebeskrivelse, procesbeskrivelse, el og SRO-anlæg,  

 brochuremateriale for anlægstype og komponenter) skal være  

 udfærdiget på dansk eller engelsk.
Ansøgning skal  

 endvidere være bilagt kvalitetsmanual, monterings- og  

 installationsanvisning samt drifts- og vedligeholdelsesmanual for  

 minirenseanlægget udformet på dansk.
1.2 Administration af  

 typegodkendelsesordningen
1.2.1 Typegodkendelsens  

 gennemførelse Ansøgning om og henvendelser angående  

 typegodkendelse af minirenseanlæg skal rettes til TGM.
Det må antages, at det normalt vil være  

 anlægsproducenter, der ansøger om typegodkendelse.
Forhandlere,  

 leverandører eller agenter kan dog også på vegne af  

 producenten ansøge om typegodkendelse efter bekendtgørelsen.
I  

 det følgende benævnes disse personer tilsvarende  

 bekendtgørelsen som »producenten«.
 Procedure for at opnå typegodkendelse omfatter  

 følgende 3 faser:
1. fase: Ansøgning om typegodkendelse Producenten skal sende ansøgning om typegodkendelse  

 for en anlægstype til TGM.
Der skal ansøges samlet om  

 samhørende renseklasser og kapaciteter, anlægstypen  

 ønskes typegodkendt i.
 Producenten skal angive mindste anlægskapacitet  

³  

  5 PE og antal renseklasser for det minirenseanlæg, som ønskes  

 typegodkendt.
 I ansøgningen skal der i 2 eksemplarer  

 vedlægges relevant dokumentation for renseanlægstypen, dvs.  

 tegninger, dimensioneringsdata, konstruktions- og materialebeskrivelse,  

 procesbeskrivelse, el- og SRO-anlæg mv. samt brochuremateriale for  

 anlægstype og komponenter.
 Ansøgningen kan suppleres ved at vedlægge  

 analyseresultater fra minirenseanlæg i drift eller godkendelsesbevis  

 for anlægstypen i andre lande.
Med ansøgningen skal vedlægges et forslag til  

 placering af minirenseanlæg i mindste størrelse ³  

  5 PE.
Producenten skal ligeledes angive forslag til en uvildig instans (i  

 det følgende betegnet UI), som skal gennemføre den praktiske  

 afprøvning af minirenseanlægget.
TGM skal godkende UI.
 TGM gennemgår herefter dokumentationen, og på  

 dette grundlag godkendes eller afvises minirenseanlægget til  

 afprøvning.
2. fase: Afprøvning i praksis Afprøves i Danmark Minirenseanlæg, omfattet af bekendtgørelsen,  

 skal afprøves i Danmark, jf. bekendtgørelsens § 7, stk.4.  

 Dog kan TGM efter bekendtgørelsens § 33 anerkende tests og  

 afprøvninger foretaget af anerkendte prøveinstitutter i andre  

 EU- eller EØS-lande, se hertil punkt 1.2.7.
Mindste størrelse ³  

  5 PE Den mindste størrelse minirenseanlæg ³  

  5 PE, der ansøges typegodkendt, skal testes under kontrollerede  

 forhold i praktisk brug, jf. bekendtgørelsens § 7,  

 stk. 1.
Afprøvning Anlægget testes for producentens regning af UI.
UI  

 udarbejder efter endt afprøvning en afprøvningsrapport udformet  

 efter de i bekendtgørelsen fastlagte afprøvningsprocedurer, jf.  

 bekendtgørelsens § 7 og dennes bilag 7.
 Den færdige afprøvningsrapport sendes til  

 TGM.
3. fase: Typegodkendelse Minirenseanlægget skal overholde funktions- og  

 kvalitetskravene som angivet i bekendtgørelsens kapitel 3 og 4 og  

 dennes bilag 3-5.
 TGM vurderer overholdelse af krav, herunder resultaterne i  

 afprøvningsrapporten for den praktiske afprøvning, og  

 træffer på grundlag heraf afgørelse om  

 typegodkendelse.
Typegodkendelsesattest Ved typegodkendelse af anlægstypen meddeles dette  

 producenten, og typegodkendelsesattest udstedes i henhold til  

 bekendtgørelsens § 14, stk. 2. (Typegodkendelsesattesten  

 beskrives nærmere i denne vejlednings kapitel 6, pkt. 6.3.) Typegodkendelsesattesten indeholder oplysninger om  

 anlægsstørrelse (PE) og renseklasse.
Der udstedes en  

 typegodkendelsesattest for hver renseklasse og  

 anlægsstørrelse.
Godkendelse uden afprøvning Hvis producenten, efter indsendelse af ansøgning,  

 supplerende ønsker at få godkendt samme anlægstype  

 indenfor samme renseklasse, men med større anlægskapacitet end  

 det der allerede er ansøgt om, kan der ansøges om godkendelse  

 af det større anlæg uden afprøvning.
Der skal med  

 ansøgningen vedlægges tilsvarende teknisk dokumentation som for  

 den mindste anlægsstørrelse, der allerede er ansøgt om  

 eller godkendt.
Dokumentationen skal bl.a. indeholde tegninger og  

 beregninger, som giver TGM grundlag for at vurdere producentens  

 dimensioneringsgrundlag og indretning i forhold til den allerede  

 afprøvede eller typegodkendte mindre anlægsstørrelse.
1.2.2 Tekniske  

 ændringer Hvis producenten foretager tekniske ændringer af  

 minirenseanlægget under afprøvning eller i  

 typegodkendelsesperioden skal disse forelægges TGM, jf.  

 bekendtgørelsens § 8. TGM vurderer, om ændringerne giver  

 anledning til ny afprøvning eller tillægsundersøgelser af  

 minirenseanlægget.
TGM kan endvidere stille krav om  

 tillægsundersøgelser eller ny afprøvning, hvis TGM i  

 kontrolperioden konstaterer, at de i bekendtgørelsen fastsatte  

 funktions- og kvalitetskrav til minirenseanlægget ikke er opfyldt.
TGM  

 kan i den forbindelse stille krav om ændringer af anlægget.
Hvis  

 producenten ikke imødekommer TGM´s krav om ændringer indenfor en  

 frist af 2 måneder fra meddelelse om, at der skal ske ændringer i  

 anlægget, kan TGM yderligere trække godkendelsen tilbage.
 Udgifter til den ny afprøvning eller  

 tillægsundersøgelse afholdes af producenten, jf.  

 bekendtgørelsens § 8, stk. 3.
 Typegodkendte minirenseanlæg skal typegodkendes  

 igen, hvis de anvendte dimensioneringsparametre for processen  

 ændres.
 Ved mindre ændringer i valg af materialer, udstyr og  

 doseringskemikalier, skal producenten ved dokumentation  

 sandsynliggøre, at den foreslåede ændring fortsat  

 overholder typegodkendelsens funktions- og kvalitetskrav.
1.2.3  

 Varighed Varighed 5 år Efter bekendtgørelsens § 25 gives  

 typegodkendelsen for en periode på 5 år, og den udløber  

 automatisk, hvis den ikke søges fornyet.
Der skal ansøges om  

 forlængelse af typegodkendelsen for perioder af 5 år, et halvt  

 år før udløb af typegodkendelsens gyldighedsperiode.
 Hvis typegodkendelsen ikke forlænges efter  

 bekendtgørelsens § 25, kan anlægget ikke efter  

 typegodkendelsesperiodens udløb markedsføres og sælges i  

 Danmark, jf. bekendtgørelsens § 4, stk. 2.
 Selvom typegodkendelsen ikke forlænges efter  

 bekendtgørelsens § 25, er allerede etablerede anlæg fortsat  

 omfattet af bekendtgørelsen, og skal herunder fortsat indgå en  

 serviceordning efter bekendtgørelsens § 22, stk. 3.
 Allerede etablerede anlæg anses således som  

 udgangspunkt fortsat at opfylde bekendtgørelsens (og  

 spildevandsbekendtgørelsens) krav til afløbskvalitet, men  

 kommunen skal som tilsynsmyndighed via de årlige servicerapporter  

 påse dette forhold.
 Såfremt firmaet, der har varetaget serviceordningen  

 for anlægsproducenten, ophører med at udføre service som  

 følge af at typegodkendelsen ikke forlænges, må den, der  

 er ansvarlig for, at der til enhver tid er en serviceordning, indgå  

 serviceaftale med et andet servicefirma.
1.2.4 Fornyet  

 typegodkendelse Ved ansøgning om fornyet typegodkendelse skal  

 producenten som ovenfor omtalt fremsende en ansøgning til TGM mindst  

 et halvt år før udløb af gældende  

 typegodkendelsesattest.
Kontrolundersøgelse Ansøgningen skal indeholde følgende  

 dokumentation for minirenseanlæggets funktion m.v., herunder de i  

 gyldighedsperioden opnåede driftserfaringer med  

 anlægget:
 Resultat af kontrolundersøgelse (jf. bekendtgørelsens  

 § 17).
 Eventuelt andre resultater fra kontrol af øvrige  

 minirenseanlæg af samme anlægstype.
 Sammendrag af erfaringer fra servicebesøg angående  

 anlæg af samme anlægstype.
 Beskrivelse af evt. ændringer på minirenseanlæg i  

 forhold til gældende typegodkendelse.
 Angivelse af leveret antal minirenseanlæg opdelt på hvert  

 amt.
1.2.5  

 Klager Inden 4 uger Afvisning af typegodkendelse på minirenseanlæg  

 kan påklages til Miljøstyrelsen inden 4 uger efter modtagelsen  

 af afslag.
En klage skal begrundes og fremsendes til TGM, der videresender  

 den til Miljøstyrelsen, hvis TGM efter revurdering af sagen fortsat  

 ikke kan godkende anlægget.
1.2.6 Krav til uvildige  

 instanser og spildevandsanalyser Miljørådgiver TGM skal godkende UI, som udarbejder  

 afprøvningsrapport i henhold til bekendtgørelsens § 7,  

 stk. 5/bilag 7.
UI skal have dokumenteret erfaring i  

 spildevandsrenseprocesser og drift og vedligeholdelse på små og  

 store spildevandsanlæg.
UI kan eksempelvis være en  

 miljørådgiver eller et rådgivende  

 ingeniørfirma.
Akkrediteret laboratorium Prøveudtagning og stofanalyser i forbindelse med  

 afprøvning og kontrol af det minirenseanlæg, der søges  

 typegodkendt, skal ifølge bekendtgørelsens § 6,  

 stk. 4, foretages på akkrediterede laboratorier, som er  

 registreret af Danak eller tilsvarende europæisk  

 godkendelsesinstans.
1.2.7 Anerkendelse af afprøvning i andre  

 EU-lande Typegodkendelsesmyndigheden kan ifølge  

 bekendtgørelsens § 33 acceptere prøver, test eller  

 afprøvninger, der er udført af anerkendte  

 prøveinstitutter i andre EU-lande eller lande, der er omfattet af  

 EØS-aftalen.
Ved anerkendte prøveinstitutter skal her typisk  

 forstås laboratorier, som enten er akkrediteret nationalt eller  

 internationalt.
Det er en forudsætning, at de foretagne  

 prøver, tests eller afprøvninger af anlæggene opfylder  

 bekendtgørelsens krav til testmateriale, prøver, test og  

 afprøvninger.
Udgangspunktet i bekendtgørelsens § 7,  

 stk. 4 om at afprøvning m.v. skal foregå i Danmark, kan  

 således fraviges, idet der kan anvendes prøver udtaget af andet  

 end dansk spildevand.  Det er dog en forudsætning, at  

 spildevandets sammensætning er sammenligneligt med dansk spildevand, og  

 at klimatiske forhold (særligt temperatur) er sammenlignelige med  

 danske forhold.
Desuden skal vandforsyningsvandets sammensætning,  

 (f.eks. er alkaliniten i dansk vandforsyningsvand typisk høj),  

 vandforbrug, mængder og fordelinger være sammenlignelige med  

 danske forhold.
Med hensyn til overførsel af typegodkendelse fra  

 andre lande, findes der i dag kun en tilsvarende typegodkendelsesordning i  

 Norge.
Kravene i den norske ordning er imidlertid lempeligere med hensyn til  

 organisk stof og ammonium-ammoniak end den danske ordning, hvorfor en norsk  

 godkendelse ikke umiddelbart kan overføres til Danmark.
For at et  

 minirenseanlæg, der er typegodkendt i Norge, kan typegodkendes efter  

 den danske ordning, vil det således være påkrævet med  

 dokumentation for at anlægget kan overholde udlederkrav m.v. stillet i  

 bekendtgørelsen.
Med hensyn til udtagning af prøver og analyser  

 udført i udlandet er det en forudsætning for at lægge  

 disse til grund for en typegodkendelse, at analyser sker efter de samme  

 forskrifter eller med analyser med en tilsvarende kvalitet.
Udenlandske  

 analyselaboratorier skal have samme kvalitetsniveau som krævet i den  

 danske ordning, herunder være godkendt eller akkrediteret efter en  

 national ordning.
1.2.8 Gebyr Producenten opkræves et gebyr på 20.000 kr.  

 eksklusive moms af TGM for behandling af ansøgning om typegodkendelse  

 af et minirenseanlæg i en given renseklasse.
Hvis anlægget  

 ønskes typegodkendt i flere renseklasser, skal der betales 20.000 kr.  

 eksklusive moms pr. renseklasse, jf. bekendtgørelsens § 34,  

 stk. 1. Gebyret er bl.a. fastsat under hensyn til  

 sagsbehandlingsomkostninger og omkostninger til den løbende kontrol,  

 TGM skal foretage i typegodkendelsesperioden.
 TGM opkræver gebyret, der skal være indbetalt  

 før ansøgningen realitetsbehandles, jf. bekendtgørelsens  

 § 34, stk. 4.
 Ved ansøgning om forlængelse af  

 typegodkendelse ved udløb af typegodkendelsens gyldighedsperiode er  

 gebyret 5.000 kr. eksklusive moms for behandlingen af ansøgningen om  

 forlængelse for et anlæg i éen renseklasse, jf.  

 bekendtgørelsens § 34, stk. 3.
2. Afprøvning af  

 minirenseanlæg 2.1 Generelt Minirenseanlæg, omfattet af bekendtgørelsen,  

 skal som ovenfor beskrevet som udgangspunkt præstationsafprøves  

 i Danmark.
 Baggrunden for, at afprøvningen af  

 minirenseanlæg i praksis skal foregå i Danmark, er at  

 anlægget skal testes under danske klimatiske forhold (sommer og vinter)  

 og med en dansk husspildevandssammensætning, bl.a. af hensyn til  

 varierende indhold af kalk i vandforsyningsvandet og dansk  

 forbrugsmønster.
2.2 Funktionsafprøvning i  

 praksis
2.2.1 Udpegning af ejendomme til  

 afprøvning Funktionsafprøvning foretages på 4  

 anlæg af mindste anlægsstørrelse, for hvilke der  

 søges typegodkendelse.
Såfremt der ønskes samtidig  

 godkendelse i flere anlægsstørrelser forudsættes det, at  

 det er helt det samme anlægskoncept, der opskaleres.
Såfremt der  

 er væsentlige forskelle i anlægskonceptet og/eller  

 anlægskonstruktionen for anlæggene med en større  

 anlægskapacitet, skal der ske en særskilt typegodkendelse og  

 herunder individuel afprøvning af disse anlæg.
Med ansøgningen skal  

 producenten/anlægsleverandøren fremsende forslag til  

 lokaliteter, hvor anlæg kan testes og forslag til UI, som skal  

 gennemføre afprøvningen.
TGM træffer på baggrund  

 heraf afgørelse om godkendelse af UI samt om hvilke anlæg der  

 skal testes, udfra hensyn til at minirenseanlæggene skal være  

 placeret på ejendomme med forskellig personbelastning.
Ved  

 udvælgelsen lægges endvidere vægt på, at ejendommene  

 skal have en spildevandsbelastning på 60 - 100% af  

 anlægsstørrelsen.
For et anlæg på 5 PE svarer dette  

 til belastningen fra 3 til 5 fastboende personer.
 Alt husspildevand fra ejendommene skal være  

 tilsluttet minirenseanlæggene.
2.2.2 Installation af renseanlæg Producenten installerer renseanlæggene i driftsklar  

 stand på de af TGM udvalgte ejendomme, hvis der er tale om  

 nyinstallation.
TGM kan også vælge, at afprøvningen skal  

 ske på minirenseanlæg, der allerede er i drift.
 Producenten afleverer samtidig med ansøgningen om  

 typegodkendelse en proces- og driftsmanual (P&D-Manual) til TGM og ejeren  

 af ejendommen.
2.2.3 Drift af renseanlæg i  

 afprøvningsperioden Renseanlægget drives af den af TGM godkendte UI i  

 overensstemmelse med producentens P&D-Manual.
Under afprøvningsperioden må der som  

 udgangspunkt ikke ændres på anlægget.
Såfremt  

 ændringer findes nødvendige skal de forelægges TGM, jf.  

 bekendtgørelsens § 8.
 I afprøvningsperioden må der ikke være  

 adgang til anlægget for andre end UI uden godkendelse fra TGM.
2.2.4 Indkøringsperiode Renseanlægget opstartes af producenten.
Ved opstart  

 af anlæg afholdes et møde med deltagelse af bruger,  

 leverandør, UI, kommune og TGM.
Anlæggets indkøringsperiode er 4 - 8 uger.
Al  

 indkøring og justering af renseanlægget skal være  

 færdig inden udløb af indkøringsperioden.
UI meddeler  

 TGM, når indkøringsperioden er afsluttet, og kontrolperioden kan  

 påbegyndes.
2.2.5 Måleprogram i  

 afprøvningsperioden Måleprogrammet har til formål at give den  

 nødvendige dokumentation for anlæggets renseevne og opfyldelse  

 af krav til renseklasser i forhold til udlederkrav, der er fastsat i  

 spildevandsbekendtgørelsen.
Kontrolprøver Kontrolprøverne udtages i ind- og udløbet  

 fra renseanlægget som vandmængdeproportional 24 timers  

 prøve.
Der måles på indløbet for at dokumentere  

 belastningen af anlægget og på udløbet for at dokumentere  

 renseniveau.
Vandmængdemåling skal ske i udløb.
Endvidere  

 skal der foretages målinger af minirenseanlæggets el-forbrug til  

 dokumentation for energivenligheden af anlægget.
 Der skal i afprøvningsperioden måles for  

 følgende samhørende parametre:
 BI5 , mod.
Total fosfor Ammonium-ammoniak kvælstof Suspenderet stof pH Temperatur oC (vand og luft) Vandmængdemåling m3/døgn Vandforbrugsregistrering (via vandmåler)  

 m3/døgn Elforbrug kwh, årligt For portionsvis rensende anlæg kan det være  

 vanskeligt at udtage en almindelig flowproportional prøve.
Her  

 må prøver udtages i de perioder, hvor spildevandet udledes, og  

 så vidt muligt vægtes i forhold til de udledte  

 vandmængder.
2.2.6 Kontrolmetode Udløbskoncentration af de enkelte parametre  

 beregnes som middelværdien af de udtagne vandmængdeproportionale  

 døgnprøver.
 For at udløbskravet for parameteren for  

 BI5 modificeret og ammonium-ammoniak kvælstof er opfyldt,  

 skal det gælde, at den beregnede middelværdi af  

 døgnprøverne overholder udlederkravet, samtidigt med at kun 20%  

 af de udtagne døgnprøver må overskride det angivne  

 udlederkrav gange 2.
 For at udløbskravet for total fosfor er opfyldt,  

 skal det gælde, at den beregnede middelværdi af  

 døgnprøver overholder udlederkravet.
 Udløbskravet vurderes på grundlag af de 24  

 udløbsanalyser.
 I henhold til bekendtgørelsens § 9 skal  

 udløbskravet være overholdt for hvert enkelt renseanlæg,  

 når anlægget afprøves i praksis ved ejendom.
2.3 Testprocedure af renseanlæg hos  

 bruger
2.3.1 Prøveudtagningsprogram Afprøvningsperiode ca. 1 år Prøveudtagningsprogram følger aktiviteterne  

 i nedenstående tabel:
Aktivitet Antal  

 uger Antal  

 Kontrolprøver  

 Indløb Antal  

 Kontrolprøver  

 Udløb 1 Indkøring 4 - 8 2 Normal drift 21 5 10 3 Ferie test Stop i 2 uger 2 4 Normal drift 12 4 8 5 Badekarstest 1 1 1 6 Strømudfald i 24 timer 1 1 1 7 Normal drift 10 2 4 Baggrunden for den fastsatte testprocedure er, at der for  

 minirenseanlæg er større krav til fleksibel drift end for de  

 større kommunale renseanlæg.
Spildevandsbelastningen fra  

 enkeltejendomme eller mindre sammenslutninger af enkeltejendomme afviger fra  

 spildevandsbelastningen på større renseanlæg ved en  

 større døgn-, uge- og årstidsvariation.
På  

 større kommunale anlæg er der en væsentlig større  

 belastningsudligning end på minirenseanlæggene.
Hydrauliske og  

 stofmæssige spidsbelastninger opstår ved f.eks. familiefester og  

 tømning af badekar med videre og minimum belastning i  

 feriesituationer, hvor anlæg har ringe eller ingen belastning i op til  

 flere uger.
Ind- og udløbsprøver Der udtages kontrolprøver i indløbet hver  

 30. dag og udløb hver 15. dag i afprøvningsperioden, i alt 37  

 ind- og udløbsprøver.
2.4 Reduceret prøveudtagningsprogram ved  

 samtidig ansøgning i flere renseklasser Ved samtidig ansøgning om typegodkendelse i  

 renseklasser SOP og SO eller OP og O for en renseanlægstype, anvendes  

 et reduceret (supplerende) prøveudtagningsprogram for  

 afprøvning af anlæg i renseklasserne SO og O.
De 4 udvalgte  

 anlæg skal først afprøves i renseklassen SOP i 12  

 måneder efter det almindelige afprøvningsprogram og derefter i  

 renseklassen SO i 4 måneder efter et supplerende  

 prøveudtagningsprogram, jf. bekendtgørelsens § 7,  

 stk. 1 og 3. Tilsvarende gælder for godkendelse i klasse OP og O,  

 først afprøvning i 12 måneder i klasse OP og derefter 4  

 måneder i klasse O.
Der skal gøres opmærksom på, at  

 i bilag 6 til bekendtgørelsen under afsnit "Supplerende  

 prøvetagningsprogram" er dette korrekt angivet i skema og tekst  

 over skemaet, men forkert angivet i første linie under skemaet.
 Det supplerende prøveudtagningsprogram for  

 afprøvning af lempeligste renseklasse ved samtidig ansøgning i  

 flere renseklasser ser sådan ud:
Aktivitet Antal  

 uger Antal  

 Kontrolprøver  

 Indløb Antal  

 Kontrolprøver  

 Udløb 8 Indkøring af proces uden fosforfjernelse 4 9 Normal drift 12 3 6 Ind- og udløbsprøver Der udtages kontrolprøver i indløbet hver  

 30. dag og udløb hver 15. dag i afprøvningsperioden, i alt 9  

 ind- og udløbsprøver.
 Efter slamtømning af renseanlæg, skal der  

 gå 1 døgn før der må udtages  

 kontrolprøve.
2.5 Øvrige forhold,  

 anlægsbegrænsninger Belastningen fra enkeltejendomme kan være så  

 ekstrem, at minirenseanlæg vanskeligt kan håndtere denne.
Dette  

 er bl.a. afhængig af det givne anlægskoncept.
 Det er påkrævet, at anlægsproducenten  

 beskriver anlæggets begrænsninger over for ekstreme belastninger.  

 Nogle af disse ekstreme belastninger kan eksempelvis være særlige  

 typer af vaskevand fra vaskemaskiner, med et indhold af detergenter og  

 større vandmængder, der reducerer minirenseanlæggets  

 effektivitet.
Det er endvidere vigtigt under afprøvningen af  

 få dokumenteret og beskrevet hvordan den pågældende  

 anlægstype reagerer under stødbelastning.
Producenten skal  

 derfor dokumentere og beskrive en spidsbelastningssituation som f.eks. en  

 familiefest med en belastning på minimum 25 PE.
Desuden skal  

 producenten angive, hvilke stoffer der erfaringsmæssigt har  

 hæmmende effekt på minirenseanlægget.
2.6 Eksempel En ansøger har produceret et anlæg, der er  

 beregnet på at rense til et skærpet udledningsniveau for organisk  

 stof og for fosfor (renseklasse SOP), endvidere ønsker producenten  

 typegodkendelse for samme anlæg uden fosforfjernelse (renseklasse SO).  

 Producenten ønsker at kunne sælge dette anlæg i 3  

 størrelser 5, 15 og 30 PE.
 Producenten skal således i ansøgningen angive  

 følgende:
5 PE 10 PE 15 PE 20 PE 25 PE 30 PE SOP X X X SO X X X OP O Ansøgningen skal rumme dokumentation og tegninger  

 jf. bekendtgørelsen § 5 for anlægget dimensioneret  

 både i renseklasse SO og SOP.
Afprøvning vil skulle ske for 4 anlæg af  

 størrelsen 5 PE, da dette er den mindste størrelse anlæg,  

 anlægget søges godkendt i.
Hvert anlæg skal modtage  

 spildevand fra en helårsbeboelse med 3 - 5 beboere, f.eks. 2  

 anlæg med 3 PE belastning og 2 anlæg med 5 PE belastning.
 Det forudsættes, at det er helt det samme  

 anlægskoncept, der opskaleres fra 5 PE til hhv. 15 og 30 PE.  

 Såfremt der er væsentlige forskelle i anlægskonceptet  

 og/eller anlægskonstruktionen ved de større anlæg, skal  

 der ske en særskilt typegodkendelse og herunder afprøvning af  

 disse anlæg.
Anlæggene skal først afprøves for  

 renseklassen SOP i 12 måneder, jf. bekendtgørelsens bilag 6.  

 Anlæggene skal individuelt overholde krav til BI5 modificeret på  

 10 mg/l, ammonium-ammoniak kvælstof på 5 mg/l samt total fosfor  

 på 1,5 mg/l.
Kontrol for overholdelse af udlederkrav sker efter  

 bekendtgørelsens bilag 3.
 Anlæggene skal derefter afprøves med det  

 reducerede program for renseklassen SO, jf. bekendtgørelsens bilag 6.  

 Kontrol af overholdelse af udlederkrav sker efter bekendtgørelsens  

 bilag 3.
Gebyr for typegodkendelse af minirenseanlæg er i alt  

 40.000 kr. eksklusive, da renseanlægget søges godkendt i 2  

 renseklasser jf. § 34. Der opnås ved godkendelse i klasse SO og  

 SOP samtidig godkendelse i henholdsvis klasse O og OP.
Efter  

 afprøvning udarbejdes en afprøvningsrapport, som danner  

 baggrund for TGM's afgørelse om typegodkendelse.
3. Belastninger og  

 renseklasser 3.1 Anlægsstørrelser og antallet af  

 tilsluttede boliger I bekendtgørelsen er der fastsat 6 standard  

 anlægsstørrelser for minirenseanlæg, jf. nedenfor tabel  

 1.
Ved dimensionering af et minirenseanlæg skal  

 belastningen på anlægget bestemmes.
I bekendtgørelsens  

 bilag 1 angives enhedsbelastninger i døgnmiddelværdier, og i  

 bekendtgørelsens bilag 2 angives det maksimale antal tilsluttede  

 husstande pr. minirenseanlæg med en given anlægskapacitet.
De  

 anførte belastninger er før en eventuel  

 bundfældningstank.
Den mindste anlægskapacitet, et anlæg i  

 følge bekendtgørelsen kan godkendes for, er 5 PE, svarende til  

 belastningen fra en husstand med maksimalt 5 fastboende personer.
Ved  

 anlæg, hvor der tilsluttes 2 husstande, skal der tilsvarende anvendes  

 et typegodkendt anlæg med en anlægskapacitet på 10 PE.
Ved  

 tilslutning af flere helårsboliger til et minirenseanlæg er der  

 indregnet en samtidighedsfaktor - forstået således at  

 sandsynligheden for samtidig maksimal belastning af anlægget bliver  

 mindre med antallet af tilknyttede husstande.
Den beregnede belastning pr.  

 husstand reduceres derfor, således at der f.eks. ved et anlæg til  

 30 PE kan tilsluttes 9-10 husstande, jf. nedenstående tabel 1.
 Det er vigtigt, at der ved anden benyttelse af en  

 helårsbolig udføres en mere nøjagtig  

 belastningsopgørelse af fastboende personer (PE) for at vælge  

 den rette anlægsstørrelse for minirenseanlæg.
Tabel 3.1 Standard anlægsstørrelse og tilsluttede boliger.
Anlægskapacitet Antal tilsluttede helårsboliger 5 PE 1 10PE 2 15 PE 3 - 4 20PE 5 - 6 25 PE 7 - 8 30 PE 9 - 10 Dimensionering Det påhviler producenten ved dimensionering af  

 minirenseanlæg at sikre, at disse standard  

 anlægsstørrelser for minirenseanlæg er i stand til at  

 optage den døgnvariation, der er på vand- og stofmængder  

 fra små spildevandsudledninger.
Der skal ligeledes tages hensyn til  

 udligning af vandstrømmen og renseeffektivitet i en eventuel  

 bundfældningstank.
 3.2 Enhedsbelastninger mv.
 Minirenseanlæg omfattet af bekendtgørelsen  

 bliver kun afprøvet og kontrolleret for tilledning af husspildevand  

 med en mængde og sammensætning som almindeligt forekommende  

 spildevand fra husholdninger, herunder afløb fra vandklosetter.
 Spildevand, der tilledes anlæg omfattet af  

 bekendtgørelsen, må derfor ikke som udgangspunkt indeholde andre  

 stoffer, end hvad der sædvanligvis forekommer i spildevand fra  

 husholdninger, eller have væsentlig anden sammensætning.
Miljøfremmede stoffer Husspildevandet må herunder ikke indeholde  

 væsentlige mængder af miljøfremmede stoffer som  

 tungmetaller, organiske opløsningsmidler, toksiske stoffer, kraftige  

 rengøringsmidler, malerrester, fenoler, klor og lignende.
Endvidere må overfladevand fra befæstede  

 arealer og drænvand ej heller i udgangspunktet tilledes et typegodkendt  

 minirenseanlæg.
Såfremt anlægget tilledes overfladevand  

 eller drænvand skal anlægget være dimensioneret herfor.  

 Anlæg, hvor der tilledes overfladevand eller drænvand, kan ikke  

 anvendes til afprøvning i forbindelse med en typegodkendelse.
I typegodkendelsesbekendtgørelsen er der i forhold  

 til spildevandsbekendtgørelsens definition på PE fastlagt  

 specielle enhedsbelastninger for husspildevand.
Det er sket under hensyn til  

 den seneste videnskabelige viden om spildevandssammensætning.
Enhedsbelastning for 1 PE Spildevandssammensætningen for husspildevand  

 svarende til 1 PE er i bekendtgørelsen angivet som anført i  

 nedenstående tabel:
Tabel 3.2 Spildevandssammensætning for 1 PE som  

 døgnmiddelværdi.
Parameter Enhed Total Toilet-  

 spildevand Gråt spildevand Vandmængde l/døgn/PE 150 BI5 g/døgn/PE 60 25 35 Total-N g/døgn/PE 13 11 2 Total-P g/døgn/PE 2,5 2 0,5 Ammonium-ammoniak-N = 0,7 x total kvælstof Spildevandstemperatur i indløb til  

 renseanlæg: 7-80oC.
 BI5 : Biologisk iltforbrug ved 20 o  

 C i 5 døgn.
Total-N: Total kvælstof Total-P: Total fosfor 3.3 Anvendelse af minirenseanlæg til  

 øvrigt spildevand Minirenseanlæggene er som ovenfor nævnt  

 kvalitetsmæssigt alene afprøvet og kontrolleret for tilledning  

 af husspildevand fra helårsboliger.
 Ved spildevand med en sammensætning, som afviger  

 væsentligt fra almindeligt husspildevand, eller hvor der forekommer  

 større og længerevarende tilledninger af spildevand, kan den  

 almindelige ansættelse af belastninger og anlægstørrelser  

 i henhold til bekendtgørelsen ikke benyttes.
Øvrigt spildevand Tilledes der spildevand med en anden karakter end  

 husspildevand fra andet end egentlige boliger, må belastningen i stedet  

 beregnes konkret udfra spildevandets sammensætning sat i forhold til  

 bekendtgørelsens PE-definition, og herudfra skal man vælge den  

 nødvendige anlægsstørrelse af de 6 mulige, således  

 de stillede udlederkrav for den givne renseklasse kan opfyldes.
Som  

 vejledning for denne belastningsopgørelse kan anvendes  

 omsætningstabellen i denne vejlednings bilag 1.
 Det er bl.a. følgende typer af  

 spildevandsudledninger, der kræver en individuel vurdering i hvert  

 enkelt tilfælde:
 Tømning af større badekar/bassiner større end  

 250 liter, særligt hvis vandet er klorholdigt.
Malke/mælkerum Toiletbygninger Processpildevand fra virksomheder, herunder frisørsaloner,  

 fotografer, værksteder, landbrug.
Processpildevand kan ved særskilt behandling  

 eventuelt tilledes minirenseanlægget.
Producenten skal i hvert enkelt  

 tilfælde dokumentere forbehandling af processpildevandet og at den  

 opgjorte belastning på minirenseanlægget i PE ikke overskrider  

 anlæggets kapacitet.
Dette skal forelægges myndigheden, der skal  

 meddele udledningstilladelse for anlægget, hvilket for anlæg  

 mindre end 30 PE er kommunalbestyrelsen.
3.4  

 Renseklasser Udløbet fra renseanlægget skal overholde de  

 udløbskrav, som er angivet for parametre i de enkelte renseklasser som  

 angivet i tabel 3.
Tabel 3.3 Rensekrav for de enkelte renseklasser.
Renseklasser BI5 (mod.) (mg/l) NH3 + NH4 -N (mg/l) Total-P (mg/l) SOP 10 5 1,5 SO 10 5 OP 30 1,5 O 30 Der er benyttet følgende betegnelse for  

 renseklasserne:
 O:
Reduktion af organisk stof SO:
Skærpet krav til reduktion af organisk stof samt nitrifikation P:
Reduktion af fosfor BI5 (mod.):
 modificeret analyse af BI5 når nitrifikationen  

 forhindres.
4. Kontrolundersøgelse 4.1 Generelt Producenten af et typegodkendt minirenseanlæg skal  

 gennemføre en kontrolundersøgelse, som dokumenterer, at den  

 aktuelle renseanlægstype lever op til typegodkendelsens funktions- og  

 kvalitetskrav.
Kontrolundersøgelsens resultat afleveres pr.  

 løbende år til TGM, og en samlet rapport for hele  

 kontrolperioden afleveres i forbindelse med fornyet ansøgning om  

 typegodkendelse for den aktuelle anlægstype.
Kontrolperioden  

 følger gyldighedsperioden for typegodkendelsen.
4.2 Kontrol Kontrol af 4 renseanlæg Producenten gennemfører kontrol af 4  

 minirenseanlæg i hver godkendt renseklasse.
TGM vælger  

 anlæggene, der skal kontrolleres.
For hver af de 4 minirenseanlæg skal udlederkravene  

 i godkendelsesperioden være overholdt i hvert enkelt år.
Det er  

 producenten der forestår ind- og udløbskontrollen på de  

 udvalgte anlæg.
Der skal udtages ligeligt antal prøver i vinter- i  

 sommerperioden.
Krav til prøveudtagning, analyser og registreringer er  

 de samme som i afprøvningsperioden.
 Analyserne foretages på et akkrediteret  

 laboratorium.
 Producenten fremsender hvert år en samlet  

 beskrivelse af kontrolundersøgelsens resultater til TGM.  

 Rapporteringen skal indeholde følgende oplysninger:
Oplysninger om person- og spildevandsbelastning fra ejendom Vand- og elforbrug Analyseresultater med vurderinger Slamniveau i slamtank Øvrige relevante procesparametre Drift og vedligeholdelse samt brugererfaringer Servicebesøg og slamtømning 4.3 Reduceret kontrolanalyseprogram ved  

 forlængelse af god- kendelse Reduceret analyseprogram Efter gennemførelse af den første  

 godkendelsesperiode, kan producenten i forbindelse med ansøgning om  

 forlængelse af godkendelsen, ansøge TGM om anvendelse af et  

 reduceret kontrolanalyseprogram for pH, ammonium-ammoniak-kvælstof,  

 total-fosfor, suspenderet stof og BI5 for den næste  

 godkendelsesperiode.
TGM vurderer ansøgningen og træffer  

 afgørelse herom.
Et reduceret program kan udføres som mere simple  

 feltanalyser til erstatning for de akkrediterede laboratorieanalyser.
Til  

 gengæld skal det reducerede analyseprogram gennemføres som  

 egenkontrol på alle leverede renseanlæg i drift udført af  

 den serviceansvarlige.
 Prøverne i det reducerede prøveprogram kan  

 udtages i forbindelse med serviceordningens proceskontrol.
 Der udtages stikprøver fra renseanlæggets  

 udløb, og prøven analyseres på test-kit spektrofotometer  

 for COD, suspenderet stof, orthofosfat og ammonium-ammoniak-kvælstof.  

 Desuden skal måles pH og temperatur.
 Test-kit analyseapparat eller on-line måleinstrument  

 skal godkendes af typegodkendelsesmyndigheden.
Ved prøverne skal middelværdien for  

 ammonium-ammoniak-kvælstof og total-fosfor overholde udlederkravet i  

 den pågældende renseklasse.
Total-fosfor kan beregnes som  

 orthofosfat x 1,25.
Idet dette reducerede måleprogram ikke indeholder  

 måling af BI5 skal målingerne for COD og suspenderet  

 stof anvendes til vurdering af overholdelse af renseklassens udlederkrav for  

 BI5. Omregningsfaktor/metode fastlægges udfra  

 samhørende målinger af COD og BI5 fra  

 funktionsafprøvningen af den pågældende anlægstype  

 og ud fra generelle erfaringsværdier.
Omregningsmetoden skal godkendes  

 af TGM.
 Vandmængdemåling kan foretages ved  

 aflæsning af vandmåler eller der kan anvendes  

 pumpetimeregistrering.
Det kan være hensigtsmæssigt at etablere en  

 lille beholder på ca. 1 liter som løbende opsamler det sidst  

 udledte rensede spildevand fra anlægget.
Vandprøver udtaget i  

 forbindelse med testprogram og under serviceeftersyn kan udtages fra denne  

 prøveopsamlingsbeholder.
 Producenten er ansvarlig for at der hvert år  

 fremsendes en samlet beskrivelse af den reducerede  

 kontrolundersøgelses resultater til TGM.
5. Serviceordning for  

 minirenseanlæg 5.1 Generelt Producenten skal før etablering af et typegodkendt  

 minirenseanlæg sikre, at der foreligger en skriftlig serviceaftale  

 mellem ejeren/brugeren af anlægget og en serviceansvarlig, der sikrer  

 forskriftsmæssige drifteftersyn af anlægget, jf.  

 bekendtgørelsens § 22.
 Producenten, kommunens kloakforsyning, et kvalificeret  

 servicefirma eller leverandøren kan være serviceansvarlig.
 Efter etablering af minirenseanlægget er ejeren af  

 anlægget ansvarlig for, at der til enhver tid består en  

 serviceordning efter bekendtgørelsens § 22. Hvis  

 minirenseanlægget er etableret efter lov om betalingsregler for  

 spildevandsanlæg m.v. § 7a er det dog kommunalbestyrelsen, der er  

 ansvarlig for at der består en serviceordning, jf.  

 bekendtgørelsens § 22, stk. 3.
5.2 Serviceordning Den serviceansvarlige skal som minimum udføre 1  

 servicebesøg årligt.
Ved servicebesøgene skal der udføres  

 proceskontrol og analyser af vandkvalitet i form af stikprøvekontrol.  

 Prøverne skal analyseres for minimum COD, suspenderet stof,  

 ammoniak-kvælstof, og orthofosfat.
Prøverne analyseres på  

 simpelt fotospektrometerudstyr (som anvendes til driftskontrol på store  

 renseanlæg) eller med on-line måleudstyr.
 Måleudstyr godkendes af  

 typegodkendelsesmyndigheden.
 Endvidere skal der føres visuel kontrol med  

 komponenter, materialer og konstruktioners tilstand og funktionsevne samt  

 kontrol af alarmer og registrerede driftsfejl.
 Den serviceansvarlige skal endvidere påse, at  

 tømning af slam og tilbagefyldning af rejektvand er foretaget  

 forskriftsmæssigt af den tømningsansvarlige.
 Såfremt den serviceansvarlige finder, at der er  

 behov for ændring af service eller for tekniske eller  

 funktionsmæssige ændringer i anlægget, skal den  

 serviceansvarlige som udgangspunkt påpege det overfor ejeren eller i de  

 tilfælde, hvor anlægget drives af kommunen - overfor  

 kommunen.
 Efter endt service udarbejder den serviceansvarlige en  

 servicerapport om registreringer ved servicebesøg, der sendes til  

 ejer, kommune, TGM og producenten.
5.3 Krav til producenten Producenten skal sikre, at den serviceansvarlige har en  

 drifts- og vedligeholdelsesmanual.
Manualen skal bl.a. indeholde  

 beskrivelser, specifikationer og tegninger af anlægget.
Endvidere skal manualen indeholde en beskrivelse af  

 procedure ved opstart af anlæg - herunder efter hæmning af den  

 biologiske proces eller strømudfald.
Manualen skal tillige indeholde  

 en beskrivelse af hvordan den serviceansvarlige/brugeren skal forholde sig  

 ved alarm og fejlmelding m.v.
5.4 Uddannelse af den serviceansvarlige Service skal foretages af uddannet personale hos den  

 serviceansvarlige.
 Producenten skal i forbindelse med salg af typegodkendte  

 minirenseanlæg sikre, at medarbejdere hos den serviceansvarlige har  

 gennemgået en praktisk oplæring i montage, drift, vedligeholdelse  

 og proceskontrol på det typegodkendte minirenseanlæg.
 Producentens uddannelsesplan for servicemedarbejdere skal  

 følges i uddannelsen.
5.5 Vagtordning i forbindelse med  

 driftsproblemer Serviceordningen skal have vagtordning  

 (landsdækkende eller lokal), således at ventetid på  

 servicehjælp er maksimalt 24 timer på hverdage eksklusive  

 lørdag - søndag og helligdage.
5.6 Serviceaftale I den skriftlige serviceaftale skal følgende  

 forhold beskrives :
Ydelser - herunder antal servicebesøg, målinger, kontrol  

 af aktivkomponenter og funktionskontrol indeholdt i serviceordningen Vagtordningens indhold Ansvarsforhold i forbindelse med serviceordningen Betingelser for betaling og opsigelse af serviceaftalen 5.7 Minirenseanlæg etableret før  

 bekendtgørelsens ikrafttræden Efter bekendtgørelsens § 38, stk. 2, er  

 ejeren af et minirenseanlæg, der er etableret før den 1. juli  

 1999, ansvarlig for, at der senest den 1. juli år 2000 er etableret en  

 serviceordning efter bekendtgørelsens § 22.
6. Funktions- og  

 kvalitetskrav 6.1 Generelt Udover at fastsætte regler for administrationen,  

 fastsætter typegodkendelsesbekendtgørelsen kvalitetskrav til  

 minirenseanlæggets rensning, konstruktioner, materialer og funktion  

 samt krav til afprøvning, mærkning, kontrol og jævnlig  

 vedligeholdelse (serviceordning). Minirenseanlæg skal opbygges,  

 så det opfylder bekendtgørelsens specificerede funktions- og  

 kvalitetskrav, herunder krav og specifikationer i henhold til standarder  

 eller tekniske forskrifter.
 Tekniske forskrifter og standarder fra et internationalt  

 eller nationalt standardiseringsorgan kan finde tilsvarende anvendelse  

 på opbygningen af minirenseanlægget, hvis normerne eller  

 standarderne opfylder de nævnte bestemmelser og bilag i  

 bekendtgørelsen, jf. § 32. Det er typegodkendelsesmyndigheden,  

 der tager stilling til spørgsmål herom.
Konstruktioner, bygninger og maskin- og elinstallationer,  

 som anvendes i minirenseanlægget, skal være tilpasset den  

 funktion og det miljø det udsættes for.
Det samlede  

 renseanlæg skal være udført bestandigt, holdbart,  

 vandtæt og korrosionsbestandigt materiale over for spildevandets  

 sammensætning og udvendige miljø.
Renseanlæggets renseevne, udstyr og konstruktioners  

 holdbarhed og tæthed af tanke, skal dokumenteres.
Dokumentation herfor  

 sendes til TGM i forbindelse med ansøgning om typegodkendelse.
Afløbsinstallationer skal generelt udføres  

 efter DS 432 Norm for afløbsinstallationer og af en autoriseret  

 kloakmester.
Fabriksfremstillede produkter skal godkendes efter  

 Boligministeriets regler.
6.2 Tekniske krav til ledninger Rørdimension for ind- og udløbsrør  

 skal følge DS 432-norm for afløbsinstallationer.
Ledningerne  

 skal være selvrensende, og der må ikke opstå  

 bundfældning.
 Den hydrauliske belastning må ikke give anledning  

 til utilsigtet opstuvning i anlægget under normal drift.
 Der skal være sikret gennemløb af anlæg  

 ved strømafbrydelse, driftsfejl eller lignende.
6.2.1 Tekniske krav til maskin- og  

 el-installationer Maskin- og elinstallationer skal følge  

 Arbejdstilsynets bekendtgørelse nr. 561 af 24. juni 1994  

 (Maskindirektivet ). Producenten skal kunne efterleve krav til  

 væsentlige sikkerheds- og sundhedskrav i Maskindirektivets bilag I.
 Elforsyning og overspændingsbeskyttelse i  

 renseanlæggets koblingsanlæg skal udføres efter  

 Elektricitetsrådets stærkstrømsbekendtgørelse 1993,  

 elektriske installationer  

 (Stærkstrømsbekendtgørelsen).
 For elforsyningen til renseanlægget gælder, at  

 det maksimale kortslutningsniveau er 3 - 16 KA og det minimale er 0,25  

 KA.
 Elforsyningens systemjording kan være udført  

 som TN-S, TN-C-S, TN-C eller TT-system.
 Koblingsanlæg udføres som angivet i EN  

 60204-1.
Koblingsanlæg skal udføres med manuel og  

 automatisk drift samt visuel indikering af drift og alarm.
Der skal som  

 minimum være timetællere for blæser og pumper.
Renseanlægget skal automatiseres, således at  

 det døgnet igennem kan fungere uden tilsyn.
Renseanlægget skal  

 fungere automatisk, og ved fejl skal renseanlægget stoppe automatisk og  

 indikere fejl.
Renseanlægget skal stoppe ved planlagte niveauer mv.  

 Strømudfald må ikke forårsage konstant driftsstop, og  

 styringen skal sikre automatisk opstart efter strømudfald.
Roterende  

 dele skal beskyttes mod overlast.
 Fælles alarmer for fejl på renseanlæg  

 skal overføres til ejendom som elforsyner renseanlæg.  

 Alarmsignalet skal indikeres visuelt og ved lydeffekt.
 Alarmsignaler skal forberedes for fjernovervågning  

 via det normale telefonnet i EØS.
Motorer skal leveres som energisparemotorer.
Det skal  

 dokumenteres, at energisparemotorer har bedre virkningsgrad end samme type  

 standardmotor.
Energistyrelsen har udgivet materiale om energibevidst  

 indkøb af el-motorer.
Det er angivet i "El-udstyr 01  

 (energieffektivitet) i "Projektværktøjskassen"  

 på Energistyrelsens internet side.
Her kan der findes de  

 nøjagtige beskrivelser af virkningsgrader på forskellige typer  

 energisparemotorer.
Anlægskvalitet   

 og anlægskomponenter Producenten skal specificere levetiden for  

 maskininstallationer (pumper, motorer, blæsere). Aktive komponenter  

 skal have en levetid på minimum 20.000 driftstimer.
Leverandør  

 angiver garanteret levetid, når producentens serviceanvisning  

 følges for den pågældende maskininstallation.
 Aktive komponenter skal kunne serviceres eller erstattes  

 med nye reservedele i minimum 10 år fra idriftsætningsdato.
 Omgivelsestemperatur - 20 o C til 40  

o C.
6.2.2 Tekniske krav til  

 tankkonstruktioner Tankkonstruktionerne i et minirenseanlæg kan  

 udføres i plast- og glasfiber, stål og beton.
Tankkonstruktioner i plast- og glasfiber og stål  

 udføres efter olietanksbekendtgørelsen.
Producenten skal  

 udføre en stikprøvekontrol af de producerede tanke, for at  

 påse at tankene har opfyldt de kvalitetskrav, der er fastsat i  

 Olietanksbekendtgørelsen.
 Ståltanke skal udføres i rustfri stål  

 efter den svenske industrinorm SIS 2343 eller AISI 316.
 Betonkonstruktioner skal udføres efter DS 411 hvor  

 dæklag for armering er af aggressiv miljøklasse, og revnevidde  

 på W= 0,2 mm skal gælde for brugsstadiet.
Vandtæthed af tank Renseanlæggets tanke skal være vandtætte  

 op til udløbsrør.
Producenten tester vandtætheden med  

 rent vand ved 15oC ±  

  10oC.
Tæthedsprøvning skal udføres på  

 et komplet renseanlæg, efter at det er installeret og før det  

 idriftsættes.
Beton- og plasttanke skal fyldes 24 timer før  

 testen, for at porerne i betontanken kan suge vand og plasttanken kan  

 konditioneres af hensyn til temperaturudvidelsen.
Ståltanke skal fyldes  

 med vand umiddelbart før testen.
 Testen udføres på fyldte tanke og må  

 ved kontrol efter 30 minutter ikke vise tegn på utæthed,  

 kontrolleret ved at måle ændringen i vandspejlsniveauet.
Bundfældningstanke Ved anvendelse af forrensning i forbindelse med  

 dimensioneringen af minirenseanlægget skal producenten medtage  

 bundfældningstanken i den samlede dimensionering af  

 renseanlægget.
Bundfældningstanken skal angives med min. volumen,  

 udformning, evt. opdeling i kamre.
For yderligere oplysninger om udformning  

 og krav til bundfældningstanke henvises der til vejledning om  

 nedsivningsanlæg for 30 PE og derunder og DS 440 norm for mindre  

 afløbsanlæg med nedsivning.
 Producenten skal sikre at bundfældningstankene  

 overholde de ovenfor skitserede krav med hensyn til konstruktion og  

 vandtæthed.
Slamlager Producenten skal sikre, at renseanlægget har den  

 rette størrelse slamlager til den aktuelle slamproduktion, og som et  

 minimum et slamlager til et halvt års slamproduktion, jf.  

 bekendtgørelsens § 28, stk. 2. Renseanlægget skal  

 endvidere være specielt indrettet til at tage hydrauliske og  

 stofmæssige stødbelastninger fra små udledninger.
6.2.3 Tekniske krav til  

 bygninger Bygninger skal udføres i overensstemmelse med  

 Bygningsreglementet.
 Fundering af bygværker skal følge DS 415 -  

 Norm for fundering.
 Renseanlægget skal være overdækket, og  

 dækslet skal være aflåseligt for at sikre mod uautoriseret  

 adgang og for at opnå en optimal drift af anlægget i  

 frostperioder.
Der skal være gode adgangsforhold til  

 renseanlægget for at sikre en god vedligeholdelse af ledninger og  

 installationer.
Adgang til prøveudtagning i ind- og udløb samt  

 gode adgangsforhold til fjernelse af slam skal etableres.
Alt procesudstyr  

 skal let kunne fjernes for udskiftning, renovering eller lignende.
Anlæg, som er nedgravet, bør være  

 forsynet med nedgangsdæksel med en lysning på minimum 550 mm 6.2.4 Belastningsmæssige krav til  

 minirenseanlæg Renseanlægget skal kunne modstå de  

 belastninger, spændinger og vibrationer, der opstår ved  

 transport, installation og under drift.
 Følgende belastninger skal indgå i  

 beregningerne:
Belastninger Jordbelastning, vandbelastning, dynamisk belastning  

 (personer, trafik) og belastninger fra komponenter, som er installeret i  

 renseanlægget.
Opdriftssikring Tankenes stabilitet skal sikres mod opdrift fra  

 højt grundvandsspejl.
Opdriftsberegninger skal foreligge for tom tank  

 med grundvandsspejl i terrænniveau.
 Alle belastninger som er anvendt i beregningerne skal  

 fremgå af instruktionerne i producentens installationsvejledning.
6.2.5 Støj  

 og lugt Der skal anvendes støjsvage maskiner i  

 minirenseanlæg.
Ekstern støj fra det installerede  

 minirenseanlæg må ikke overskride et lydniveau på 35 dB(A)  

 i en afstand af 2 m fra yderside af minirenseanlæggets  

 konstruktion.
 Der må ikke forekomme generende lugt fra  

 minirenseanlæg i normal drift.
 Ved etablering af udluftning skal der henvises til  

 bestemmelserne i DS 432 - Norm for afløbsinstallationer.
6.3 Typegodkendelsesattest og mærkning af  

 anlæg
6.3.1  

 Typegodkendelsesattest I forbindelse med typegodkendelsen af minirenseanlæg  

 udsteder TGM en typegodkendelsesattest, som indeholder følgende  

 oplysninger:
Typebetegnelse på minirenseanlæg Producent Leverandør Renseklasse Anlægskapacitet angivet i PE Typegodkendelsens gyldighedsperiode Tildelt typegodkendelsesnummer Evt. krav til bygning og lignende Evt. bundfældningstankens volumen og udformning Evt. kemikalietype anvendt ved fosforfjernelse.
 Producenten skal sørge for, at  

 typegodkendelsesbevis udleveres til ejer og bruger af  

 minirenseanlægget.
6.3.2 Mærkning af  

 minirenseanlæg Minirenseanlægget skal mærkes med  

 følgende information:
Producenten og leverandørens navn, adresse og  

 telefonnummer Renseklasse Anlægskapacitet angivet i PE Produktionsnummer Typegodkendelsesnummer TGM´s adresse og telefon nr.
Evt. produktionsdato Mærkningen skal være synlig på  

 minirenseanlægget, således at den tydeligt kan ses ved de normale  

 servicebesøg.
CE-mærkning Minirenseanlægget er et maskinanlæg.
Det  

 installerede og komplette minirenseanlæg skal derfor være  

 CE-mærket før ibrugtagning.
Det tekniske dossier for  

 CE-mærkningen skal på forlangende udleveres til TGM.
6.4 Kvalitetskontrol Producenten af minirenseanlæg skal aflevere  

 kvalitetssikringsmanual (KS-manual) for produktion og udførelse af  

 minirenseanlæg.
Manualen skal indeholde alle oplysninger om  

 producentens kontrol og dokumentation for materialer, produktion, montage,  

 proces, indregulering og installering af minirenseanlæg.
 De udarbejdede kontrolplaner for de enkelte aktiviteter  

 skal indgå i KS-manualen.
6.5 Monterings- og  

 installationsanvisning Producenten skal forsyne hvert typegodkendt  

 minirenseanlæg med monterings- og installationsanvisning.
 Anvisningen skal indeholde oplysninger om installation af  

 minirenseanlæg, rørsamlinger, elektriske forbindelser, tilsyn,  

 aflevering og indkøring af proces.
Anvisning Monterings- og installationsanvisning skal som minimum  

 indeholde:
 En oversigt over komponenter, som indgår i det komplette  

 anlæg.
 Hvordan anlæggets komponenter sættes sammen, og hvilket  

 værktøj der er nødvendigt for montering.
 Anlæggets placering med angivelse af nødvendigt areal  

 rundt om anlægget for drift og vedligeholdelse samt afgrænsning  

 af kørsel med tunge køretøjer.
 Evt. støj fra anlæg under drift.
 Øvrige krav, som stilles til bygninger for anlæg og  

 eltavle.
 Krav til jordbundsforhold, belastninger, grundvandsforhold ved tomme  

 og fyldte tanke mv.
6.6 Drifts- og vedligeholdelsesmanual Drifts- og vedligeholdelse manual Producenten skal forsyne hvert anlæg med en drifts-  

 og vedligeholdelsesmanual, således at driften af processen og udstyret  

 på minirenseanlægget er optimal og effektiv.
 Manualen skal bl.a. indeholde beskrivelser,  

 specifikationer, tegninger mv.
Kort brugerinstruktion Der skal udarbejdes en kort brugerinstruktion, som skal  

 vise brugeren/ejeren af minirenseanlægget, hvad der skal følges  

 op på for at sikre en god og stabil drift.
 Det skal bl.a. oplyses, hvad der ikke må tilledes  

 anlægget (f.eks. opløsningsmidler mv.) og alarmfunktioner.
 Brugerinstruktionen skal placeres et synligt sted på  

 minirenseanlægget, og den skal udleveres til alle ejendomme, som er  

 tilsluttet renseanlægget.
Behov for slamtømning er varierende afhængig  

 af anlægstype og belastning.
Anlægsproducenten skal derfor angive  

 anvisning for tømning af slam fra minirenseanlægget.
7. Etablering af minirenseanlæg Før etablering af et minirenseanlæg  

 kræves det, at følgende vigtige forhold på grunden  

 undersøges:
 Byggelov mv.
 Placering af anlæg og tilhørende ledninger  

 skal respektere afstandskravene i byggeloven, bygningsreglementet,  

 funderingsnormen, byggelinier fastlagt ved fredningsbestemmelser eller anden  

 form for servitutter.
Kortlægning af afløbssystem Det eksisterende afløbssystem registreres med  

 hensyn til spildevands- og regnvandsledninger samt evt.  

 bundfældningstank.
Bundfældningstankens fabrikat, type, antal  

 kamre og volumen registreres.
Bundkoter på afløbssystemet  

 indmåles i forhold til et fast terrænpunkt (på  

 bygning).
 Afledningsforhold for renseanlægget til en recipient  

 (vandløb, dræn mv.) skal kortlægges og bundkote i  

 recipient skal registreres.
Højdeplacering Ved højdeplacering af nyt renseanlæg skal der  

 tages højde for tryktab gennem anlæg inkl. evt.  

 måleoverfald mv., således at der er tilstrækkeligt fald til  

 renseanlæg og recipient ved gravitation.
Jordbundsforhold Jordbundsforholdene ved renseanlægget skal  

 undersøges, og bæreevne af jordbund skal kontrolleres før  

 installation.
Grundvandsstand Grundvandsstanden ved renseanlæg skal registreres.  

 Det kan oplyses, at grundvandsstanden er normalt højest i februar -  

 april.
 Ved tømning af slam fra minirenseanlæg i  

 drift skal følgende iagttages:
Slamtømning Slam fra minirenseanlæg skal fjernes med den  

 frekvens, der er forudsat ved dimensioneringen af den pågældende  

 anlægsstørrelse.
 Slamtømning skal endvidere overholde det kommunale  

 tømningsregulativ.
 Slamtømningen skal udføres i  

 overensstemmelse med producentens anvisning, typisk 1 til 2 gange  

 årligt.
 Ved tilbagefyldning med frasepareret rejektvand fra  

 slamtømningen skal dette være pH-neutralt og indeholde et  

 minimum af fortyknings- eller flokkuleringsmidler, af hensyn til risiko  

 fortilstopning af rørsystem og hæmning/driftsforstyrrelse af den  

 biologiske og evt. kemiske proces i renseanlægget.
 Et typegodkendt minirenseanlæg skal anvendes i  

 henhold til mærkning og serviceordning.
Bilag 1 Omregningstabel for øvrigt spildevand Belastningsopgørelse for øvrigt spildevand Nedenstående tabel angiver hvorledes man kan beregne  

 spildevandsbelastningen af øvrigt spildevand udfra generelle  

 erfaringsværdier for typer af spildevand:
 Kategorier af virksomheder mv.
