Bekendtgørelse om betaling for  

 foderstofkontrol I medfør af § 1, stk. 3, nr. 11, i lov om foderstoffer,  

 jf. lovbekendtgørelse nr. 422 af 15. maj 1996, som senest ændret  

 ved lov nr. 937 af 20. december 1999 og efter bemyndigelse  

 fastsættes:
 § 1. Virksomheder, der er registreret efter  

 bekendtgørelse om registrering m.m. af foderstofvirksomheder, skal  

 betale afgifter og gebyrer som fastsat i bilaget til dækning af  

 Plantedirektoratets udgifter i finansåret 2000 til administration og  

 kontrol m.m. i henhold til de nævnte bekendtgørelser.
Stk. 2. Uanset stk. 1 skal virksomheder, der alene  

 producerer fodermidler, eller som efter bekendtgørelse om  

 salmonellafri foderstoffer er tilsluttet et godkendt regelsæt om god  

 produktionspraksis, ikke betale afgift for proceskontrol, jf. bilaget.
Dette  

 gælder dog ikke for virksomheder, der forarbejder olieholdige  

 frø og alene sælger forarbejdede produkter til registrerede  

 foderstofvirksomheder.
 Stk. 3. En virksomhed, der ansøger om registrering  

 og godkendelse efter § 1, stk. 1, nr. 1-4, i bekendtgørelse om  

 registrering m.m. af foderstofvirksomheder, skal betale for direktoratets  

 tidsforbrug ved behandling af ansøgningen, jf. bilaget.
Stk. 4. En virksomhed, der ansøger om godkendelse  

 af virksomhedens kvalitetsstyringssystem efter § 2, stk. 2, i  

 bekendtgørelse om godkendt egenkontrol for foderstofvirksomheder, skal  

 betale for direktoratets tidsforbrug ved behandling af ansøgningen,  

 jf. bilaget.
Godkendte virksomheder skal betale for Plantedirektoratets  

 tidsforbrug ved tilsyn, jf. bilaget.
 Stk. 5. En virksomhed, der anmoder direktoratet om at yde  

 bistand ved udarbejdelse m.m. af ansøgninger til Det Europæiske  

 Fællesskab om godkendelse af tilsætningsstoffer eller produkter,  

 der tilfører protein eller kvælstof, skal betale for  

 direktoratets tidsforbrug, jf. bilaget1)  

 .
 Stk. 6. Afgifter og gebyrer tillægges  

 merværdiafgift.
 § 2. En virksomhed, der kun er registreret en del  

 af finansåret, kan ikke kræve tilbagebetaling eller afkortning af  

 grundafgiften, jf. bilaget.
 § 3. Registrerede virksomheder skal efter  

 anmodning fra Plantedirektoratet og inden den 15. februar, meddele  

 direktoratet de oplysninger om indførsel, produktion og salg i det  

 senest afsluttede finansår, der er nødvendige for beregning af  

 afgifter.
 Stk. 2. For virksomheder, der registreres, beregnes afgifterne  

 det første år på grundlag af virksomhedens oplysninger om  

 forventet produktion og salg i det pågældende år.
 Stk. 3. For virksomheder, der afmelder deres registrering,  

 beregnes tillægs- og proceskontrolafgifterne på grundlag af  

 virksomhedens oplysninger om produktion og salg i den forløbne del af  

 finansåret.
 Stk. 4. Undlader en virksomhed at meddele direktoratet de  

 nødvendige oplysningerne inden den fastsatte frist, fastsætter  

 direktoratet beregningsgrundlaget for tillægsafgifterne  

 skønsmæssigt.
 § 4. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
 Stk. 3. Der er udpantningsret for gebyrer, afgifter og  

 renter.
 § 5. Dækker opkrævede afgifter ikke  

 Plantedirektoratets udgifter, kan direktoratet indregne det manglende  

 beløb ved fastsættelsen af afgiftssatser for følgende  

 finansår.
 Stk. 2. Overstiger opkrævede afgifter  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgiftssatser for følgende  

 finansår.
 § 6. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 958 af 16. december 1998 om  

 betaling for foderstofkontrol ophæves.
Plantedirektoratet, den 20. december  

 1999 Mogens Nagel Larsen /Tine Østergaard Bilag Afgifter og gebyrer:
A. Årlig grundafgift Kr.
 1)	For én registrerings- eller godkendelseskategori, jf. § 1,  

 stk. 1.
 2)	Pr. efterfølgende registrerings- eller godkendelseskategori,  

 jf. § 1, stk. 1.
 3)	For virksomheder, der udelukkende fremstiller foderblandinger til  

 brug for eget opdræt:
 a)	Virksomheder godkendt efter bilag 4.
 b)	Virksomheder registreret efter bilag 8.
1.000 500 4.000 500 B.
Proceskontrol (salmonellafri foderstoffer), 1)	Produktionsvirksomheder, jf. bekendtgørelse om salmonellafri  

 foderstoffer 2)	Fjernlagre, jf. bekendtgørelse om salmonellafri  

 foderstoffer 3)	Produktionsvirksomheder, jf. bekendtgørelse om fremstilling  

 af foder til fisk.
12.000 3.200 3.200 C.
Plantedirektoratets timesatser, jf. § 1, stk. 3-5:
1)	Akademiske medarbejdere 2)	Kontorfunktionærer 3)	Prøvetagere 449 313 311 Tillægsafgifter:
Alle virksomheder Virksomheder uden godkendt egenkontrol betaler  

 yderligere Virksomheder med godkendt  

 egenkontrol Salmonellakontrol (alle  

 virksomheder) Kr.
 Kr.
 Kr.
 Kr.
1)	Foderblandinger, pr. påbegyndt 100 t. tørstof 100 185 42 2)	Fodermidler, pr. påbegyndt 100 t. tørstof 75 135 42 3)	Tilsætningsstoffer gruppe 11), pr. kg.  

 markedsført tilsætningsstof, inkl. eventuelle  

 bærestoffer 0,26 0,26 4)	Tilsætningsstoffer gruppe 22), pr. kg.  

 markedsført tilsætningsstof, inkl. eventuelle  

 bærestoffer 0,13 0,13 5)	Tilsætningsstoffer gruppe 33), pr. kg.  

 markedsført tilsætningsstof, inkl. eventuelle  

 bærestoffer 0,03 0,03 6)	Forblandinger med indhold af et eller flere af de i note 1-3  

 nævnte tilsætningsstoffer, pr. kg. markedsført  

 forblanding4) 0,08 0,08 7)	Udtagning og undersøgelse af standardprøve 2500 1)	Antibiotika, Coccidiostatica og andre lægemidler,  

 vækstfremmende stoffer samt vitaminer, provitaminer og lignende  

 stoffer, som er kemisk entydigt beskrevet.
 2)	Antioksydanter, farvestoffer med indhold af kartenoider og  

 xantotyler samt mikromineralstoffer.
 3)	Enzymer og mikroorganismer.
 4)	Der skal kun betales afgift af forblandinger i det omfang, der ikke  

 tidligere er blevet betalt tillægsafgift for indholdet af  

 tilsætningsstoffer.
1)   Jf.
Det  

 Europæiske Fællesskabs rådsbeslutning 98/728/EF (EFT 1998,  

 L 346, s. 51).
