(Meddelelser B) Afsnit I Definitioner m.v.
Indledning Bestemmelserne i dette kapitel er en oversættelse af kapitel III i det  

 andet sæt rettelser (1983) til SOLAS 74 (1983 Amendments to the International  

 Convention for the Safety og Life at Sea, 1974).
 Kapitlet gælder for skibe, der er bygget på eller efter den 1. juli 1986  

 (nye skibe).
 Der er imidlertid en del af reglerne, som også er gældende for skibe  

 bygget før 1. juli 1986 (eksisterende skibe).
 Disse regler kan stort set opdeles i:
Operationelle regler, der først og fremmest retter sig til og skal  

 iagttages af de ombordværende og som ikke kræver nyt udstyr.
De træder i  

 kraft den 1. juli 1986.
 Regler om anskaffelse af visse udstyrsgenstande inden den 1. juli 1987  

 eller den 1. juli 1991.
Regler vedrørende udskiftningen af redningsmidler eller -arrangementer  

 herunder udskiftninger i forbindelse med større reparationer, ombygninger  

 eller modifikationer.
Regler herom findes i regel 1.4.3.  De under a)  

 nævnte operationelle regler omfatter:
Regel 8 Møntringsrulle og instrukser for nødsituationer Der skal forefindes tydelige instrukser om, hvad hver af de ombordværende  

 skal foretage sig i en nødsituation.  Regel 9 Betjeningsforskrifter Der skal på eller i nærheden af redningsbåde, -flåder og disses  

 udsætningssystemer forefindes plakater eller skilte med relevante  

 instruktioner om, hvordan man betjener udsætningssystemerne.  Regel 10  

 Bemanding af og kontrol over redningsbåde og -flåder Der skal i henhold til denne regel blandt andet findes et tilstrækkeligt  

 antal øvede personer om bord, der er i stand til at betjene de enkelte  

 redningsmidler.  Regel 18 Bådmanøvrer og øvelser Regel 18.2 Instruktionsbøger Regel 18.3 Øvelsesmønstringer og øvelser Regel 18.3 er inddelt i reglerne 18.3.1 til 18.3.11. De enkelte regler  

 beskriver i detaljer, hvad der skal foretages ved mønstringerne og øvelserne.  

Regel 18.4 Oplæring og instruktioner om bord Regel 18.4 er inddelt i reglerne 18.4.1 til 18.4.3. De enkelte regler  

 beskriver i detaljer, hvilken instruktion og oplæring der skal foregå om  

 bord.  Regel 18.5 Registrering Oplysninger om mønstringerne m.v. skal indføres i tilsynsbogen.  Regel  

 19 Beredskab, vedligeholdelse og eftersyn Regel 19 er inddelt i reglerne 19.1 til 19.9. De enkelte regler beskriver  

 bl.a., hvordan og hvor ofte vedligeholdelse m.v. skal finde sted.  Regel  

 25 Øvelser (passagerskibe) Regelen omhandler, hvor ofte bådmanøvre og brandøvelser med besætningen  

 skal afholdes.
 For så vidt angår de under b) nævnte regler skal følgende anføres:  

Senest den 1. juli 1987 skal følgende regler være opfyldt:
Regel 26.3.1 Hydrostatiske udløserapparater (lastskibe) Redningsflåder, der ikke allerede i henhold til tidligere regler er  

 forsynet med hydrostatisk udløserapparat, skal forsynes med hydrostatisk  

 udløserapparat.
Dette hydrostatiske udløserapparat kan være et apparat af en  

 type, der er godkendt af Søfartsstyrelsen, før disse forskrifter trådte i  

 kraft.  Senest den 1. september 1988 skal følgende regler være opfyldt:
Regel 38.5.5 Drivankre i redningsflåder Redningsflåder skal forsynes med to drivankre.  Regel 39.6.4 Lys i og  

 på redningsflåder Redningsflåder skal forsynes med indvendigt og udvendigt lys.  Senest  

 den 1. juli 1991 skal følgende regler være opfyldt:
Regel 6.2.3 EPIRB's for redningsbåde og -flåder På hver side af skibet skal der medføres en godkendt EPIRB.  Regel  

 6.2.4 Tovejs radiotelefonapparater (walkie-talkies) Der skal forefindes mindst tre apparater på hvert skib.  Regel 7.3.3  

 Rednings-/beskyttelsesdragter i visse lastskibe Lastskibe mellem 500 og 1600 brt fritaget for redningsbåd  

 (ækvivalensordning) skal have dragter til MOB-båd.  Regel 21.3 Lys på  

 redningsveste, passagerskibe Redningsveste, der medføres på passagerskibe i international fart uden for  

 kort international fart, skal forsynes med godkendt lys.  Regel 21.4  

 Redningsdragter, beskyttelsesdragter og termiske beskyttelsesmidler,  

 passagerskibe Reglen indeholder kravene til antallet af dragter m.v.  Regel 26.3  

 Ekstra redningsflåder i lastskibe for, agter og ved nødopgange Reglen indeholder kravene til antallet af ekstra flåder.  Regel 27.2  

 Lys på redningsveste, lastskibe Redningsveste, der medføres på lastskibe, skal forsynes med godkendt lys.  

Regel 27.3 Redningsdragter, beskyttelsesdragter og termiske  

 beskyttelsesmidler på lastskibe Reglen indeholder kravene til antallet af dragter.
KAPITEL B III A 7. januar 1991 Teknisk forskrift for skibes bygning og udstyr m.v.
Redningsmidler og -arrangementer Generelt og Skibsforskrifter Redningsmidler og -arrangementer Regel 1 Anvendelsesområde 1 Medmindre andet udtrykkeligt er bestemt, finder dette kapitel anvendelse  

 på skibe, hvis køl er lagt, eller som befinder sig på et tilsvarende  

 byggestadium på eller efter 1. juli 1986.
2 I dette kapitel betyder »et tilsvarende byggestadium« det  

 stadium, hvor:
.1 et byggeri, der kan identificeres med et bestemt skib, påbegyndes, og .2 samling af dette skib er påbegyndt, omfattende mindst 50 tons eller 1%  

 af den anslåede samlede skrogvægt, hvis denne er mindre.
3 I dette kapitel:
.1 betyder udtrykket »skibe bygget« skibe, hvis køl er lagt  

 eller som er på et tilsvarende byggestadium; .2 betyder udtrykket »alle skibe« skibe bygget før, på eller  

 efter 1. juli 1986; udtrykkene »alle passagerskibe« og »alle  

 lastskibe« skal fortolkes i overensstemmelse hermed; .3 skal et lastskib, uanset byggeår, som er omdannet til et passagerskib,  

 behandles som et passagerskib, der er bygget på den dato, hvor sådan  

 ombygning begynder.
4 For skibe bygget før 1. juli 1986 skal administrationen:
.1 sikre sig, at de krav er opfyldt, der i henhold til kapitel III i  

 »Den internationale Konvention af 1974 om Sikkerhed for Menneskeliv på  

 Søen« gældende før 1. juli 1986 finder anvendelse på nye eller  

 eksisterende skibe, som foreskrevet i det nævnte kapitel, jfr. dog  

 bestemmelserne i stk. 4.2 og 4.3; .2 vurdere redningsmidler og -arrangementer i skibe, som ikke opfylder de  

 i stk 4.1 omhandlede forskrifter med henblik på såvidt det er rimeligt og  

 praktisk muligt og så tidligt som muligt at sikre, at disse forskrifter i alt  

 væseneligt opfyldes; .3 sikre, at når godkendte redningsmidler og -arrangementer på sådanne  

 skibe udskiftes, eller når der på sådanne skibe foretages reparationer,  

 ombygninger eller modifikationer af større omfang, som indebærer udskiftning  

 eller udvidelse af de eksisterende redningsmidler eller -arrangementer, så  

 opfylder sådanne redningsmidler og -arrangementer, så vidt det er rimeligt og  

 praktisk muligt, dette kapitels forskrifter.
Udskiftes en redningsbåd eller  

 en redningsflåde imidlertid, uden at udsætningsanordningen udskiftes eller  

 omvendt, kan redningsbåden, redningsflåden eller udsætningsanordningen dog  

 være af samme type som det, der udskiftes; .4 godkende redningsmidlerne, der skal forefindes i overensstemmelse med  

 stk.6. Administrationen kan tillade, at de redningsmidler, der er installeret  

 om bord på skibe før 1. juli 1991, ikke fuldt ud opfylder dette kapitels  

 forskrifter, så længe de forbliver i tilfredsstillende stand; .5 med undtagelse af bestemmelserne for de i stk. 4.3. omhandlede  

 redningsbåde og redningsflåder og udsætningsarrangementer sikre, at  

 redningsmidler, der udskiftes eller installeres på eller efter 1. juli 1991,  

 evalueres, afprøves og godkendes i overensstemmelse med forskrifterne i  

 reglerne 4 og 5.
5 Hvad angår skibe bygget før 1. juli 1986 skal forskrifterne i nedennævnte  

 regler finde anvendelse senest 1. juli 1986.
 26.3.1 - For så vidt angår redningsflåder.
 30.2.7 - Redningsmidlers forsyning med retroreflektivt materiale, samt i  

 det omfang, det er bestemt i regel 19 - Betjeningsberedskab, vedligeholdelse  

 og eftersyn.
5.1 Hvad angår skibe bygget før 1. juli 1986 skal nedennævnte regel finde  

 anvendelse senest 1. juli 1987.
 26.3.1 - For så vidt angår hydrostatiske udløserapparater jf. regel 29.
6 Hvad angår skibe bygget før 1. juli 1986 skal forskrifterne i nedennævnte  

 regler finde anvendelse senest 1. juli 1991. 6.2.3 - EPIRB's for redningsbåde  

 og -flåder. 6.2.4 - Tovejs-radiotelefonapparater.
 21.3 - Lys på redningsveste, passagerskibe.
 21.4 - Redningsdragter, beskyttelsesdragter og termiske  

 beskyttelsesmidler, passagerskibe.
 26.3 - Ekstra redningsflåder i lastskibe for, agter og ved nødopgange.
 27.2 - Lys på redningsveste, lastskibe.
 27.3 - Redningsdragter, beskyttelsesdragter og termiske  

 beskyttelsesmidler på lastskibe.
30.2.7 - Retrorefleksivt materiale.  Regel 2 Undtagelser 1 Dersom administrationen skønner, at rejsen foregår under så beskyttede  

 forhold, at det ville være urimeligt eller unødvendigt at forlange alle  

 kravene i dette kapitel opfyldt, kan den i tilsvarende omfang fritage  

 bestemte skibe eller klasser af skibe, der under deres rejse ikke fjerner sig  

 mere end 20 sømil fra nærmeste land for at opfylde kravene i dette kapitel.
2 Med hensyn til passagerskibe, som anvendes til befordring af et større  

 antal passagerer i speciel fart, f.eks. pilgrimsfart, kan administrationen,  

 hvis den finder det godtgjort, at det ikke er praktisk muligt at gennemføre  

 kravene i dette kapitel, fritage sådanne skibe hjemmehørende i dens eget land  

 for at opfylde disse krav, forudsat at de fuldt ud opfylder reglerne:
.1 i bilaget til »Overenskomst af 1971 om passagerskibe, der går i  

 speciel fart«; og .2 i bilaget til »Protokol af 1973 om rumkrav for passagerskibe i  

 speciel fart«.  Regel 3 Definitioner Medmindre andet udtrykkeligt er bestemt, skal følgende definitioner gælde  

 i dette kapitel:
1 Uddannet person er en person, der er i besiddelse af et  

 duelighedsbevis i betjening af redningsbåde og -flåder udstedt efter  

 bemyndigelse og godkendt som gyldigt af administrationen i overensstemmelse  

 med forskrifterne i den gældende »International Konvention om Uddannelse  

 af Søfarende, om Sønæring og Vagthold«, eller en person, der har et  

 duelighedsbevis, som er udstedt eller anerkendt til samme formål som  

 konventionens duelighedsbevis af administrationen i en stat, som ikke er part  

 i nævnte konvention.
2 Lokalisering er fastlæggelse af overlevendes, redningsbådes eller  

 redningsflåders position.
3 Indskibningslejder er den lejder, der forefindes ved  

 indskibningssteder for redningsbåde og redningsflåder for at give sikker  

 adgang til disse efter udsætning.
4 Udsætning ved selvudløsning er den metode til udsætning af  

 redningsbåde og -flåder, hvorved disse automatisk udløses fra et synkende  

 skib og er klar til brug.
5 Udsætning ved frit fald er den metode til udsætning af en  

 redningsbåd, hvorved båden med den fulde last af personer og udrustning om  

 bord udløses og kan falde ned i søen uden noget middel til at holde igen.
6 Redningsdragt er en beskyttende dragt, der nedsætter tabet af  

 legemsvarme hos brugeren i koldt vand, og som med hensyn til termisk  

 beskyttelse opfylder kravene i regel 33.2.2.
6a Beskyttelsesdragt er en beskyttende dragt, der  

 nedsætter tabet af legemsvarme hos brugeren i koldt vand og som med hensyn  

 til termisk beskyttelse opfylder kravene i regel 33.2.1.
6b Dragt er en redningsdragt eller en  

 beskyttelsesdragt.
7 Oppusteligt redningsmiddel er et redningsmiddel, hvis opdrift  

 tilvejebringes ved hjælp af ikke-faste, luftfyldte rum, og som normalt holdes  

 uoppustet, indtil det skal bruges.
8 Permanent oppustet redningsmiddel er et redningsmiddel, hvis  

 opdrift tilvejebringes ved hjælp af ikke-faste, luftfyldte rum, og som holdes  

 oppustet og klar til brug til enhver tid.
9 Udsætningsanordning eller -arrangement er et middel, hvorved en  

 redningsbåd og -flåde eller en mand-overbord-båd sikkert overføres fra sin  

 anbragte position til vandet.
10 Længde er 96% af den totale længde på en vandlinie ved 85% af den  

 mindste sidehøjde målt fra kølens overkant eller længden fra forsiden af  

 stævnen til rorstammens akse på vandlinien, såfremt denne måtte være større.  

 Er skibet konstrueret med styrlastighed skal den vandlinie, hvorpå dette  

 måles, være parallel med konstruktionsvandlinien.
11 Dybde (moulded) .1 Dybden (moulded) er den lodrette afstand fra kølens overkant til  

 fribordsdæksbjælkens overkant i borde.
I træskibe og kompositskibe måles  

 afstanden fra underkant af spundingen.
Hvor den nederste del af middelspantet  

 har en konkav form, eller hvor der er anbragt svære kølplanker, måles  

 afstanden fra det punkt, hvor flugten af den flade bund fortsat indefter  

 skærer kølens side.
 .2 I skibe hvor forbindelsen mellem dæk og skibsside er afrundet, måles  

 dybden (moulded) til skæringspunktet mellem dækkets og skibssidens  

 konstruktionslinier (moulded lines), idet linierne forlænges, som om der  

 fandtes en rendestensvinkel.
 .3 Såfremt fribordsdækket har trin, og den løftede del af dækket strækker  

 sig henover det punkt, hvor dybden (moulded) skal bestemmes, skal denne måles  

 til en referencelinie, der forløber fra den underste del af dækket parallelt  

 med den løftede del.
12 Helt ny type redningsmiddel eller -arrangement er et  

 redningsmiddel eller -arrangement, der inkorporerer nye træk, som ikke er  

 fuldt ud dækket af dette kapitels bestemmelser, men som giver en tilsvarende  

 eller højere sikkerhedsstandard.
13 Mand-overbord-båd er en båd, der er konstrueret til at redde  

 nødstedte personer og til at assistere redningsbåde og -flåder.
14 Bjærgning er sikker ombordtagning af overlevende.
15 Retrorefleksivt materiale er materiale, der reflekterer i modsat  

 retning af en lysstråle, der rettes mod det.
16 »Kort international rejse« er en international rejse,  

 hvorunder et skib ikke fjerner sig mere end 200 sømil fra en havn eller et  

 sted, hvor passagerer og besætning vil kunne bringes i sikkerhed, og hvis  

 længde mellem den sidste anløbshavn i det land, hvor rejsen begynder og den  

 endelige bestemmelseshavn ikke overstiger 600 sømil.
17 »Survival craft« er en redningsbåd eller -flåde, der kan  

 holde nødstedte personer i live fra det tidspunkt, hvor skibet forlades.
18 Termisk beskyttelsesmiddel er en pose eller dragt, der er  

 fremstillet af vandtæt materiale med lav varmeledningsevne og samtidig  

 opfylder bestemmelserne i regel 34.  Regel 4 Evaluering, afprøvning og  

 godkendelse af redningsmidler og -arrangementer 1 Med undtagelse af bestemmelserne i stk. 5 og 6 skal de i dette kapitel  

 foreskrevne redningsmidler og -arrangementer godkendes af administrationen.
2 Før administrationen godkender redningsmidler og -arrangementer, skal den  

 sikre, at sådanne redningsmidler og -arrangementer:
.1 er afprøvede for at fastslå, om de opfylder dette kapitels forskrifter  

 i overensstemmelse med organisationens (* 1) rekommendationer; eller .2 med godt resultat til administrationens tilfredshed har gennemgået  

 prøver, som i alt væsentligt svarer til de i disse rekommandationer  

 specificerede prøver.
3 Før administrationen godkender helt nye typer redningsmidler eller  

 -arrangementer, skal den sikre, at sådanne midler eller arrangementer:
.1 giver sikkerhedsstandarder, der mindst svarer til dette kapitels  

 forskrifter, og at de er blevet evalueret og afprøvet i overensstemmelse med  

 organisationens (* 2) rekommendationer; eller .2 med godt resultat til administrationens tilfredshed har gennemgået  

 evaluering og prøver, som i alt væsentligt svarer til disse rekommendationer.
4 De godkendelsesprocedurer, der vedtages af administrationen, skal også  

 omfatte de betingelser, hvorefter godkendelsen skal fortsætte eller  

 tilbagekaldes.
5 Før administrationen accepterer redningsmidler og -arrangementer, der ikke  

 tidligere er godkendt af denne, skal det godtgøres over for administrationen,  

 at redningsmidlerne og -arrangementerne opfylder dette kapitels forskrifter.
6 Redningsmidler foreskrevet i dette kapitel, for hvilke der ikke er  

 indeholdt detaljerede specifikationer i del C, skal være til  

 administrationens tilfredshed.  Regel 5 Produktionsprøver Administrationen skal foreskrive, at redningsmidler underkastes sådanne  

 produktionsprøver, som er nødvendige for at sikre, at redningsmidlerne  

 fremstilles til samme standard som den godkendte prototype.
 (* 1) Der henvises til »Rekommendation vedrørende afprøvning af  

 redningsmidler«, vedtaget af organisationen ved resolution A. 521(13).
 (* 2) Der henvises til »Koden for evaluerings-, afprøvnings- og  

 godkendelsespraksis for prototyper af helt nye redningsmidler og  

 -arrangementer« vedtaget af organisationen ved resolution A. 520(13).
