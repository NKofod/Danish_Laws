Skrivelse om ændring af vejledning om udbetaling af efterløn til personer, der bor eller arbejder i et andet EØS-land, i Grønland, på Færøerne eller i Schweiz I vejledning nr. 47 af 15. juni 2006 om udbetaling af efterløn eller overgangsydelse til personer, der bor eller arbejder i et andet EØS-land, i Grønland, på Færøerne eller i Schweiz, som ændret ved vejledning nr. 127 af 12. december 2006, foretages der følgende ændringer:
 1. I afsnittet Indledning, ændres i 3. tekstafsnit », som er ændret ved bekendtgørelse nr. 600 af 15. juni 2006 og bekendtgørelse nr. 1611 af 12. december 2006,« til: »med senere ændringer«.
 2. I afsnittet Til § 1, stk. 2 og 3, ændres i 1. tekstafsnit »forordning (EØF) nr. 1408/71« til: »forordning (EF) nr. 883/04«.
 3. I afsnittet Til § 1, stk. 2 og 3, ændres i 2. tekstafsnit »§ 74 m, stk. 1« til: »§ 74 o, stk. 1«.
 4. I afsnittet Til § 1, stk. 2 og 3, ændres i 4. afsnit »attest E 301 eller N 301« til: »et dokument PD U1, en attest E 301 DK eller N 301 DK«.
 5. I afsnittet Til § 4, affattes underafsnittet Lønarbejde i et andet EØS-land, i Grønland, på Færøerne eller i Schweiz således:
»Kravene til dokumentation for lønarbejde følger som udgangspunkt reglerne i bekendtgørelse om arbejdsgiverdokumentation som betingelse for udbetaling af arbejdsløshedsdagpenge og efterløn.
En kontrakt kan dokumentere et arbejdsforhold.
En lønseddel med oplysning om antal arbejdstimer og indtægt kan bruges som dokumentation.
Et dokument PD U1/en attest E 301 fra det andet EØS-land eller Schweiz eller et dokument PD U1/en attest N 301 fra Færøerne er ikke i sig selv nok.
Den skal altid være ledsaget af lønsedler eller lignende.
Det skyldes, at dokument PD U1/attest E 301 eller N 301 ikke oplyser et præcist antal arbejdstimer, men kun oplyser den gennemsnitlige ugentlige arbejdstid.
Indtægten på et dokument PD U1/en attest E 301 eller N 301 er også kun en gennemsnitlig indtægt.
Dokumentationen skal sendes ind løbende.
Det vil sige, når en arbejdskontrakt eller en lønseddel er modtaget.« 6. I afsnittet Til § 4, underafsnittet Drift af selvstændig virksomhed i et andet EØS-land, i Grønland, på Færøerne eller i Schweiz ændres i 2. og 4. tekstafsnit »jf. § 31 i bekendtgørelse nr. 1200 af 9. december 2005 om støtteordning for yngre jordbrugere» til: »jf. § 34 i bekendtgørelse om statsgaranti for lån til yngre jordbrugere m.v.«.
