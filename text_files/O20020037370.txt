Resumé  


  

 En mand havde fået en midlertidig tilladelse til at opstille en pølsevogn.  

 Kort efter forpagtede han vognen til en anden.
Ved tilladelsens udløb søgte  

 pølsevognsejeren om at få permanent tilladelse til opstilling af pølsevognen.  

 Forpagteren søgte tillige om at få tilladelsen tildelt permanent.
Kommunen  

 tildelte forpagteren tilladelsen i en periode på 3 år og skrev i afgørelsen  

 til  

 ejeren at der havde været to ansøgere, og at den anden ansøger havde fået  

 tilladelsen.
I forbindelse med at ejeren klagede til Vejdirektoratet over  

 afgørelsen, oplyste kommunen at afgørelsen var truffet ved en tilfældighed.  

 Vejdirektoratet kritiserede kommunens begrundelse, men mente ikke at kunne  

 tilsidesætte afgørelsen.
Ombudsmanden udtalte at det følger af  

 forvaltningslovens § 24 at en begrundelse skal være subjektivt rigtig i den  

 forstand at begrundelsen skal oplyse om de forhold af retlig og faktisk art  

 som  

 reelt blev tillagt betydning ved afgørelsen.
Det gælder uanset om  

 begrundelsen  

 herved måtte vise at afgørelsen er truffet uden fornøden hjemmel.  

 Begrundelsen  

 skal således kunne danne grundlag for en vurdering af om afgørelsen er  

 retligt  

 holdbar.
Da kommunen ikke havde bestridt at afgørelsen blev  

 truffet ved en tilfældighed, måtte ombudsmanden lægge dette til grund.
I  

 afgørelsen til pølsevognsejeren blev det ikke oplyst at afgørelsen var  

 truffet  

 ved en tilfældighed.
Ombudsmanden mente at det var beklageligt at kommunens  

 begrundelse ikke opfyldte kravene i forvaltningslovens § 24, stk. 1.
Ombudsmanden udtalte  

 endvidere at kommunen burde have foretaget en konkret vurdering med  

 inddragelse  

 af alle relevante og saglige kriterier til belysning af hvem der var den  

 bedst  

 egnede ansøger til at drive pølsevognen.
Det var beklageligt at dette ikke  

 var  

 sket.
Ombudsmanden henstillede  

 til Vejdirektoratet at sagen blev genoptaget.
Ombudsmanden udtalte endelig at  

 det var beklageligt at Vejdirektoratets afgørelse til ejeren og udtalelse til  

 ombudsmanden bar præg af at direktoratet sammenblandede begreberne  

 hjemmelsmangel og begrundelsesmangel. (J.nr. 2001-0154-516).
Afslag på ansøgning om tilladelse til opstilling af  

 pølsevogn.
Inddragelse af kriterier.
Skønsafvejningen.
Begrundelse A søgte den 24. januar 1998  

 om tilladelse til opstilling af pølsevogn på hjørnet af X-vej og Y- vej i  

 Allerød.
Han havde tidligere fået afslag på en lignende ansøgning.
 A fik en midlertidig  

 tilladelse til det ansøgte ved brev af 24. september 1998. Af tilladelsen  

 fremgik bl.a. følgende:
Teknisk Udvalg har på sit  

 møde d. 15. september 1998 behandlet Deres ansøgning om opsættelse af en  

 pølsevogn på ( )-torvet på (X)- vej.
Teknisk Udvalg meddeler Dem hermed  

 tilladelse til at opsætte pølsevognen på nedenstående betingelser.
 Tilladelsen gælder kun et år,  

 frem til 1 oktober 1999.
Pølsevognen skal være en  

 såkaldt Parisermodel, jvf.
Deres ansøgning.
Pølsevognen må kun være  

 opstillet i forretningernes åbningstid.
Som anført i Deres ansøgning, ca.  

 11.00-18.00 på hverdage og 10.00-14.00 på lørdage.  

  

 Udenfor disse tider skal pølsevognen være fjernet og pladsen, hvor  

 pølsevognen  

 har stået, skal være ryddet og rengjort.
Placeringen af pølsevognen  

 skal aftales på stedet med Teknisk Afdeling.
Kontakt ( ), tlf. ( ), for et  

 møde  

 på stedet.
Nærværende tilladelse er kun gældende for denne aftalte placering.
Der må ikke opstilles andre  

 papirkurve end dem der allerede er på pladsen.
Papirkurve til kunderne skal  

 være fastgjort på pølsevognen, så at det hele optræder som en samlet  

 enhed. Ved brev af 15. oktober 1998  

 skrev B til Allerød Kommune at hun havde indgået en forpagtningsaftale med A  

 vedrørende pølsevognen.
I brevet præciserede hun at hun ville sørge for  

 rengøring af pølsevognen og dens plads på hjørnet af X-vej og Y-vej.
Den 27. oktober 1998  

 indsendte B Ansøgning om permanent opstilling af pølsevogn på  

 (X)-vej.
Hun  

 anmodede samtidig om at ansøgningen blev behandlet fortroligt.
I ansøgningen  

 bemærkede B bl.a. at A efter hendes opfattelse ikke var interesseret i  

 pølsevognens drift, og at hun derfor mente at hun var mere berettiget til at  

 opnå en permanent tilladelse til opstilling af pølsevognen.
Hun bemærkede  

 endvidere at hun havde bopæl i Allerød Kommune, at hun var omkring ( ) år, og  

 at hun før overtagelsen af pølsevognen havde været langtidsledig.
 Allerød Kommune meddelte den  

 3. december 1998 at kommunen ville tage stilling til ansøgningen fra B i  

 efteråret 1999 hvor As midlertidige tilladelse til opstilling af  

 pølsevognen  

 udløb.
 Ved brev af 11. august 1999  

 til Allerød Kommune skrev B bl.a. følgende:
 Da nu tiden nærmer sig for  

 prøveperiodens udløb, vil jeg godt her tillade mig at komme med supplerende  

 oplysninger til min ansøgning, udfra den erfaring jeg nu har erhvervet mig.
Både kommunen og jeg har i  

 den forløbne periode holdt pladsen pæn og rengjort.
Der er både blevet  

 beplantet med blomster og hækplanter.
Endvidere er det på den modsatte side  

 opsat en stor kumme med blomster.
Det får mig til at nævne, at  

 i den ende af (Y)- vej hvor jeg står hver dag, har der aldrig været forøvet  

 hverken graffiti eller hærværk, og blomsterne står endnu pænt.
Det mener jeg  

 er  

 et udtryk for, at jeg har godt fat i den unge generation, og at de  

 respekterer  

 mig.
Det rygtes jo hurtigt i de kredse.
Selv ikke ved fester i ( )-hallen,  

 har  

 der været hærværk eller graffiti i min ende af (X)-vej.
Derfor  

 mener jeg at  

 jeg er den bedste til at overtage tilladelsen.
 Jeg må også supplerende  

 oplyse Dem om, at så længe (A) har tilladelsen, er det ikke muligt for mig at  

 tegne egen forsikring, ejheller at blive registreret som kunde hos ( ), med  

 deraf følgende rabatter, og endelig kan jeg ikke få ny vogn, sålænge den  

 gamle  

 er leased af (A).
Den nuværende vogn trænger  

 faktisk til en udskiftning, da den er nedslidt, blevet grålig i farven, og  

 meget svær at rengøre. A søgte ved et brev der blev  

 modtaget i Allerød Kommune den 23. september 1999, om en permanent tilladelse  

 til opstilling af pølsevognen.
 Allerød Kommune oplyste ved  

 brev af 28. september 1999 at As ansøgning ville blive behandlet på  

 førstkommende møde i teknisk udvalg.
På baggrund af en telefonisk  

 henvendelse fik A den 11. november 1999 aktindsigt i alle sagens akter på nær  

 ansøgningen af 27. oktober 1998 fra B.
Allerød Kommune forelagde anmodningen  

 om  

 aktindsigt for B den 17. november 1999 og bad hende oplyse om hun fortsat  

 ønskede sin ansøgning behandlet fortroligt.
B svarede ved brev af 21.  

 november  

 1999 at hun fortsat helst så sin ansøgning behandlet fortroligt.
 A skrev bl.a. følgende til  

 Tilsynsrådet for Frederiksborg Amt den 17. november 1999:
 Jeg har gennem 1 år haft  

 opstillet pølsevogn på prøve på kommunens grund (X)-vej i Allerød.
 Inden prøvetidens udløb søger  

 jeg Allerød kommune om permanent opstilling af pølsevognen, men får intet  

 svar  

 fra Allerød kommune, og da jeg ikke hører noget fra kommunen, hverken før  

 eller  

 efter prøvetidens udløb, regner jeg med at min ordning med kommunen  

 fortsætter.
D. 9.11 erfarer jeg gennem en  

 artikel i Allerød Nyt at permanent opstilling af pølsevognen er givet til den  

 person der forpagter min pølsevogn på (X)-vej.
Vi har endnu ikke modtaget  

 noget  

 skriftligt fra Allerød kommune.
Derfor henvender jeg mig d. 9.11 på Allerød  

 kommune for at få aktindsigt, ved anmodning om aktindsigt og udlevering af  

 bilag blev jeg nægtet udlevering af bilag 11, samtidig fik jeg ingen  

 klagevejledning udleveret.
Jeg mener også at ifølge forvaltningsloven er der  

 krav om partshøring inden sagen bliver afgjort, dette er ikke sket.
Jeg har fået ideen til  

 opsætning af pølsevogn på (X)-vej, og har fået prøvetilladelsen, jeg mener  

 ikke  

 at man uden videre kan give permanent tilladelse til en anden person, der har  

 været i besiddelse af inside viden, skulle opsætning af pølsevogn på denne  

 plads så ikke have været ud i offentlig licitation? Som jeg ser dette har Allerød  

 kommunes teknisk forvaltning afgjort sagen på grundlag af  

 mudderkastning og  

 lemfældig omgang med sandheden fra min forpagters side, det virker ikke som  

 en  

 saglig afgørelse, eller er der overhovedet sket en afgørelse i denne sag? jeg  

 har d.d. endnu ikke modtaget en skriftlig afgørelse fra Allerød  

 Kommune. I brev af 24. november 1999  

 anmodede tilsynsrådet Allerød Byråd om en udtalelse i anledning af brevet.
 Den 25. november 1999 traf  

 Allerød Kommune afgørelse i sagen og skrev bl.a. følgende til A:
 Din ansøgning om permanent  

 tilladelse til opstilling af pølsevogn, som Teknisk Afdeling har modtaget 23  

 september 1999, har været fremlagt for Teknisk Udvalg på udvalgets møde d. 26  

 oktober 1999.
Der var to ansøgninger om  

 stadeplads til pølsevogn.
Teknisk Udvalg besluttede at den anden ansøger fik  

 tilladelsen til stadepladsen.
Du har således fået afslag på din ansøgning.
 Ifølge vores brev af 24  

 september 1998 fik du tilladelse til at opsætte pølsevogn i et år, frem til  

 1.  

 oktober 1999. Allerede d. 12 oktober 1998 forpagtede du  

 pølsevognen/tilladelsen  

 til anden side.
I prøveperioden for  

 pølsevognen har Teknisk Udvalg udarbejdet et nyt regulativ for Råden  

 over  

 Gadeareal, 1999.
I regulativet er indarbejdet mulighederne for at  

 ansøge  

 politiet og Allerød Kommune om stadeplads til bl.a. en pølsevogn, mod at der  

 betales en stadepladsafgift.
 Det nye regulativ er vedlagt.
Opmærksomheden skal henledes  

 på, at der i regulativet står at en stadeplads er personlig.
Fremleje, udlån,  

 forpagtning og lignende er ikke tilladt. Ved brev af samme dato og  

 senere brev af 7. december 1999 fik B tilladelse til opstilling af pølsevogn  

 på  

 hjørnet af X-vej og Y-vej i en periode på 3 år frem til den 31. december 2003  

 mod betaling af stadepladsafgift.
 A opnåede fuld aktindsigt i  

 sagen den 1. december 1999. A fastholdt den 23. december 1999 sin klage over  

 for Tilsynsrådet for Frederiksborg Amt og klagede samtidig over afgørelsen  

 til  

 Vejdirektoratet.
 I et brev modtaget i  

 tilsynsrådet den 23. december 1999 skrev Allerød Kommune bl.a. således:
I brev af 24. september 1998  

 fik (A) midlertidig tilladelse til opstilling af en pølsevogn på (X)-vej, en  

 tilladelse der kun gjaldt frem til 1. oktober 1999. (A) har ikke kunnet  

 påregne  

 at tilladelsen blev forlænget.
Denne har da også ved brev modtaget den 23.  

 september ansøgt om permanent tilladelse.
Vedrørende anmodningen om  

 aktindsigt burde der naturligvis være givet klagevejledning.
Det beklager vi  

 ikke er sket.
 Kommunen har i brev af 1.  

 december 1999 givet (A) fuld aktindsigt.
Der er ikke i lovgivningen  

 krav om offentlig licitation i denne type sager. Tilsynsrådet for  

 Frederiksborg Amt meddelte den 28. december 1999 at sagen var oversendt til  

 Vejdirektoratet til videre foranstaltning da klagen over afgørelsen, herunder  

 spørgsmål om bl.a. aktindsigt, efter tilsynsrådets opfattelse hørte under  

 direktoratet.
Tilsynsrådet beklagede samtidig at der allerede var foretaget  

 sagsbehandlingsskridt i sagen.
 Den 13. januar 2000 anmodede  

 Vejdirektoratet Allerød Kommune om en udtalelse i sagen.
 Den 30. marts 2000 skrev  

 Allerød Kommune bl.a. følgende til Vejdirektoratet:
 Til (A)s brev af 23  

 december 1999 til Vejdirektoratet, har vi følgende bemærkninger:
Kommunen har aldrig bebrejdet  

 (A), at han har haft sin pølsevogn bortforpagtet, da der ikke i prøveperioden  

 har været noget regulativ.
Det har netop været kommunens hensigt i  

 prøveperioden at undersøge hvad et regulativ skulle indeholde.
(A) påpeger at han endnu ikke  

 har modtaget vort brev af 28. september 1999, vort bilag 16. Ifølge internt  

 notat i sagen blev dette bilag, sammen med en række andre bilag udleveret til  

 ham d. 11. november 1999 da han fik aktindsigt.
Det interne notat er vedlagt  

 i  

 kopi.
Vi skal for de øvrige forhold  

 i (A)s brev til Vejdirektoratet, henvise til vores udtalelse til  

 Tilsynsrådet  

 i Frederiksborg Amt. I brev af 7. april 2000  

 anmodede Vejdirektoratet Allerød Kommune om en supplerende udtalelse i sagen.  

 Allerød Kommune udtalte bl.a. følgende i brev af 3. maj 2000:
Vejdirektoratet har opfattet  

 vores udtalelse korrekt om, at kommunen aldrig har bebrejdet (A), at han har  

 haft sin pølsevogn bortforpagtet, da der ikke i prøveperioden har været noget  

 regulativ.
I vort afslag til ham, har kommunen blot konstateret, at han  

 allerede godt 14 dage efter at have modtaget tilladelsen, bortforpagter  

 pølsevognen til anden side.
 Der er ikke i regulativet for  

 Råden over Gadeareal angivet kriterier efter hvilke en udvælgelse  

 blandt  

 ansøgere skal finde sted.
Der var tale om en situation  

 hvor to konkurrerede om at få pølsevognstilladelsen, som kun en af dem kunne  

 få.
Det var ikke muligt, skønnede udvalget, at opstille kriterier, der gjorde  

 fakta, der kun forekom hos den ene af ansøgerne, særligt relevante.
Begge  

 ansøgere skønnedes at ville kunne drive pølsevognen.
Teknisk udvalg afgjorde  

 derfor sagen ved tilfældighed, hvilket er i overensstemmelse med almindelig  

 forvaltningsret, jf.
Bent Christensen: Forvaltningsret, s. 147.
 Der har ikke i klagerens  

 korrespondance med kommunen eller på anden måde været udtrykt ønske om at  

 fremkomme med en udtalelse.
 Klagerne er ikke sendt til  

 Allerød Kommune, men i første omgang til Tilsynsrådet, Frederiksborg  

 Statsamt,  

 som efter at have behandlet sagen, videresendte klagen til Vejdirektoratet.
Allerød Kommune har alene  

 skullet tage stilling til en anmodning om aktindsigt.
Denne er behandlet og  

 klageren har fået fuld aktindsigt.
Oplysninger om forholdet  

 mellem klageren og den nuværende forpagter, som kan læses i forpagterens  

 breve  

 til Allerød Kommune er ikke tillagt nogen betydning ved Teknisk Udvalgs valg  

 mellem de to ansøgere, hvorfor der ikke er pligt til partshøring efter  

 forvaltningslovens § 19. A fremkom i brev af 7. august  

 2000 med sine bemærkninger til denne udtalelse.
Af brevet fremgik bl.a. at A  

 havde forventet at opnå en permanent tilladelse til opstilling af  

 pølsevognen,  

 at han derfor havde solgt sin anden pølsevogn, og at han nu havde været  

 arbejdsløs siden august 1999.
Den 17. august 2000 sendte  

 Allerød Kommune bl.a. kommunens regulativ Råden over Gadeareal  

 til  

 Vejdirektoratet.
Af regulativet, som trådte i kraft den 1. november 1999,  

 fremgik bl.a. følgende:
Der kan søges Hillerød  

 Politi og Allerød Kommune om tilladelse til stadepladser.
Ved  

 stadepladser  

 forstås fast eller lejlighedsvis anvendelse af gadearealet til salg af  

 forskellige varer, f.eks. blomsterboder, pølsevogne og lignende.
Tilladelsen  

 gives skriftligt efter ansøgning og bestemmelserne i tilladelsen skal nøje  

 overholdes.
 Allerød Kommune vil opkræve  

 en stadepladsbetaling, som oplyses i forbindelse med tilladelsen.  

 Stadepladsbetalingen fastsættes af byrådet i et takstblad, som revideres  

 hvert  

 år.
Tilladelsen til stadeplads er  

 personlig.
Fremleje, udlån, forpagtning eller lignende er ikke tilladt.
Ingen  

 kan få tilladelse til mere end en stadeplads. I brev af 17. oktober 2000  

 til A traf Vejdirektoratet afgørelse i sagen.
Direktoratet skrev bl.a.  

 således:
 Vejdirektoratet kan i medfør  

 af vejlovens § 4, stk. 1, som klagemyndighed alene tage stilling til retlige  

 spørgsmål, og kan således kun tage stilling til, om afgørelsen er lovlig i  

 henhold til denne lov.
 Vejdirektoratet har derfor  

 ikke mulighed for at tage stilling til rimeligheden i kommunens afgørelse.
 Vejdirektoratet har noteret  

 sig,  

  

 at  

  

 kommunen i sit afslag  

 henviser til, at en anden ansøger har fået tilladelsen, og  

  

 at  

  

 kommunen i samme forbindelse anfører, at De - kort efter at have  

 modtaget tilladelsen for det forudgående år - bortforpagtede pølsevognen.
 Vejdirektoratet har endvidere  

 noteret sig, at kommunen i sin udtalelse af 3. maj 2000 har oplyst,  

  

 at  

  

 den aldrig har bebrejdet Dem, at De  

 havde bortforpagtet pølsevognen, og  

  

 at  

  

 kommunen  

 i den konkrete situation - hvor to personer konkurrerede om at få en  

 tilladelse, som kun en af dem kunne få - ikke har fundet det muligt at  

 opstille  

 kriterier for valget - hvorfor sagen er afgjort ved en tilfældighed.
 På denne baggrund må  

 Vejdirektoratet lægge til grund, at kommunen ikke ved afgørelsen har lagt  

 vægt  

 på, at De tidligere havde bortforpagtet pølsevognen.
 Vejdirektoratet har ud fra de  

 foreliggende oplysninger ikke grundlag for at antage, at Allerød Kommune ved  

 afgørelsen har taget usaglige hensyn.
 På denne baggrund finder  

 Vejdirektoratet, at Allerød Kommunes afgørelse er lovlig, og Vejdirektoratet  

 har derfor ikke grundlag for at ændre afgørelsen.
 Efter forvaltningslovens § 22  

 skal en afgørelse, når den meddeles skriftligt, ledsages af en begrundelse.  

 Kravene til indholdet af begrundelsen er nærmere opregnet i  

 forvaltningslovens  

 § 24. En begrundelse skal således indeholde en henvisning til de retsregler,  

 som afgørelsen er truffet efter, samt angive de faktiske omstændigheder,  

 myndigheden har lagt vægt på og, såfremt afgørelsen beror på et skøn, de  

 kriterier, som er lagt til grund ved skønsudøvelsen.
Allerød Kommune har, jf.  

 ovenfor, som begrundelse for afgørelsen alene anført, at en anden ansøger har  

 fået tilladelsen.
Afgørelsen burde have indeholdt en henvisning til de  

 relevante retsregler, konkret vejlovens § 102, stk. 1, samt en nærmere  

 begrundelse for resultatet af kommunens overvejelser.
 Vejdirektoratet har gjort  

 kommunen opmærksom på dette forhold.
Den manglende begrundelse kan  

 dog efter forholdets natur ikke give Vejdirektoratet grundlag for at  

 tilsidesætte den konkrete afgørelse som ugyldig, idet dette ville indebære en  

 samtidig tilsidesættelse af tilladelsen (en begunstigende afgørelse) til den  

 anden ansøger. Samme dag skrev  

 Vejdirektoratet bl.a. følgende til Allerød Kommune:
Vejdirektoratet har noteret  

 sig, at kommunen i sin udtalelse af 3. maj 2000 har oplyst, at der var tale  

 om  

 en situation, hvor to konkurrerede om at få pølsevognstilladelsen, som kun en  

 af dem kunne få.
Det var ikke muligt at opstille kriterier, der gjorde fakta  

 hos den ene af ansøgerne særligt relevante, og på den baggrund afgjorde  

 forvaltningen sagen ved tilfældighed, hvilket efter kommunens opfattelse er i  

 overensstemmelse med almindelig forvaltningsret, jf. kommunens henvisning til  

 Bent Christensen: Forvaltningsret, s. 147.
 Vejdirektoratet skal henlede  

 kommunens opmærksomhed på, at efter forvaltningslovens § 22 skal en  

 afgørelse,  

 når den meddeles skriftligt, være ledsaget af en begrundelse, medmindre  

 afgørelsen fuldt ud giver den pågældende part medhold.
I henhold til forvaltningslovens  

 § 24, stk. 1, skal begrundelsen indeholde en henvisning til de retsregler i  

 henhold til hvilke afgørelsen er truffet.
I det omfang, afgørelsen efter  

 disse  

 regler beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
 Efter forvaltningslovens §  

 24, stk. 2, skal begrundelsen endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Der henvises i den  

 forbindelse til Hans Gammeltoft-Hansen, Jon Andersen, Kaj Larsen og Karsten  

 Loiborg: Forvaltningsret, Jurist- og Økonomforbundets forlag, 1. udgave,  

 1994,  

 s. 145, hvor ombudsmandens sag j.nr. 1991-901- 60 refereres.
I denne sag  

 havde  

 Direktoratet for Kriminalforsorgen besat 140 stillinger på grundlag af 168  

 ansøgninger.
De ansøgere, der fik afslag, havde ikke fået nogen konkret  

 begrundelse herfor, da direktoratet ikke anså det for muligt.
Ombudsmanden  

 var  

 enig i, at det kunne være forbundet med vanskeligheder at forklare en  

 ansøger,  

 hvorfor ikke lige netop han var kommet i betragtning.
Efter ombudsmandens  

 opfattelse kunne begrundelseskravet imidlertid opfyldes ved at tilkendegive,  

 hvilke forhold der var lagt vægt på ved udvælgelsen af ansøgere til de ledige  

 stillinger.
 Folketingets Ombudsmand synes  

 således ikke at være enig i, at en afgørelse kan træffes ved tilfældighed  

 uden  

 angivelse af, hvilke forhold, der er lagt vægt på ved udøvelsen af skønnet.
 En manglende begrundelse er  

 en generelt væsentlig sagsbehandlingsfejl, som i almindelighed ikke kan  

 afvises  

 at have haft betydning for afgørelsens indhold, og som derfor i almindelighed  

 vil medføre, at afgørelsen tilsidesættes som ugyldig.
 Den manglende begrundelse kan  

 dog efter forholdets natur ikke give Vejdirektoratet grundlag for at  

 tilsidesætte den begunstigende afgørelse til den anden ansøger som ugyldig,  

 og  

 dermed heller ikke afslaget til klager.
Vejdirektoratet skal endelig  

 henlede kommunens opmærksomhed på vigtigheden af, at en forvaltningsretlig  

 afgørelse formuleres klart, og at det tydeligt for modtageren fremstår,  

 hvilke  

 dele af afgørelsen, der udgør begrundelsen for denne. Den 9. oktober 2001 afgav jeg  

 min foreløbige redegørelse i sagen.
Jeg skrev i den forbindelse bl.a.  

 følgende:
Ombudsmandens foreløbige udtalelse A.
Retsgrundlaget Allerød Kommunes afgørelse af 25. november 1999 er truffet efter bestemmelsen  

 i vejlovens § 102, stk. 1, nr. 1. Bestemmelsen har følgende ordlyd:
  

  

 § 102.  

  

 Uden vejbestyrelsens tilladelse må det til en offentlig vej hørende areal  

 ikke anvendes til varig eller midlertidig anbringelse af affald, materiel, materialer,  

 løsøregenstande, skure, skurvogne, boder, automater, skilte, hegn eller  

 lignende, ( ) Af lovbemærkningerne til bestemmelsen (Folketingstidende 1971-1972, tillæg A,  

 sp. 1154) fremgår bl.a. følgende:
Bestemmelsens stk. 1, nr. 3), svarer til vejbestyrelseslovens § 52,  

 stk. 2, sidste pkt.
Nr. 1) og 2) er  

 nye bestemmelser og er medtaget efter forslag fra vejlovsudvalget af 1951 i  

 betænkningen af 1964 Private fællesveje og vejbidrag. Der er ikke i loven fastsat  

 nærmere regler om hvornår en tilladelse kan eller skal gives.
Heller ikke  

 lovens bemærkninger eller den i bemærkningerne omtalte betænkning angiver  

 noget  

 nærmere herom.
Afgørelser efter bestemmelsen beror for så vidt på  

 myndighedens  

 skøn.
I Folketingets Ombudsmands  

 beretning for 1977, s. 435* (s. 439) vedrørende vejlovens § 102 udtalte  

 ombudsmanden således også at vejbestyrelsernes afgørelser efter denne  

 bestemmelse måtte træffes ud fra en samlet - afbalancerende - vurdering  

 af  

 samtlige hensyn til vejarealernes forskellige anerkendte funktioner. For skønsmæssige afgørelser  

 gælder almindelige forvaltningsretlige grundsætninger og principper.
 Det er således almindelig  

 antaget i retspraksis at en forvaltningsmyndighed ikke uden særlige  

 holdepunkter i lovgivningen lovligt kan sætte et lovbestemt skøn under  

 regel.  

 Som udgangspunkt er en forvaltningsmyndighed således forpligtet til i hvert  

 enkelt tilfælde at inddrage relevante og saglige kriterier og i forhold  

 hertil  

 træffe en afgørelse efter en konkret vurdering, jf. eksempelvis Jon Andersen  

 mfl., Forvaltningsret (1994), s. 246ff, Jens Garde, Forvaltningsret -  

 Almindelige emner (1997), s. 222, og Bent Christensen, Forvaltningsret -  

 Opgaver,  

 Hjemmel, Organisation (1997), s. 185ff.
 Efter min opfattelse gælder i  

 forlængelse heraf at en forvaltningsmyndighed normalt heller ikke uden særlig  

 lovhjemmel kan undlade at foretage en konkret vurdering og i stedet træffe  

 afgørelse ved lodtrækning eller anden form for tilfældighed, dvs. uden  

 inddragelse og afvejning af relevante og saglige kriterier, jf. f.eks. sagen  

 i  

 Folketingets Ombudsmands beretning for 1976, s. 288*. Som eksempel på en  

 særlig  

 lovhjemmel til at træffe afgørelser ved tilfældighed i form af lodtrækning  

 kan  

 nævnes fiskerilovens § 73, stk. 2, vedrørende tildeling af  

 fortrinsrettigheder  

 til at drive erhvervsmæssigt fiskeri på bestemte pladser.
Hertil kommer at der på det  

 offentlige personaleområde gælder en almindelig grundsætning om at ledige  

 stillinger skal besættes med den bedst egnede.
På dette område gælder et  

 forbud  

 mod skøn under regel.
Det forekommer nærliggende at noget  

 tilsvarende må  

 gælde ved tildeling af stadepladser, og dette forhold styrker formodningen om  

 at forbudet mod skøn under regel (og tilfældighed) gælder her.
Jeg kan således ikke  

 tilslutte mig kommunens opfattelse hvorefter det skulle være i  

 overensstemmelse  

 med almindelig forvaltningsret at træffe afgørelse ved tilfældighed.
Efter  

 min  

 mening kan der heller ikke findes støtte for denne opfattelse i den juridiske  

 litteratur.
Som anført af kommunen er det korrekt at Bent Christensen i  

 Forvaltningsret - Opgaver, Hjemmel, Organisation (1997), s. 147, omtaler  

 muligheden for at træffe afgørelse ved tilfældighed, men samtidig peger  

 forfatteren på alternativet, at lægge vægt på forskelligheder, dvs. opstille  

 kriterier som gør fakta som kun forekommer hos nogle af ansøgerne, relevante,  

 eventuelt særlig relevante.
De to muligheder for afgørelse opstilles som  

 teorier i et indledende afsnit, og senere i bogen anses alene alternativet  

 for  

 gældende ret, jf. navnlig s. 185f.
 Udgangspunktet må derfor være  

 at det kræver særlig lovhjemmel hvis en afgørelse skal træffes ved en  

 tilfældighed.
Imidlertid må det antages at  

 skønnet muligvis kan suppleres med en tilfældighedsregel - f.eks. lodtrækning  

 -  

 hvis en konkret vurdering efter inddragelse af alle relevante og saglige  

 kriterier medfører at to ansøgere er lige kvalificerede, jf.
Folketingets  

 Ombudsmands Beretning for 1990, s. 32 (pkt. 61) og s. 389* og SIFU-dommen  

 (UfR  

 1995.177 H). I denne dom havde en kommune i forbindelse med  

 personalereduktion  

 afskediget to tjenestemandsansatte tandlæger der var de sidst ansatte af  

 tandlægerne i kommunen.
Højesteret stadfæstede landsrettens dom hvori et  

 flertal af retten havde udtalt at i forbindelse med afgørelsen af hvilke  

 stillinger blandt flere ensartede stillinger der skulle inddrages, var  

 kommunen  

 forpligtet til at udøve et individuelt, konkret skøn, og at det ved udøvelsen  

 af dette skøn ikke fandtes uberettiget at lade ansættelsestidspunktet indgå  

 som  

 et blandt flere kriterier.
B.
Allerød Kommunes retsanvendelse Ifølge Allerød Kommunes  

 udtalelse af 3. maj 2000 blev afgørelsen om tilladelse til opstilling af  

 pølsevogn truffet ved en tilfældighed da kommunen skønnede at det ikke var  

 muligt at opstille kriterier der gjorde fakta der kun forekom hos den ene af  

 ansøgerne, særligt relevante.
Begge ansøgere skønnedes at ville kunne drive  

 pølsevognen.
Efter min foreløbige  

 gennemgang af sagen må jeg imidlertid konstatere at kommunen så vidt ses helt  

 undlod at inddrage relevante kriterier og konkret vurdere de to ansøgere på  

 grundlag heraf.
Jeg henviser til at kommunen slet ikke har omtalt kriterier  

 hvorefter en konkret vurdering skulle have været foretaget.
Som nævnt ovenfor må  

 udgangspunktet være at det kræver særlig lovhjemmel hvis en afgørelse skal  

 træffes ved fuldstændig tilfældighed.
Der findes ikke i vejlovens § 102, stk.  

 1, nr. 1, en særlig hjemmel til at afgøre en sag ved  

 lodtrækning/tilfældighed.  

 Derimod skal afgørelser efter bestemmelsen træffes på grundlag af en konkret  

 og  

 individuel vurdering.
Det er derfor min umiddelbare  

 opfattelse at Allerød Kommune ikke ud fra en tilfældighedsregel alene kunne  

 afgøre hvilken af de to ansøgere der skulle have tilladelse til opstilling af  

 pølsevogn.
Kommunen burde i stedet have foretaget en konkret vurdering med  

 inddragelse af alle relevante og saglige kriterier til belysning af om enten  

 (B) eller (A) var den bedst egnede ansøger til at drive pølsevognen.
 Det er beklageligt at dette  

 tilsyneladende ikke er sket.
Efter min foreløbige  

 gennemgang af sagen er det endvidere min opfattelse at sagens oplysninger  

 skaber en vis tvivl om rigtigheden af det af kommunen anførte hvorefter sagen  

 skulle være afgjort ved en fuldstændig tilfældighed.
Jeg henviser til at  

 afgørelsen af 25. november 1999 til (A) peger i retning af en vis  

 utilfredshed  

 med at (A) ikke personligt havde drevet sin pølsevogn i den forudgående  

 periode, sammenholdt med at kommunen i sit efterfølgende regulativ om  

 Råden  

 over Gadeareal, 1999 fastslår at tilladelse til stadeplads er  

 personlig, og at  

 forpagtning ikke er tilladt.
Endvidere er der ikke i afgørelsen henvist til  

 en  

 tilfældighedsregel eller lignende.
Hertil kommer at (B)s drift af  

 pølsevognen  

 som forpagter tilsyneladende havde været tilfredsstillende for kommunen.  

 Endelig fremgår det ikke af sagen på hvilken måde fuldstændig tilfældighed  

 blev  

 sikret ved afgørelsen.
 Da Allerød Kommune imidlertid  

 udtrykkeligt i brev af 3. maj 2000 har oplyst at kommunen traf afgørelse i  

 sagen ved en tilfældighed, har jeg som Vejdirektoratet foreløbig valgt at  

 lægge  

 denne oplysning til grund.
 På baggrund af det  

 ovenstående er det min foreløbige opfattelse at jeg har grundlag for at  

 henstille til Vejdirektoratet at foranledige at Allerød Kommune genoptager  

 behandlingen af sagen og meddeler (A) sin stillingtagen til konsekvenserne af  

 de påpegede hjemmelsmangler.
Jeg gør opmærksom på at jeg i  

 forbindelse med min endelige behandling af sagen vil tage stilling til om  

 Allerød  

 Kommunes afgørelse af 25. november 1999 opfylder begrundelseskravene i  

 forvaltningslovens § 24. I brev af 19. november 2001  

 skrev Allerød Kommune således:
 Allerød Kommune tager  

 Ombudsmandens foreløbige udtalelse til efterretning.
For så vidt angår  

 konsekvenserne af de påpegede hjemmelsmangler bemærkes at  

 stadepladstilladelsen  

 udløber 31. december 2002 og at der overfor modtageren af  

 stadepladstilladelsen  

 er tale om en begunstigende afgørelse, som hun i god tro har indrettet sig  

 på. Vejdirektoratet skrev i brev  

 af 21. december 2001 bl.a. følgende:
 Vejdirektoratet er bekendt  

 med, at Allerød Kommune har sendt sin udtalelse af 19. november 2001 direkte  

 til Dem.
 Vejdirektoratet kan henholde  

 sig til sin afgørelse af 17. oktober 2000, hvori Vejdirektoratet overfor  

 Allerød Kommune påpeger, at De ikke synes at være enig i, at en afgørelse kan  

 træffes ved en tilfældighed uden angivelse af, hvilke forhold, der er lagt  

 vægt  

 på ved udøvelsen af skønnet.
 Vejdirektoratet har således  

 ved sin afgørelse lagt til grund, at sagen ikke kunne afgøres ved en  

 tilfældighed.
 Vejdirektoratet fandt  

 imidlertid samtidig, at selvom manglende begrundelse er en væsentlig  

 sagsbehandlingsfejl, kunne manglen efter forholdets natur ikke give  

 Vejdirektoratet grundlag for at tilsidesætte den begunstigende afgørelse til  

 den anden ansøger som ugyldig, og dermed heller ikke afslaget til klageren  

 som  

 ugyldigt.
Det var således umiddelbart  

 Vejdirektoratets opfattelse, at den af Vejdirektoratet påpegede  

 hjemmelsmangel  

 ikke kunne føre til, at der kunne træffes en ny afgørelse til gunst for  

 klageren, idet dette samtidig ville betyde ophævelse af en begunstigende  

 afgørelse til den anden ansøger.
Det fremgår således af sagen, at kommunen  

 har  

 givet udtryk for, at der kun kan gives tilladelse til én pølsevogn, det  

 pågældende sted, jf. kommunens udtalelse af 3. maj 2000. En ny afgørelse med  

 afslag men med en lovlig begrundelse ville af klageren kun kunne opfattes som  

 en efterrationalisering og ikke som en reel begrundelse for afslaget.
Vejdirektoratet fandt  

 således, at det ikke ville have nogen mening, at pålægge kommunen at  

 genoptage  

 sagen. Ved brev af 14. januar 2002  

 sendte jeg A kopi af myndighedernes udtalelser og bad ham komme med sine  

 eventuelle bemærkninger hertil inden fire uger.
Jeg modtog den 8. februar  

 2002 As bemærkninger.
A anførte bl.a. at han forventede at det kunne  

 pålægges  

 Allerød Kommune at tildele ham stadepladsen den 31. december 2002 når  

 Bs  

 tilladelse udløb, og at han ønskede erstatning fra Allerød Kommune for tre  

 års  

 tabt indtægt.
Ombudsmandens endelige udtalelse Allerød Kommune Efter forvaltningslovens § 24, stk. 1,  

 skal en begrundelse for en afgørelse indeholde en henvisning til de  

 retsregler i henhold til hvilke afgørelsen er truffet, og i det omfang  

 afgørelsen beror på et administrativt skøn, skal begrundelsen tillige angive  

 de hovedhensyn der har været bestemmende for skønsudøvelsen.
Det følger af bestemmelserne i forvaltningslovens § 24 at en begrundelse skal  

 være subjektivt rigtig i den forstand at begrundelsen skal angive de forhold  

 af retlig og faktisk art som reelt blev tillagt betydning ved afgørelsen, jf.  

 Garde, Nørgaard og Revsbech, Forvaltningsret - Sagsbehandling, 5. udgave, s.  

 295ff.
Det gælder uanset om begrundelsen herved måtte vise at afgørelsen er  

 truffet uden fornøden hjemmel.
Den angivne begrundelse skal således kunne  

 danne grundlag for en vurdering af om afgørelsen er retligt holdbar.
 I min foreløbige redegørelse  

 lagde jeg til grund at kommunens afgørelse blev truffet ved en tilfældighed.  

 Da  

 kommunen ikke senere har bestridt dette, lægger jeg fortsat til grund at  

 dette  

 var kommunens reelle begrundelse.
 Efter forvaltningslovens § 22  

 skal en skriftlig afgørelse der ikke fuldt ud giver parten medhold, ledsages  

 af  

 en begrundelse.
 Kommunen meddelte Dem sin afgørelse  

 i brev af 25. november 1999. Det blev ikke heri angivet at afgørelsen var  

 truffet ved en tilfældighed.
 Den ledsagende begrundelse  

 for afgørelsen opfylder således ikke kravene i forvaltningslovens § 24, stk.  

 1.
 Dette er efter min mening i  

 sig selv beklageligt.
 Om lovligheden af at afgøre  

 sagen ved en tilfældighed skal jeg bemærke følgende:
Efter min endelige gennemgang  

 af sagen er det fortsat min opfattelse at Allerød Kommune ikke ud fra en  

 tilfældighedsregel alene kunne afgøre hvorvidt De eller (B) skulle have  

 tilladelse til opstilling af pølsevogn.
Jeg henviser til det som jeg har  

 anført  

 i min foreløbige redegørelse.
Kommunen burde i stedet have  

 foretaget en konkret vurdering med inddragelse af alle relevante og saglige  

 kriterier til belysning af om enten De eller (B) var den bedst egnede ansøger  

 til at drive pølsevognen.
Det er beklageligt at dette ikke er sket.
Jeg har noteret mig at  

 Allerød Kommune har taget min foreløbige redegørelse af 9. oktober 2001 til  

 efterretning.
Kommunen har imidlertid ikke oplyst hvorvidt man har til  

 hensigt  

 at genoptage behandlingen af sagen og meddele Dem sin stillingtagen til  

 konsekvenserne af de påpegede hjemmelsmangler.
Kommunen bemærker alene at  

 stadepladstilladelsen udløber 31. december 2002, og at der i forhold til (B)  

 var tale om en begunstigende afgørelse som hun i god tro har indrettet sig  

 på.  

 Jeg må heraf forstå at kommunen ikke har tænkt sig at foretage sig mere i  

 anledning af sagen.
 Jeg mener imidlertid fortsat  

 at hjemmelsmanglerne bør medføre at Allerød Kommune genoptager behandlingen  

 af  

 Deres sag og meddeler Dem sin stillingtagen til konsekvenserne af manglerne,  

 herunder navnlig undersøger og forholder sig til hvorvidt De har krav på  

 godtgørelse eller erstatning på baggrund af de af kommunen begåede fejl.
 Jeg har gjort Allerød Kommune  

 bekendt med min opfattelse.
Jeg bemærker at jeg ikke har  

 mulighed for at pålægge Allerød Kommune at tildele Dem stadepladsen når  

 (B)s  

 tilladelse udløber.
De må således indgive en ansøgning herom til Allerød  

 Kommune.
Vejdirektoratet Jeg har noteret mig at  

 Vejdirektoratet i brev af 17. oktober 2000 gjorde Allerød Kommune opmærksom  

 på  

 at jeg ikke syntes at være enig i at en afgørelse kunne træffes ved en  

 tilfældighed.
Jeg må imidlertid konstatere at direktoratet i brevet herefter  

 alene ses at behandle fejlen som en begrundelsesmangel.
I udtalelsen af 21.  

 december 2001 til mig har direktoratet imidlertid anført at det ved sin  

 afgørelse lagde til grund at sagen ikke kunne afgøres ved en tilfældighed,  

 dvs.  

 at der forelå en hjemmelsmangel.
 I afgørelsen af 17. oktober  

 2000 til Dem har direktoratet anført at der ikke var grundlag for at antage  

 at  

 kommunen havde taget usaglige hensyn ved afgørelsen, at direktoratet fandt at  

 kommunens afgørelse var lovlig, og at der ikke var grundlag for at ændre den.  

 Direktoratet har således også i forhold til Dem alene kritiseret kommunens  

 begrundelse.
Brevet til Allerød Kommune og  

 afgørelsen af 17. oktober 2000 til Dem tyder således på at direktoratet alene  

 opfattede fejlen som en begrundelsesmangel.
Samtidig bærer direktoratets  

 udtalelse af 21. december 2001 hertil præg af at direktoratet sammenblander  

 begreberne hjemmelsmangel og begrundelsesmangel.
Dette mener jeg er  

 beklageligt.
Jeg må umiddelbart forstå  

 Vejdirektoratets udtalelse af 21. december 2001 således at direktoratet har  

 taget min foreløbige opfattelse til efterretning.
Det fremgår imidlertid ikke  

 hvorvidt direktoratet har til hensigt at bede Allerød Kommune om at genoptage  

 sagen og meddele Dem sin stillingtagen til konsekvenserne af de påpegede  

 hjemmelsmangler.
 Jeg må forstå at direktoratet  

 ligesom Allerød Kommune ikke mener at der er grundlag for at genoptage sagen,  

 navnlig under henvisning til at der i forhold til (B) er truffet en  

 begunstigende afgørelse.
 Idet jeg henviser til det jeg  

 har anført i afsnittet vedrørende Allerød Kommune, mener jeg imidlertid  

 fortsat  

 at hjemmelsmanglerne bør medføre at Allerød Kommune genoptager behandlingen  

 af  

 Deres sag.
 Jeg har derfor henstillet til  

 Vejdirektoratet at sørge for at Allerød Kommune genoptager behandlingen af  

 sagen og meddeler Dem sin stillingtagen til konsekvenserne af  

 hjemmelsmanglerne, herunder undersøger og forholder sig til hvorvidt De har  

 krav på godtgørelse eller erstatning på baggrund af de af kommunen begåede  

 fejl.
Jeg beder Dem afvente  

 resultatet heraf før De eventuelt på ny retter henvendelse til mig. Jeg modtog efterfølgende en  

 kopi af et brev af 1. juli 2002 som Allerød Kommune havde sendt til As  

 advokat.
Brevet var tillige sendt i kopi til Vejdirektoratet.
Af brevet  

 fremgik  

 følgende:
 Allerød Byråd har behandlet  

 Deres klient (A)s sag, og udtaler følgende:
 Allerød Kommune beklager, at  

 der er sket en fejl i behandlingen af sagen, men finder ikke at  

 (A) har krav på erstatning.
En stillingtagen til dette  

 forudsætter en vurdering af, hvorledes en formel korrekt sagsbehandling ville  

 være faldet ud.
Kommunen har derfor gennemgået sagsforløbet og finder ud fra  

 saglige kriterier, at man valgte den rette ansøger, hvorfor (A) ikke har lidt  

 et tab.
Det var (B), der i  

 prøveperioden stod for stadepladsen og dens renholdelse.
Hun tog kommunens  

 henstillinger til efterretning på tilfredsstillende måde.
Endvidere udviste  

 (B)  

 i perioden personlige evner med hensyn til opretholdelse af ro og orden  

 omkring  

 pølsevognen.
Allerød Kommune finder heller  

 ikke, at (A) har krav på godtgørelse for tort.
At få afslag på en ansøgning  

 udløser ikke krav på godtgørelse for tort.
Afgørelsen er endelig og kan  

 ikke indbringes for anden administrativ instans. Vejdirektoratet meddelte i  

 brev af 5. juli 2002 til Allerød Kommune med kopi til mig at man ikke foretog  

 sig yderligere i sagen.
 I brev af 24. juli 2002  

 meddelte jeg myndighederne at jeg havde noteret mig det myndighederne havde  

 anført, og på det foreliggende grunlag ikke foretog mig mere i sagen.
 NOTER: (*) FOB 1976, s. 288, FOB 1990, s. 32 og s. 389, og  

 FOB 1997, s. 435.
