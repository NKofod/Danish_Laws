Et ejendomsaktieselskab havde udlånt et beløb til et andet selskab  

 uden at indgå aftale om afdrag eller forrentning.
Efter ca. 10 år gik det  

 låntagende selskab konkurs, og det långivende selskab, der i de forløbne år  

 havde indtægtsført renter af lånet, blev i konkursåret anset for berettiget  

 til at fradrage tab på renter - men ikke på hovedstolen - dog med fradrag af  

 forventet dividende.
 Ejendomsaktieselskabet A klagede for skatteåret 1984/85 over, at de  

 stedlige skattemyndigheder ikke havde godkendt et af selskabet foretaget  

 fradrag på 210.565 kr. vedrørende tab på et rentetilgodehavende.
Det var oplyst, at Ejendomsaktieselskabet A, som på stiftelsestidspunktet  

 havde tre aktionærer, i regnskabsåret 1972/73 i anledning af  

 overskudslikviditet i forbindelse med ejendomsprioritering havde udlånt i alt  

 190.000 kr. dels til en af selskabets aktionærer og dels til to selskaber,  

 herunder bl.a.
B A/S.
Det var videre oplyst, at der ikke mellem  

 ejendomsaktieselskabet og låntagerne var indgået aftale om afdrag og  

 forrentning.
I regnskabsårene 1972/73 til 1982/83 inkl. var der tilskrevet  

 renter med i alt 242.029 kr., hvilket beløb var indtægtsført i selskabets  

 regnskaber for nævnte år.
 Ved B A/S' konkurs i 1982 havde selskabet A lidt et tab på det omhandlede  

 lån og havde - under hensyn til en skønnet dividende på 13% - udgiftsført et  

 beløb på 210.565 kr., svarende til 87% af ovennævnte rentebeløb på 242.029  

 kr.
De stedlige skattemyndigheder havde som begrundelse for den foretagne  

 ansættelse henvist til, at de tilskrevne renter måtte anses for skattemæssigt  

 at skulle behandles på samme måde som den hovedstol, de var beregnet på  

 grundlag af.
Da tilgodehavendet ifølge myndighederne fra lånets etablering  

 havde haft karakter af en ikke fradragsberettiget formuedisposition, havde de  

 stedlige skattemyndigheder ikke godkendt det for det omhandlede år foretagne  

 rentefradrag.
Efter de foreliggende oplysninger - herunder at det omhandlede lån inkl.  

 renter i forbindelse med B A/S' konkurs måtte anses for tabt - fandt  

 Landsskatteretten, at der for det omhandlede år ikke var grundlag for at  

 begrænse fradragsretten for de indtil konkursdekretets afsigelse tilskrevne  

 renter.
Efter de i øvrigt foreliggende oplysninger - herunder at der  

 forventedes en dividende på 13% af det samlede tilgodehavende på 432.029 kr.  

 svarende til 56.163 kr., hvilket beløb forlods måtte antages at dække  

 tilskrevne renter - fandt retten, at det fradragsberettigede rentetab. ville  

 kunne opgøres til 242.029 kr. -56.163 kr. eller til 185.866 kr.
 Den påklagede ansættelse blev herefter nedsat med dette beløb.
