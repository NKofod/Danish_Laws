 Til Politiet og Statens Bilinspektion  Cirkulæreskrivelse om ny  

 kørekortbekendtgørelse.
Justitsministeriet har den 1. juni 1992 udstedt en ny bekendtgørelse og et  

 nyt cirkulære om kørekort.
Bekendtgørelsen er offentliggjort i Lovtidende A  

 den 9. juni 1992 og cirkulæret er offentliggjort i Ministerialtidende den 11.  

 juni 1992. Særtryk vil blive udsendt, når de foreligger.
 Bekendtgørelsen og cirkulæret træder i kraft den 1. juli 1992, dog er der  

 efter bekendtgørelsens § 65 enkelte overgangsordninger.
 De væsentligste ændringer i bekendtgørelsen omhandler følgende:
 - tilladt totalvægt for påhængskøretøj ved kørsel med kørekort til  

 kategori B.
 - lægeattest udstedes af egen læge.
 - krav om, at undervisning i teori og praksis integreres og føl- ger  

 undervisningsplanernes afsnitsopdeling.
 - det er præciseret, hvornår og af hvem ansøgningsblanketten skal være  

 underskrevet.
 - antal af motorcykelelever under øvelseskørsel må højst være 3.
 - regler om tidspunkt for undervisning på lukket øvelsesplads og  

 undervisning på køreteknisk anlæg.
- ny køreprøve til erhvervsmæssig personbefordring.
Kørekort til  

 erhvervsmæssig personbefordring kan kun udstedes til den kate- gori, der  

 aflægges prøve i.
- politiet kan udvælge en evt. told.
En kørelærer må ikke fungere som tolk  

 ved køreprøver.
 - teoretisk del af en orienterende køreprøve er fremover skrift- lig.
 - straffebestemmelser for overtrædelse af bekendtgørelsen.
 - nye og detaljerede regler om køreprøven til traktor og motor- redskab.
 Den væsentligste ændring i cirkulæret er, at dele af forvaltningslovens  

 regler om begrundelse, partshøring m.v. er indarbejdet i cirkulæret.
Der vedlægges nogle eksemplarer af Justitsministeriets prøvevejledning til  

 afholdelse af køreprøver med tilhørende rettevejledning.
Prøvevejledningen  

 omfatter samtlige kategorier.
Den nye prøvevejledning skal anvendes fra den  

 1. juli 1992. Samtidig ophæves prøvevejledningen af 21. juni 1990.
 Følgende-cirkulæreskrivelser ophæves eller må anses for bortfaldet:
 - Justitsministeriets cirkulæreskrivelse af 12. september 1986 om ny  

 kørekortbekendtgørelse.
 - Justitsministeriets cirkulæreskrivelse af 19. december 1986 om  

 bekendtgørelse om syn, godkendelse og forsikring af motorkøre- tøjer, som  

 anvendes på lukkede øvelsespladser m.v.
 - Justitsministeriets cirkulæreskrivelse af 31. marts 1987 om  

 generhvervelse af førerret.
 - Justitsministeriets cirkulæreskrivelse af 31. marts 1987 om prøvested.
 - Justitsministeriets cirkulæreskrivelse af 11. august 1987 om  

 køreuddannelsen.
 - Justitsministeriets cirkulæreskrivelse af 21. januar 1988 om ændring af  

 kørekortbekendtgørelsen.
 - Justitsministeriets cirkulæreskrivelse af 25. februar 1988 om udlevering  

 af oplysninger fra politiets kørekortregistre til Rådet for  

 Trafiksikkerhedsforskning.
 - Justitsministeriets cirkulæreskrivelse af 16. oktober 1989 om  

 øvelseskørsel.
 - Justitsministeriets cirkulæreskrivelse af 12. december 1989 vedrørende  

 køretekniske anlæg m.v.
 - Justitsministeriets cirkulæreskrivelse af 22. december 1989 om ny  

 undervisningsplan vedrørende C-D og E.
 - Justitsministeriets cirkulæreskrivelse af 7. februar 1990 om ændring af  

 kørekortbekendtgørelsen.
 - Justitsministeriets cirkulæreskrivelse af 29. juni 1990 om lukkede  

 øvelsespladser og ændring af kørekortbekendtgørelsen.
 - Justitsministeriets cirkulæreskrivelse af 21. august 1990 om  

 erhvervsmæssig personbefordring og tilføjelse til prøvevejled- ningen.
 - Justitsministeriets cirkulæreskrivelse af 30. november 1990 vedrørende  

 køreprøve til stor erhvervsmæssig personbefordring.
 - Justitsministeriets cirkulæreskrivelse af 15. januar 1991 om gebyr for  

 køreprøve til kategori B/E.
 Der vedlægges en fortegnelse over de pr. 1. juli 1992 godkendte  

 køretekniske anlæg.
P.
M.
V.
E.
B.
Henrik Waaben BILAG VEJLEDNING FOR JUSTITSMINISTERIETS PRØVESAGKYNDIGE VED AFHOLDELSE AF KØREPRØVER.
 Denne prøvevejledning er udarbejdet i tilknytning til Justitsministeriets  

 undervisningsplaner for køreuddannelsen til kategorierne A (motorcykel), B  

 (almindelig bil), B/E (almindelig bil med tilkoblet stort påhængskøretøj),  

 C-D (lastbil og stor personbil) samt E (stort påhængskøretøj).
 De nærmere bestemmelser om køreuddannelsen og køreprøven fremgår af  

 Justitsministeriets bekendtgørelse om undervisningsplaner til kategorierne A,  

 B, B/E, C-D og E samt Justitsministeriets bekendtgørelse om kørekort.
 Prøvevejledningen skal anvendes fra den 1. juli 1992.
 Samtidig ophæves prøvevejledningen af 21. juni 1990.
 Justitsministeriet, den 11. juni 1992.
Henrik Waaben VEJLEDNING FOR JUSTITSMINISTERIETS PRØVESAGKYNDIGE VED AFHOLDELSE AF KØREPRØVER.
 Køreprøvens formål.
Formålet med køreprøven er, at den sagkyndige skal bedømme,  

 om aspiranten har erhvervet de kundskaber og  

 færdigheder, der er Teoriprøvens gennemførelse.
Forud for prøven kontrollerer den sagkyndige, at prøvelokalet er udluftet,  

 ryddet og i orden, at den udvalgte serie lysbilleder med tilhørende lydbånd  

 er sat i apparaterne, og at apparaterne fungerer fejlfrit.
Endvidere  

 kontrolleres, at afkrydsningsskemaerne svarer til den udvalgte  

 lysbilledserie.
 Udvalget skal ske således, at alle de udleverede serier benyttes i samme  

 omfang.
Ved aspirantens ankomst til prøvelokalet kontrolleres deres identitet.
Af  

 hensyn til prøvens afholdelse med flere aspiranter samtidig lukkes  

 prøvelokalet ved aftalt mødetid.
Aspiranter, der indfinder sig efter prøvens  

 begyndelse, kan ikke gives adgang til prøvelokalet og må have berammet ny  

 prøve mod betaling.
Under prøven må normalt kun den sagkyndige og dennes  

 medhjælper foruden aspiranter opholde sig i lokalet.
Ved prøvens begyndelse udleveres til hver aspirant et afkrydsningsskema,  

 som aspiranten udfylder med navn, fødselsdato og adresse.
Den sagkyndige  

 giver en kort orientering om prøvens forløb og understreger, at aspiranterne  

 ikke må benytte hjælpemidler under prøven.
Der må ikke kigges hos andre aspiranter under prøven.
Aspiranterne skal  

 under hele prøven holde blikket rettet mod deres eget skema eller  

 billedskærmen, således at misforståelser om kiggeri undgås.
Sker dette alligevel, anses prøven for ikke-bestået.
I sådanne tilfælde  

 skal den prøvesagkyndige af hensyn til prøvens uforstyrrede afvikling ikke  

 gribe ind under prøvens afholdelse.
 Den sagkyndige oplyser aspiranterne om, at der ved prøvens begyndelse  

 gives grundig orientering om, hvordan prøven forløber, og at det er tilladt  

 at rette i afkrydsningsskemaet.
 En rettelse skal ske ved tydelig overstregning af det forkert satte kryds  

 (udfyldning af hele rubrikken).
 Det præciseres, at der under prøven skal være fuldstændig ro i lokalet.
 Under prøve n holdes stadigt opsyn i prøvelokalet.
 Der bør normalt være en tilsynsførende for hver 10-15 aspiranter.
Efter prøven indsamles afkrydsningsskemaerne, og det oplyses, hvornår  

 prøveresultatet foreligger.
Resultatet af prøven skal meddeles aspiranten  

 straks efter prøvens afslutning.
 Teoriprøvens bedømmelse.
De udfyldte afkrydsningsskemaer bedømmes efter Justitsministeriets  

 rettevejledning.
Det fremgår heraf, hvor mange korrekte svar der kræves for  

 at bestå prøven. (Rettevejledning indsat som bilag).
 For aspiranter, der ikke har bestået prøven, markeres fejlsvar ved numrene  

 på de pågældende spørgsmål i Justitsministeriets bedømmelsesskema, der  

 henviser til de respektive afsnit i undervisningsplanen.
 Bedømmelsesskemaet udleveres til aspirantens orientering.
 De bedømte afkrydsningsskemaer opbevares i 3 måneder.
 Den praktiske prøves gennemførelse.
 Inden prøvens begyndelse kontrollerer den sagkyndige aspirantens  

 identitet.
Den sagkyndige skal forud for prøven i store træk have fastlagt en sådan  

 rute for kørslen, at aspiranten får lejlighed til at vise mest muligt af sine  

 orienterings- og manøvrefærdigheder i overensstemmelse med  

 undervisningsplanens delmålbeskrivelser.
Den sagkyndige skal tage hensyn til,  

 at ruten så vidt muligt ikke bringer aspiranten i særlig vanskelige  

 færdselssituationer under de første minutters kørsel.
 Den sagkyndige skal endvidere tage hensyn til, at kørsel på motorvej eller  

 motortrafikvej samt kørsel i mørke (eller i lygtetændingstiden i øvrigt) så  

 vidt muligt og da i hvert fald stikprøvevis indgår.
Hvad angår prøverutens længde skal den sagkyndige være opmærksom på, at  

 den praktiske prøve til almindelig bil, almindelig bil med stort  

 påhængskøretøj, lastbil, lastbil med stort påhængskøretøj og stor personbil normalt skal kunne gennemføres på 30-45 minutter, heri  

 medregnet kontrol af bilens udstyr.
Den praktiske prøve til motorcykel skal  

 normalt kunne gennemføres på 30 minutter, heri medregnet kontrol af  

 motorcyklens udstyr.
Såfremt det er praktisk muligt for den sagkyndige at  

 foretage de nødvendige observationer, kan prøvet gennemføres med to aspianter  

 ad gangen.
 Den praktiske prøve til motorcykel med sidevogn skal normalt kunne  

 gennemføres på 10-15 minutter, heri mdregnet kontrol af sidevognens udstyr.
Den sagkyndige skal give de nødvendige anvisninger om rute, manøvrer  

 o.s.v. tydeligt og i så god tid, at aspiranten kan nå at opfatte og forstå  

 dem og og nå at forberede og udføre det anviste.
Den sagkyndige skal lede  

 prøven på en sådan måde, at aspiranten ikke tilskyndes til at handle mod  

 færdselsreglerne og hensynet til sikkerheden i øvrigt eller tvinges ud i  

 unormale færdselssituationer.
Den sagkyndige skal under kørslen gribe ind ved  

 brug af bilens betjeningsudstyr, hvis det er nødvendigt af hensyn til  

 sikkerheden men ellers ikke.
 Under prøven til motorcykel skal aspiranten køre efter de anvisninger om  

 rute og manøvrer, som den sagkyndige giver over radioanlægget eller på anden  

 måde.
 Bedømmelse af den praktiske prøve.
 Det er vigtigt, at den sagkyndige bruger undervisningsplanen som grundlag  

 for bedømmelse af aspiranten, idet køreprøvens formål er at kontrollere, om  

 aspirantens orienterings- og manøvrefærdigheder svarer til de krav, der  

 fremgår af undervisningsplanens delmålbeskrivelser.
 Til brug ved bedømmelsen af aspiranten skal den sagkyndige under prøven  

 lægge følgende præstationskrav fra undervisningsplanens delmålbeskrivelser  

 til grund.
 At kunne kontrollere vil sige, at aspiranten uden brug af værktøj i  

 praksis skal kunne undersøge og herunder med egne ord forklare, om lovkrav  

 m.v. til køretøjet er opfyldt.
 At kunne angive årsager-til, indhold eller-betydning-af vil sige, at  

 aspiranten med egne ord kan beskrive eller forklare et emne.
 At kunne redegøre alment for vil sige, at aspiranten på et generelt,  

 populært niveau med egne ord kan beskrive eller forklare et emne.
 Som led i den praktiske prøve indgår bedømmelse af aspirantens færdigheder  

 i at kontrollere stikprøvevis udvalgte dele af køretøjets udstyr som anført i  

 undervisningsplanernes afsnit 1 om køretøjets indretning og udstyr.
Der må ved kontrollen ikke kræves brug af værktøj eller inspektion af ikke  

 umiddelbart tilgængelige dele af køretøjet.
Under kontrollen skal aspiranten  

 med egne ord kunne forklare de vigtigste lovkrav og tegn på fejl eller  

 mangler ved udstyret.
Den sagkyndige skal herunder være opmærksom på, at  

 kontrolprøven først og fremmest er en prøve i praktisk færdighed.
 Som led i den praktiske prøve til erhvervsmæssig personbefordring skal  

 aspiranten uden brug af værktøj kunne udpege de dele af køretøjet, der har  

 betydning for sikkerheden, herunder de dele hvor slid og slør fortrinsvis  

 opstår og vise indgående kendskab til bremsers og styretøjs brug, pasning og  

 vedligeholdelse samt til deres virkemåde i det omfang, som vedligeholdelse og  

 pasning kræver.
 Delmål, hvor aspiranten skal kunne udpege, hvor fejl i køretøjets udstyr  

 kan opstå, indgår i det praktiske prøvestof i forbindelse med aspirantens  

 kontrol af det pågældende udstyr.
 Delmål i undervisningsplan til kategori C-D og E, hvor aspiranten skal  

 kunne redegøre alment for tegn på fejl i køretøjets udstyr, indgår i det  

 praktiske prøvestof i forbindelse med aspirantens kontrol af det pågældende  

 udstyr.
At kunne udpege vil sige, at aspiranten i praksis skal kunne lokalisere  

 betjeningsudstyr eller umiddelbart tilgængelige køretøjsdele og angive ikke  

 umiddelbart tilgængelige køretøjsdeles omtrentlige placering.
Disse delmål  

 indgår i det praktiske prøvestof i forbindelse med normal betjening af  

 køretøjet under kørsel.
 At kunne aflæse og angive betydningen af instrumenter og kontrollys vil  

 sige, at aspiranten i forbindelse med normal betjening af køretøjet under  

 kørsel skal kunne anvende køretøjets instrumenter og forstå, hvad de  

 registrerer.
 At opfatte, genkende og bedømme eller forudse vil sige, at aspiranten  

 skal kunne bemærke bestemte forhold i en færdselssituation og forstå  

 forholdets sikkerhedsmæssige betydning.
 At-beherske orienterings-, manøvre- eller andre færdigheder vil sige, at  

 aspiranten i praksis skal kunne orientere sig kritisk, håndtere  

 betjeningsudstyr korrekt eller udføre manøvrer fejlfrit med køretøjet.
 Sådanne delmål indgår i det praktiske prøvestof.
 Det skal dog bemærkes, at nogle af de manøvrer, som indøves på lukket  

 øvelsesplads, ikke ved prøven skal udføres separat, men indgå i det praktiske  

 prøvestof i forbindelse med normal betjening af køretøjet under kørslen.
 Derimod indgår vending, bakning samt baglænskørsel omkring hjørner i det  

 praktiske prøvestof.
 Baglænskørsel omkring hjørner kan dog kun kræves udført med nogen  

 præcision.
 Ved prøve til kategori E udføres manøvren kun stikprøvevis og kun på  

 steder, hvor der ikke er anden trafik.
 At reagere hensigtsmæssigt vil sige, at aspiranten skal kunne føre  

 køretøjet og ændre hastighed, placering eller kørselsretning i  

 overensstemmelse med færdselsreglerne, hensynet til sikkerheden og til  

 trafikafviklingen.
 Ved den praktiske prøve skal den sagkyndige først og fremmest vurdere, om  

 aspirantens præstationer er præget af grundig indlæring i overensstemmelse  

 med undervisningsplanen.
 Der må ikke kræves egentlig rutineret eller fuldstændig fejlfri kørsel,  

 men den sagkyndige skal skelne mellem mere eller mindre alvorlige fejl.  

 Enkelte mindre alvorlige fejl bør ikke medføre, at prøven anses for  

 ikke-bestået, idet aspirantens kørsel skal bedømmes som helhed.
 Er aspirantens præstationer præget af flere og især gentagne mindre  

 alvorlige fejl, må prøven efter den sagkyndiges skøn anses for ikke-bestået.  

 En afgørende bedømmelse må normalt ikke foretages i den allerførste del af  

 prøven under hensyn til almindelig prøvenervøsitet.
Afgørende for, om fejl skal anses for mere eller mindre alvorlig, er dens  

 konsekvenser først og fremmest for færdselssikkerheden og dernæst for  

 trafikkens uhindrede afvikling.
Fejl vedrørende orientering eller  

 manøvrering, der indebærer nærliggende mulighed for påkørsel eller anden  

 ulykke, skal anses for alvorlige.
 Sådanne fejl kan derfor i sig selv medføre, at prøven bedømmes som  

 ikke-bestået, og den kan efter omstændighederne afbrydes.
Nærliggende mulighed for påkørsel eller anden ulykke omfatter ikke alene  

 tilfælde, hvor en modpart synligt er til stede.
Det kan også omfatte  

 tilfælde, hvor aspiranten viser tydelig mangel på omtanke og forudseenhed ved  

 at køre frem med en sådan placering på kørebanen eller med en sådan hatighed,  

 at aspiranten ikke kan nå at orientere sig og standse for skjulte hindringer,  

 som med en vis sandsynlighed kan dukke op.
 Gentagne fejl i betjening af køretøjet må anses for alvorlige, for så vidt  

 de tydeligt røber, at aspiranten ikke behersker køretøjet med fornøden  

 sikkerhed.
 Såfremt aspiranten ikke består prøven, skal den sagkyndige anføre  

 årsagerne hertil i ansøgningen om kørekort.
 Fejl kan markeres på Justitsministeriets bedømmelsesskema, som henviser  

 til de respektive afsnit i undervisningsplanen.
 Det eventuelt udfyldte skema udleveres til aspirantens orientering med  

 passende begrundelser eller bemærkninger i øvrigt.
 Erhvervsmæssig personbefordring til kategori D.
 Såfremt en aspirant indstiller sig til teoriprøve til erhvervsmæssig  

 personbefordring til kategori D samtidig med teoriprøven til kategori C D må  

 der ved den skriftlige prøve højst være 3 fejl for at bestå begge prøver.  

 Såfremt aspiranten har højst 5 fejl og dermed består prøven til C D, vil den  

 skriftlige teoriprøve kunne anvendes til opnåelse af kørekort til kategori C  

 D.
 Natteblindeprøver.
 Såfremt det i lægeattesten er anført, at aspiranten lider af  

 natteblindhed, skal den praktiske køreprøve afholdes på følgende måde:
 1. Der afholdes en almindelig køreprøve i dagtimerne  

 med sædvanlig påtegning om resultatet på ansøgningen om kørekort.
 Der udstedes ikke midlertidigt kørekort, selv om aspiranten består.
 2. Såfremt almindelig køreprøve bestås, aftales et  

 tidspunkt for afholdelse af natteblindeprøven snarest muligt.
 Prøven skal foregå på et tidspunkt i overgangen mellem dagslys og mørke.  

 Prøven skal køres på steder, der veksler mellem stærkt oplyste gader og ringe  

 oplyste gader.
 Formålet med prøven er at konstatere, om aspirantens øjne hurtigt nok  

 vænner sig til de skiftende lysforhold, og om orienteringsevnen derved  

 bevares.
 Hvis natteblindhed ikke ses at have indflydelse på aspirantens  

 orienteringsevne, noteres dette i ansøgningen om kørekort, og der udstedes  

 midlertidigt kørekort.
 Hvis det modsatte konstateres, påtegnes ansøgningen med en fyldestgørende  

 begrundelse, og det midlertidige kørekort udstedes med påtegning: Natteblind.  

 Motorkøretøj må kun føres uden for lygtetændingstiden.
 Justitsministeriets rettevejledning til teoriprøve med lysbilleder,  

 kategorierne A, B, C-D og E samt erhvervsmæssig personbefordring til kategori  

 B og D.
--------------------------------------------------------------------- Under teoriprøven udfylder aspiranten det udleverede afkrydsningsskema,  

 som omtalt i prøvevejledningen.
Skemaet rettes ved hjælp af  

 Justitsministeriets røde skabelon til serierne vedrørende kategori A og B og  

 de grønne skabeloner til serierne vedrørende kategori C-D og E.
 Til hver serie hører en skabelon.
 Det bør kontrolleres, at hovedet på skabelonen svarer til hovedet på  

 afkrydsningsskemaet.
Skabelonen lægges over afkrydsningsskemaet, således at de hvide felter i  

 skabelonen passer med rubrikkerne på afkrydsningsskemaet.
Korrekte  

 afkrydsninger skal herefter komme til syne i de hvide felter.
Ved enkelte  

 billeder, f.eks. kategori B, serie A, billede 1, svar nr. 3 er der et hvidt  

 felt i skabelonen for både »ja« og »nej«.
Det betyder, at  

 besvarelsen er korrekt med enten »ja«-kryds eller »nej«-kryds, - men ikke ved afkrydsning af både  

 »ja« og »nej«.
Afkrydsningsskemaet skal anses for tilfredsstillende besvaret og prøven  

 bestået, såfremt en aspirant har fejl-afkrydsning eller manglende afkrydsning  

 ved højst 5 billeder - uanset antallet af fejl-kryds eller manglende  

 afkrydsninger ved det enkelte billede.
Har en aspirant fejl eller manglende  

 afkrydsninger ved mere end 5 billeder, anses prøven for ikke-bestået.
 Ved prøven til kategori C-D/E anses prøven for bestået, hvis aspiranten  

 ikke har fejl ved mere end 3 billeder.
 Ved prøven til erhvervsmæssig personbefordring til kategori B eller D  

 anses prøven for bestået, hvis aspiranten ikke har fejl ved mere end 3  

 billeder.
