Nr LSF 44 Forslag til Lov om udbetaling af ydelser til militære invalider og deres  

 efterladte i de sønderjyske landsdele Fremsat af socialministeren (Aase Olesen) den 10. oktober 1990 Vedtaget ved tredjebehandling den 15. november 1990 Lov nr. 795 af 30/11/1990 Kapitel 1 Almindelige betingelser § 1. Til personer, der før den 15. juni 1920 i anledning af tysk  

 værnepligt har pådraget sig en invaliditet eller fået en bestående  

 invaliditet forværret, således at erhvervsevnen er nedsat, ydes erstatning  

 efter reglerne i denne lov.
Retten til erstatning er betinget af, at  

 modtageren har dansk indfødsret og fast bopæl og varigt ophold i Danmark, jf.  

 dog § 14, stk. 2.
Stk. 2. Enker efter personer, der før den 15. juni 1920 er dræbt  

 eller dødeligt såret i anledning af tysk værnepligt eller senere er afgået  

 ved døden som følge af sygdom eller beskadigelse, som er pådraget ved  

 værnepligten, tildeles ydelser efter reglerne i denne lov.
Retten til ydelser  

 er betinget af, at enken har fast bopæl og varigt ophold i Danmark, jf. dog §  

 14, stk. 2, og at enten enken eller den afdøde mand var dansk statsborger.
 Stk. 3. Personer, der er omfattet af lov nr. 351 af 7. august 1922  

 om pension til fhv. tyske tjenestemænd og sådannes efterladte i de  

 sønderjyske landsdele, omfattes ikke af denne lov.
 § 2. Invalid er den, der i anledning af tysk værnepligt, jf. § 1,  

 har fået en sådan legemsbeskadigelse, herunder vansirethed eller svaghed, at  

 der ikke er erhvervsevne, eller at erhvervsevnen er nedsat.
 Stk. 2. Hvis erhvervsevnen er nedsat med mindre end 10 pct., kan  

 der ikke tilkendes erstatning.
 § 3. Lige med den i § 1 nævnte værnepligt regnes:
1) Internering i koncentrationslejre under krigen 1914-18, for så vidt det  

 drejer sig om værnepligtigt mandskab, 2) de værnepligtiges befalede rejser fra hjemmet til garnisonen og  

 omvendt, 3) civilpersoners arbejde i militært øjemed efter ordre fra en militær  

 befalingshavende, 4) ikke værnepligtiges deltagelse i den frivillige sygepleje ved hæren.
Kapitel 2 Ydelserne § 4. For personer, der har pådraget sig invaliditeten under  

 krigsforhold, udgør den årlige erstatning uanset tjenestetid eller  

 tjenestegrad ved et erhvervsevnetab på :
 Stk. 2. Til personer, der er gift, og personer, der efter  

 tjenestemandsloven ligestilles hermed, ydes et tillæg på 25 pct.
 § 5. For personer, der har pådraget sig invaliditeten under  

 fredsforhold, udgør erstatningen 2/3 af den erstatning, der tilkommer  

 krigsinvalider, jf. § 4.
 § 6. De invalider, der omfattes af §§ 4 og 5, har krav på et  

 tillæg, hvis erhvervsevnetabet er på mindst 40 pct.
 Stk. 2. Tillægget udgør årligt ved en invaliditet på :
§ 7. Såfremt en invalid, der får erstatning efter §§ 4 eller 5,  

 samtidig får pension fra stat eller kommune, bortfalder den del af  

 erstatningen, der svarer til 20 pct. erhvervsevnetab, dog således at ingen  

 erstatning kan nedsættes til under halvdelen.
Endvidere bortfalder de dele af  

 erstatningen, der svarer til et erhvervsevnetab på over 60 pct.
Sker  

 pensionering på grund af den anerkendte militærinvaliditet, inden pågældende  

 har fået ret til den højeste pension, der kan opnås i stillingen, nedsættes  

 erstatningen kun, når pensionen og erstatningen overstiger den højeste  

 pension.
Fradraget udgør det overskydende beløb, dog ikke ud over det beløb,  

 der kan fradrages efter 1.-2. pkt.
 Stk. 2. Tillægget efter § 6 berøres ikke af bestemmelserne i stk.  

 1.
 § 8. Erstatningen bortfalder med udgangen af den måned, hvor  

 invaliden afgår ved døden.
 Stk. 2. Dør en invalid, der får erstatning, udbetales der uanset  

 dødsårsagen det tredobbelte af den afdødes sidste månedlige erstatning med  

 tillæg til enken.
§ 9. Hvis døden er en følge af invaliditeten, får de efterladte  

 eller andre private personer, der har bekostet begravelsen, et beløb på  

 indtil 5.585 kr.
I andre tilfælde kan der efter ansøgning tillægges den, der  

 har bekostet begravelsen, et tilsvarende beløb, hvis de nødvendige udgifter  

 ikke kan betales af afdødes bo.
 § 10. Gennem kommunalbestyrelsen i Sønderborg Kommune modtager  

 invaliden den nødvendige hjælp til behandling af den anerkendte  

 militærinvaliditet, selv om erhvervsevnetabet er mindre end 10 pct.
 § 11. Erstatning for tab af forsørger ydes til:
1) enker efter personer, der er dræbt eller dødeligt såret under  

 krigstjenesten, og 2) enker efter krigsinvalider, hvis død skyldes en lidelse, der er  

 pådraget ved militærtjeneste under krigsforhold. Ægteskabet skal være  

 indgået, før manden fyldte 60 år, og må ikke være indgået på hans dødsleje.
 Stk. 2. Erstatningen udgør årligt 26.395 kr.
 Stk. 3. Til enker efter tidligere værnepligtige officerer ydes et  

 tillæg til erstatningen på 30 pct.
 Stk. 4. Ansøgning om erstatning efter stk. 1 skal fremsættes  

 senest et år efter invalidens død.
 Stk. 5. Hvis enken dør eller indgår nyt ægteskab, bortfalder  

 erstatningen ved udgangen af den måned, hvor døden er indtrådt eller  

 ægteskabet er indgået.
Kapitel 3 Fælles bestemmelser § 12. Kommunalbestyrelsen i Sønderborg Kommune fastsætter og  

 udbetaler ydelser m.m. efter denne lov til militære invalider og deres  

 efterladte i de sønderjyske landsdele.
 § 13. Staten afholder kommunalbestyrelsens udgifter til ydelser  

 efter denne lov og til administration af loven.
 § 14. Alle erstatninger udbetales månedlig forud med 1/12 af  

 årsbeløbet og med lige store månedlige beløb.
Stk. 2. Erstatningen inddrages, hvis modtageren uden særlig  

 tilladelse opholder sig i udlandet.
Kommunalbestyrelsen i Sønderborg kan  

 meddele en sådan tilladelse.
 § 15. Krav på erstatning kan kun gøres til genstand for udlæg  

 eller anden form for retsforfølgning i anledning af statens krav om  

 tilbagebetaling af erstatning, der er oppebåret uretmæssigt.
 § 16. Såfremt en person mod bedre vidende uberettiget har  

 oppebåret erstatning efter denne lov eller har undladt at give  

 kommunalbestyrelsen i Sønderborg Kommune meddelelse om forandringer i  

 forhold, der medfører bortfald af erstatningen, kan kommunalbestyrelsen  

 træffe nærmere bestemmelse om, at beløb, der er oppebåret uberettiget,  

 tilbagebetales af den pågældende eller af dødsboet.
 § 17. De beløb, der kommer til udbetaling efter §§ 4, 5, 6, 9 og  

 11, reguleres en gang årligt den 1. juli med satsreguleringsprocenten, jf.  

 lov om en satsreguleringsprocent.
Kapitel 4 Ikrafttrædelse § 18. Loven træder i kraft den 1. januar 1991. Samtidig ophæves  

 lov om forsørgelse af militære invalider og sådannes efterladte i de  

 sønderjyske landsdele, jf. lovbekendtgørelse nr. 917 af 16. december 1986.
Oprindeligt fremsat forslag Kapitel 1 Almindelige betingelser § 1. Til personer, der før den 15. juni 1920 i anledning af tysk  

 værnepligt har pådraget sig en invaliditet eller fået en bestående  

 invaliditet forværret, således at erhvervsevnen er nedsat, ydes erstatning  

 efter reglerne i denne lov.
Retten til erstatning er betinget af, at  

 modtageren har dansk indfødsret og fast bopæl og varigt ophold i Danmark jf.  

 dog § 14, stk. 2.
Stk. 2. Enker efter personer, der før den 15. juni 1920 er dræbt  

 eller dødeligt såret i anledning af tysk værnepligt eller senere er afgået  

 ved døden som følge af sygdom eller beskadigelse, som er pådraget ved  

 værnepligten, tildeles ydelser efter reglerne i denne lov.
Retten til ydelser  

 er betinget af, at enken har fast bopæl og varigt ophold i Danmark jf. dog §  

 14, stk. 2, og at enten enken eller den afdøde mand var dansk statsborger.
 Stk. 3. Personer, der er omfattet af lov nr. 351 af 7. august 1922  

 om pension til fhv. tyske tjenestemænd og sådannes efterladte i de  

 sønderjyske landsdele, omfattes ikke af denne lov.
 § 2. Invalid er den, der i anledning af tysk værnepligt jf. § 1  

 har fået en sådan legemsbeskadigelse herunder vansirethed eller svaghed, at  

 der ikke er erhvervsevne, eller at erhvervsevnen er nedsat.
 Stk. 2. Hvis erhvervsevnen er nedsat med mindre end 10 pct., kan  

 der ikke tilkendes erstatning.
 § 3. Lige med den i § 1 nævnte værnepligt regnes:
1) Internering i koncentrationslejre under krigen 1914-18, for så vidt det  

 drejer sig om værnepligtigt mandskab, 2) de værnepligtiges befalede rejser fra hjemmet til garnisonen og  

 omvendt, 3) civilpersoners arbejde i militært øjemed efter ordre fra en militær  

 befalingshavende, 4) ikke værnepligtiges deltagelse i den frivillige sygepleje ved hæren.
Kapitel 2 Ydelserne § 4. For personer, der har pådraget sig invaliditeten under  

 krigsforhold, udgør den årlige erstatning uanset tjenestetid eller  

 tjenestegrad ved et erhvervsevnetab på :
 Stk. 2. Til personer, der er gift, og personer, der efter  

 tjenestemandsloven ligestilles hermed, ydes et tillæg på 25 pct.
 § 5. For personer, der har pådraget sig invaliditeten under  

 fredsforhold, udgør erstatningen 2/3 af den erstatning, der tilkommer  

 krigsinvalider jf. § 4.
 § 6. De invalider, der omfattes af §§ 4 og 5, har krav på et  

 tillæg, hvis erhvervsevnetabet er på mindst 40 pct.
 Stk. 2. Tillægget udgør årligt ved en invaliditet på :
§ 7. Såfremt en invalid, der får erstatning efter §§ 4 eller 5,  

 samtidig får pension fra stat eller kommune, bortfalder den del af  

 erstatningen, der svarer til 20 pct. erhvervsevnetab, dog således at ingen  

 erstatning kan nedsættes til under halvdelen.
Endvidere bortfalder de dele af  

 erstatningen, der svarer til et erhvervsevnetab på over 60 pct.
Sker  

 pensionering på grund af den anerkendte militærinvaliditet, inden pågældende  

 har fået ret til den højeste pension, der kan opnås i stillingen, nedsættes  

 erstatningen kun, når pensionen og erstatningen overstiger den højeste  

 pension.
Fradraget udgør det overskydende beløb, dog ikke udover det beløb,  

 der kan fradrages efter 1.-2. pkt.
 Stk. 2. Tillægget efter § 6 berøres ikke af bestemmelserne i stk.  

 1.
 § 8. Erstatningen bortfalder med udgangen af den måned, hvor  

 invaliden afgår ved døden.
 Stk. 2. Dør en invalid, der får erstatning, udbetales der uanset  

 dødsårsagen det tredobbelte af den afdødes sidste månedlige erstatning med  

 tillæg til enken.
§ 9. Hvis døden er en følge af invaliditeten, får de efterladte  

 eller andre private personer, der har bekostet begravelsen, et beløb på  

 indtil 5.585 kr.
I andre tilfælde kan der efter ansøgning tillægges den, der  

 har bekostet begravelsen et tilsvarende beløb, hvis de nødvendige udgifter  

 ikke kan betales af afdødes bo.
 § 10. Gennem kommunalbestyrelsen i Sønderborg kommune modtager  

 invaliden den nødvendige hjælp til behandling af den anerkendte  

 militærinvaliditet, selv om erhvervsevnetabet er mindre end 10 pct.
 § 11. Erstatning for tab af forsørger ydes til:
1) enker efter personer, der er dræbt eller dødeligt såret under  

 krigstjenesten, og 2) enker efter krigsinvalider, hvis død skyldes en lidelse, der er  

 pådraget ved militærtjeneste under krigsforhold. Ægteskabet skal være  

 indgået, før manden fyldte 60 år og må ikke være indgået på hans dødsleje.
 Stk. 2. Erstatningen udgør årligt 26.395 kr.
 Stk. 3. Til enker efter tidligere værnepligtige officerer ydes et  

 tillæg til erstatningen på 30 pct.
 Stk. 4. Ansøgning om erstatning efter stk. 1 skal fremsættes  

 senest et år efter invalidens død.
 Stk. 5. Hvis enken dør eller indgår nyt ægteskab, bortfalder  

 erstatningen ved udgangen af den måned, hvor døden er indtrådt, eller  

 ægteskabet er indgået.
Kapitel 3 Fælles bestemmelser § 12. Kommunalbestyrelsen i Sønderborg kommune fastsætter og  

 udbetaler ydelser m.m. efter denne lov til militære invalider og deres  

 efterladte i de sønderjyske landsdele.
 § 13. Staten afholder kommunalbestyrelsens udgifter til ydelser  

 efter denne lov og til administration af loven.
 § 14. Alle erstatninger udbetaleds månedlig forud med 1/12 af  

 årsbeløbet og med lige store månedlige beløb.
Stk. 2. Erstatningen inddrages, hvis modtageren uden særlig  

 tilladelse opholder sig i udlandet.
Kommunalbestyrelsen i Sønderborg kan  

 meddele en sådan tilladelse.
 § 15. Krav på erstatning kan kun gøres til genstand for udlæg  

 eller anden form for retsforfølgning i anledning af statens krav om  

 tilbagebetaling af erstatning, der er oppebåret uretmæssigt.
 § 16. Såfremt en person mod bedre vidende uberettiget har  

 oppebåret erstatning efter denne lov eller har undladt at give  

 kommunalbestyrelsen i Sønderborg kommune meddelelse om forandringer i  

 forhold, der medfører bortfald af erstatningen, kan kommunalbestyrelsen  

 træffe nærmere bestemmelse om, at beløb, der er oppebåret uberettiget,  

 tilbagebetales af den pågældende eller af dødsboet.
 § 17. De beløb, der kommer til udbetaling efter §§ 4,5,6,9 og 11  

 reguleres en gang årligt den 1. juli med satsreguleringsprocenten jf. lov om  

 en satsreguleringsprocent.
Kapitel 4 Ikrafttrædelse § 18. Loven træder i kraft den 1. januar 1991. Samtidig ophæves  

 lov om forsørgelse af militære invalider og sådannes efterladte i de  

 sønderjyske landsdele jf. lovbekendegørelse nr. 917 af 16. december 1986.
Bemærkninger til lovforslaget Almindelige bemærkninger Det faldende antal sager og alderssammensætningen blandt ydelsesmodtagere  

 efter lov om forsørgelse af militære invalider og sådannes efterladte i de  

 sønderjyske landsdele har bevirket, at der ikke længere er grundlag for at  

 opretholde Invalidenævnet med sekretariat.
Hertil kommer, at »Foreningen  

 af krigsbeskadigede og faldnes efterladte«, som efter de gældende  

 bestemmelser skal stille forslag om to af nævnets medlemmer, er ophørt med at  

 eksistere.
Der vil dog i nogle år endnu kunne blive tale om udbetaling af  

 ydelser.
Der var således ved udgangen af 1989 26 invalider og 34 enker, der  

 fik ydelser efter loven.
Invaliderne er over 90 år, mens enkerne er mellem 65  

 - 100 år.
Invaliderådet er efter den gældende lov ankeinstans for afgørelser, som  

 Invalidenævnet har truffet.
Invaliderådet har ikke haft sager til behandling  

 i adskillige år og foreslåes nedlagt.
 Regeringen ser gerne, at administrationen af disse sager fortsat sker i  

 Sønderjylland, og kommunalbestyrelsen i Sønderborg kommune har erklæret sig  

 indforstået med at overtage Invalidenævnets opgaver, således at udgifterne  

 til ydelser og til administration afholdes af staten.
 Det foreslås derfor, at kommunalbestyrelsen i Sønderborg kommune overtager  

 Invalidenævnets opgaver, og at kommunalbestyrelsens afgørelser efter denne  

 lov bliver endelige.
Lovforslaget indeholder i øvrigt de bestemmelser i den gældende lov, som  

 fortsat finder anvendelse.
Lovforslaget omfatter således de personer, som får  

 ydelser efter den gældende lov, og ydelserne er de samme, som udbetales efter  

 den gældende lov.
Bemærkninger til lovforslagets enkelte bestemmelser Til § 1 Bestemmelsen svarer til gældende lovs § 1.
Til § 2 Bestemmelsen svarer til gældende lovs § 2.
Til § 3 Bestemmelsen svarer til gældende lovs § 3.
Til § 4 Bestemmelsen svarer til gældende lovs § 6, stk. 1 og 2.
Til § 5 Bestemmelsen svarer til gældende lovs § 7.
Til § 6 Bestemmelsen svarer til gældende lovs § 8, stk. 1 og 2.
Til § 7 Bestemmelsen svarer til gældende lovs § 10.
Til § 8 Bestemmelsen i stk. 1 svarer til gældende lovs § 12, stk. 4. Bestemmelsen  

 i stk. 2 svarer til gældende lovs § 13, stk. 1.
Til § 9 Bestemmelsen svarer til gældende lovs § 14.
Til § 10 Bestemmelsen fastslår, at der gennem kommunalbestyrelsen i Sønderborg  

 kommune kan ydes hjælp til behandling af den anekendte invaliditet jf.  

 gældende lovs § 15.
Til § 11 Bestemmelsen i stk. 1 svarer til gældende lovs § 21, a) nr. 1) og nr. 2).  

 Bestemmelsen i stk. 2 svarer til bestemmelsen i gældende lovs § 23 om  

 krigsenkeforsørgelsen.
Bestemmelsen i stk. 3 gengiver bestemmelsen i den  

 gældende lovs § 46, der fortsat finder anvendelse.
Bestemmelsen i stk. 4  

 svarer til gældende lovs § 26, stk. 1. Bestemmelsen i stk. 5 svarer til  

 gældende lovs § 27, stk. 6.
Til § 12 Bestemmelsen foreslår, at kommunalbestyrelsen i Sønderborg kommune får  

 kompetencen til at fastsætte ydelser m.m. til de militære invalider og deres  

 efterladte i de sønderjyske landsdele.
Der henvises i øvrigt til de  

 almindelige bemærkninger.
Til § 13 Ifølge FL § 15.03.40. Socialforsikring i de sønderjyske landsdele, udgør  

 udgifterne til krigsinvalideforsørgelse, sygehjælp m.v. 1.240.000 kr., og  

 administrationsudgifterne 65.700 kr. for 1990. På grund af  

 alderssammensætningen vil udgifterne til ydelser være faldende i de kommende  

 år.
Kommunalbestyrelsen i Sønderborg kommune forventer, at udgifterne til  

 administration af ydelserne m.v. vil beløbe sig til 25.000 kr. i 1991.  

 Herefter vil udgifterne til administration falde med 5.000 kr. årligt.
Til § 14 Bestemmelsen i stk. 1 svarer til § 30, stk. 1 i den gældende lov.  

 Bestemmelsen i stk. 2 svarer til § 32, stk. 1, nr. 1 i den gældende lov.
Til § 15 Bestemmelsen gengiver de regler i den gældende lovs § 33, stk. 1, nr. 2,  

 som fortsat kan tænkes at finde anvendelse.
Til § 16 Bestemmelsen gengiver de regler i den gældende lovs § 35, som fortsat kan  

 tænkes at finde anvendelse.
Til § 17 Bestemmelsen gengiver reguleringsbestemmelsen i § 6 i lov nr. 386 af 13.  

 juni 1990 om ændring af forskellige lovbestemmelser om regulering af  

 overførsler m.v.
Til § 18 Bestemmelsen foreslår, at loven træder i kraft den 1. januar 1991, og at  

 den gældende lov samtidig ophæves.
