Landsskatteretskendelse vedr. fremførsel af underskud fra  

 afdød ægtefælle, hvor der var givet gældsnedsættelse efter ordning med  

 kreditorer Klagen skyldes, at skattemyndighederne  

 ikke har godkendt fremførsel af underskud fra klagerens afdøde ægtefælle.
Landsskatterettens afgørelse Skatteankenævnet har nedsat fremførsel  

 af underskud fra klagerens afdøde ægtefælle til 0 kr.
 Landsskatteretten stadfæster  

 skatteankenævnets afgørelse.
Sagens oplysninger Det fremgår af sagens oplysninger, at  

 klagerens ægtefælle døde den 3. februar 2002.
 Det fremgår af statusoversigt af 5. juli  

 2002, at boet var insolvent, idet aktiver og gældsposter er opgjort som  

 følger:
Samlede aktiver 84.368 KR.
 Samlede gældsposter:
Begravelsesomkostninger 15.323 kr- Anslåede boomkostninger 30.000 kr.
Anden simpel (usikret) gæld 3.482.969 kr.
 3.528.292 kr.
 Dividenden til usikret gæld var i  

 statusopgørelse anslået til 1,121 %.
Ved brev af 13. august 2002 forespurgte  

 bobestyren på vegne af klageren, om ToldSkat ville overdrage sin fordring på  

 afdøde til klageren mod betaling af 2 % af ToldSkats tilgodehavende, svarende  

 til 2 % af 236.306 kr. eller 4.726,12 kr.
Forespørgslen var begrundet i, at  

 klageren var interesseret i en afslutning af boet med henblik på at hensidde  

 i  

 uskiftet bo.  

 Klagerens tilbud forudsatte,  

 at alle berørte kreditorer accepterede, at boet afsluttedes på denne måde.  

 ToldSkat meddelte i brev af 15. august 2002, at man kunne tiltræde den  

 foreslåede afslutning af boet under forudsætning af, at alle berørte  

 kreditorer  

 accepterede dette.
Bobestyren oplyste den 6. november 2002, at samtlige  

 kreditorer  

 havde tiltrådt den foreslåede ordning.
Der var vedlagt en check på 2 % af  

 tilgodehavendet, og kreditorerne skulle samtidig underskrive og returnere en  

 transporterklæring.
Det fremgår af transporterklæringen, at ToldSkat  

 transporterede sine anmeldte tilgodehavender i det insolvente bo til afdødes  

 2  

 børn.
Transporterklæringen blev underskrevet og returneret til bobestyren den  

 8. november 2002.
 De 2 øvrige kreditorer havde ved  

 underskrivelsen transporteret deres fordringer til afdødes børn.
Skifteretten afsluttede den 7. februar  

 2003 bobehandlingen af dødsboet.
Det fremgår af rettens behandling, at da der  

 var tilvejebragt en ordning for afdødes gæld, således at boet nu måtte  

 betragtes som solvent, imødekom skifteretten den udleverede begæring af boet  

 til hensidden i uskiftet bo.
 I den endelige boopgørelse er der  

 fragået udgift til betaling af de 2 % dividende.
Skattemyndighedernes afgørelser Skatteforvaltningen har gjort gældende,  

 at boet efter afdøde ifølge oplysninger fra skifteretten blev udlagt til  

 klageren til hensidden i uskiftet bo.
Klageren indtrådte derfor i afdødes  

 stilling i relation til gæld og underskud til fremførsel, jf.  

 dødsboskattelovens § 59, stk. 1, nr. 5. Da gælden imidlertid efter ansøgning  

 fra klageren er nedsat med 3.413.310 kr. ved en samlet frivillig akkord, vil  

 der ikke være underskud at fremføre.
Der er henvist til ligningsvejledningens  

 afsnit E.L.2.2. om begrænsning i retten til af fremføre underskud og  

 personskattelovens § 13, stk. 1-5.
Forvaltningen har herefter bemærket, at  

 regionen ifølge indberettet materiale fra ToldSkat accepterede aftalen med  

 klageren ved brev af 15. august 2002 under forudsætning af, at alle berørte  

 kreditorer accepterede dette.
Accepten blev givet med udgangspunkt i  

 klagerens  

 økonomiske situation og ikke i børnenes.
Det fremgår af advokatens brev af 6.  

 november 2002 til ToldSkat, at samtlige kreditorer tiltrådte ordningen i  

 henhold til brev af 13. november 2002, som var i klagerens navn.
Der er  

 således  

 ikke sket et debitorskifte inden der skete faktisk betaling, hvorfor  

 underskudsfremførsel  

 fra afdøde ikke kan godkendes.
 Skatteankenævnet har ved sin afgørelse  

 lagt vægt på, at boet efter afdøde var insolvent, jf. cirkulæreskrivelse af  

 5.  

 juli 2002, og derfor som udgangspunkt skal behandles efter reglerne i  

 konkursskattelovens kapitel 3 A.
 Det er ankenævnets opfattelse, at  

 såfremt boet var afsluttet efter reglerne for insolvente boer, ville  

 skattemæssigt underskud fra afdøde kunne fremføres til fradrag i indkomst hos  

 længstlevende, jf. konkursskattelovens § 13 F, stk. 3.
Nærværende bo er imidlertid afsluttet  

 som et solvent bo ved at der blev indgået en samlet ordning med kreditorerne  

 mod betaling af 2 % af restgælden til ToldSkat og de to øvrige kreditorer.
En  

 afslutning  

 af boet efter reglerne for solvente boer forudsætter ifølge ankenævnet, at  

 boet  

 har opnået en ordning med kreditorerne.
Ankenævnet har herefter gjort gældende,  

 at en sådan ordning anses at være i stand efter tilbud fra klageren, jf. brev  

 af 13. august 2002 til kreditorerne.
Tilbuddet blev accepteret af  

 kreditorerne  

 under forudsætning af, at samtlige kreditorer tiltrådte ordningen, hvilket  

 skete den 6. november 2002. Det er herefter ankenævnets opfattelse, at der er  

 indgået en endelig aftale om gældseftergivelse på dette tidspunkt.  At  

 aftalen  

 blev indgået med klageren bestyrkes endvidere af, at der i boopgørelsen er  

 fragået udgift til dividende på 2 % til de omhandlede kreditorer.
Det forhold, at fordringerne blev  

 overdraget ved transport til børnene anses ifølge ankenævnet ikke at kunne  

 medføre et andet resultat, idet boet - såfremt det lægges til grund, at der  

 på  

 overdragelsestidspunktet ikke var opnået en ordning med de oprindelige  

 kreditorer - fortsat på dette tidspunkt ville være insolvent.
Boet ville  

 derfor  

 ikke kunne behandles efter reglerne for solvent boer, før der var indgået en  

 samlet ordning, nu med børnene som kreditorer.
Ankenævnet har herefter anført, at da  

 klageren i medfør af § 58, stk. 1, nr. 1, i dødsboskatteloven indtrådte i  

 afdødes skattemæssige stilling, succederedes der i underskud efter  

 dødsboskattelovens § 59, stk. 5. Det medfører ifølge ankenævnet, at  

 underskuddet kan overføres til fradrag i den efterlevendes indkomst efter de  

 regler, der ville have været gældende for afdøde.
Da der imidlertid er opnået  

 en  

 gældsnedsættelse på 3.413.310 kr. ved en samlet ordning, vil der ikke være  

 noget underskud til fremførsel, jf. personskattelovens § 13 a.
Klagerens påstand og argumenter Klagerens advokat har over for  

 Landsskatteretten nedlagt påstand om, at klageren er berettiget til  

 underskudsfremførsel fra sin afdøde ægtefælle.
 Advokaten har til støtte for påstanden  

 særligt gjort gældende:
 Der er ikke opnået nogen  

 gældseftergivelse for afdøde.
Afdødes bo er som følge heraf insolvent  

 og der eksisterer ikke nogen regel, som afskærer den efterlevende ægtefælle  

 fra  

 at sidde i uskiftet bo blot fordi førstafdøde er insolvent.
Når enken sidder  

 i  

 uskiftet bo er der ingen tvivl om, at hun er berettiget til at fremføre  

 afdødes  

 underskud.
Det beror på en misforståelse når Fællesankenævnet  

 påberåber sig indholdet af boopgørelsen.
I uskiftede boer skal der ikke  

 indleveres boopgørelse til myndighederne og eventuelle opgørelser er derfor  

 kun  

 til internt brug.
 Landsskatterettens bemærkninger og  

 begrundelse Skifteretten afsluttede den 7. februar  

 2003 bobehandlingen af dødsboet efter klagerens afdøde ægtefælle ved at  

 imødekomme klagerens begæring om at hensidde i uskiftet bo i medfør af  

 dødsboskiftelovens § 24, idet der var tilvejebragt en ordning for afdødes  

 gæld,  

 således at dødsboet nu måtte betragtes som solvent.
Det fremgår af dødsboskattelovens § 59,  

 stk. 1, (lovbekendtgørelse nr. 47 af 19. januar 2000), at klageren ved sin  

 hensidden i uskiftet bo indtrådte i afdødes skattemæssige stilling med hensyn  

 til aktiver og passiver, der tilhørte afdøde.
Underskud i den afdøde  

 ægtefælles  

 indkomst i årene forud for dødsåret og for dødsåret kan ifølge  

 dødsboskattelovens § 59, stk. 5, overføres til fradrag i den efterlevende  

 ægtefælles indkomst efter de regler, der ville have været gældende for  

 afdøde.
Det fremgår af sagens oplysninger, at  

 dødsboet efter anmodning fra klageren indgik en aftale om en samlet ordning  

 med  

 kreditorerne om nedsættelse af afdødes gæld, hvorved kreditorerne alene fik 2  

 %  

 af deres tilgodehavende dækket.
Gældsnedsættelsen var accepteret af alle  

 parter  

 forinden skifterettens afsluttende bobehandling den 7. februar 2003, hvor det  

 blev meddelt, at klageren var berettiget til at hensidde i uskiftet bo.
Det fremgår af personskattelovens regler  

 om underskudsfremførsel, at fradragsberettiget uudnyttet underskud nedsættes  

 i  

 det omfang personen opnår gældsnedsættelse.
Underskuddet nedsættes med det  

 beløb, hvormed gælden er nedsat, jf. personskattelovens § 13 a, stk. 1,  

 (lovbekendtgørelse nr. 918 af 4. oktober 2000).
Landsskatteretten finder på baggrund  

 heraf, at der ikke er noget underskud fra afdøde til fremførsel i klagerens  

 skattepligtige indkomst.
Den påklagede afgørelse stadfæstes derfor.
