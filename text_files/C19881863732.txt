Til virksomheder, der er registreret efter olieafgiftsloven og andre olieleverandører Afgiftsfri olie til fiskerfartøjer Folketinget har vedtaget et forslag til lov om ændring af lov om afgift af  

 visse olieprodukter, som betyder, at olie til brug om bord i fiskerfartøjer  

 på 5 BRT og derover kan leveres uden olieafgift.
 Den nye ordning træder i kraft den 1 januar 1989.
Afgiftsfri leverancer Alle olieleverandører kan levere olie uden afgift til fiskerfartøjer på 5  

 BRT og derover.
Leverandører, der ikke er registreret efter olieafgiftsloven og som derfor  

 køber olien i beskattet stand, kan få bevilling til godtgørelse af afgift af  

 den olie, som leveres til fiskerfartøjerne.
Ansøgning om en sådan bevilling  

 afgives til distriktstoldkamret.
Over for ejerne af fiskerfartøjerne vil ordningen blive administreret ved  

 hjælp af fritagelsesbevillinger.
Det betyder, at en ejer af et fiskerfartøj  

 på 5 BRT og derover - for at få leveret afgiftsfri olie - skal være i  

 besiddelse af en fritagelsesbevilling, der udstedes af toldvæsenet.
 Ved levering af afgiftsfri olie til et fiskerfartøj skal leverandøren  

 sikre sig, at ejeren af fartøjet har en sådan bevilling.
 Hvis leverandøren ikke kan få dokumenteret bevillingsforholdet ved, at  

 bevillingen fremlægges, kan distriktstoldkamret give oplysning herom.
 Udstedte salgsfakturaer eller bilag hertil over leverancer til  

 fiskerfartøjer skal bl a indeholde oplysning om fiskerfartøjets nummer og  

 navn samt følgende påtegning: »afgiftspligtig olie excl afgift«.
Indkøbsforeninger eller lignende Det tillades, at direkte leverancer af olie fra registrerede  

 olieleverandører til fiskerfartøjer på 5 BRT og derover, som faktureres til  

 en indkøbsforening eller lignende, kan ske uden olieafgift.
 Udstedte fakturaer eller bilag hertil til indkøbsforeningen eller lignende  

 skal indeholde samme oplysninger, som når leverandøren både leverer og  

 fakturerer olien direkte til bevillingshaveren.
 Fakturaer, som indkøbsforeningen efterfølgende udsteder til en  

 bevillingshaver, skal ligeledes indeholde oplysning om fiskerfartøjets nummer  

 og navn, samt at der er tale om en leverance af »afgiftspligtig olie  

 excl olieafgift«.
 Andre leverancer af olie, som faktureres til en indkøbsforening eller  

 lignende, skal fortsat ske i afgiftsberigtiget stand.
Afgiftspligtige leverancer Andre leverancer af olie til en bevillingsvirksomhed end leverancer til  

 brug om bord i fiskerfartøjer på 5 BRT og derover, skal fortsat ske i  

 afgiftsberigtiget stand.
Afgiften af sådan olie, der bruges til  

 erhvervsmæssige formål, kan bevillingsvirksomheden få godtgjort på sædvanlig  

 måde.
Overgangsregler Olie, som leveres til et fiskerfartøj efter den 1 januar 1989, men inden  

 fiskerfartøjets ejer har fået sin bevilling, kan leveres uden olieafgift på  

 betingelse af, at ejeren inden den 1 marts 1989 dokumenterer  

 bevillingsforholdet.
 Hvis bevillingsforholdet ikke dokumenteres inden den 1 marts 1989, skal  

 leverandøren straks efteropkræve afgiften.
Yderligere oplysninger Hvis De ønsker yderligere oplysninger, er De velkommen til at henvende Dem  

 til Deres distriktstoldkammer.
