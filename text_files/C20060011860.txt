Vejledning  

 om tilsyn med kommunernes administration af reglerne om rådighed,  

 konsekvenser  

 og sanktioner for personer, der søger om eller får hjælp alene på grund af  

 ledighed I bekendtgørelse nr. 1404 af 13. december 2006 om tilsynet med  

 kommunernes administration af reglerne om rådighed, konsekvenser og  

 sanktioner  

 for personer, der søger om eller får hjælp alene på grund af ledighed, er der  

 fastsat regler om tilsynet.
 Denne vejledning beskriver, hvad kommunerne skal gøre ved  

 direktoratets tilsyn efter reglerne i lov om aktiv socialpolitik og lov om  

 integration af udlændinge i Danmark (integrationsloven).
 Denne vejledning erstatter vejledning nr. 51 af 9. juni 2004 om  

 tilsynet med kommunernes administration af reglerne om rådighed, konsekvenser  

 og sanktioner for personer, der søger om eller får hjælp alene på grund af  

 ledighed.
Formål § 1.  

  

 Formålet med tilsynet er at medvirke til at sikre kvaliteten af kommunernes  

 administration af rådighedsvurderinger.
Til § 1 Det er Arbejdsdirektoratets (direktoratets) opgave  

 at  

 medvirke til, at kommunerne har en høj kvalitet i sagsbehandlingen ved  

 rådighedsvurderinger.
Formålet med tilsynet er at sikre, at kommunerne administrerer  

 efter de gældende regler om rådighed, konsekvenser og sanktioner mv.
En  

 korrekt  

 administration vil sikre, at modtagere af kontanthjælp, starthjælp eller  

 introduktionsydelse reelt står til rådighed for arbejdsmarkedet.
Det  

 indebærer  

 bl.a., at de skal deltage i tilbud efter afsnit IV i lov om en aktiv  

 beskæftigelsesindsats eller kapitel 4 i integrationsloven, eller modtage  

 formidlet arbejde.
 Tilsynet skal også bidrage til, at kommunerne forebygger og  

 standser fejludbetalinger af ydelser.
 Endelig vil den viden, der samles ved tilsynet, skabe større  

 kendskab og gennemsigtighed med kommunernes administration af området.
Anvendelsesområde §  

  

  2.  

  

 Arbejdsdirektoratet  

 (direktoratet) fører tilsyn med kommunernes afgørelser om rådighed,  

 konsekvenser og sanktioner efter §§ 13-13 c og 38 a-41 i lov om aktiv  

 socialpolitik.
 Stk. 2.  

  

 Direktoratet fører også tilsyn med kommunernes afgørelser om rådighed,  

 konsekvenser  

 og sanktioner efter §§ 25-  

 25 a  

 og 30-31 i lov om integration af udlændinge i Danmark.
 Stk. 3.  

  

 Tilsynet  

 omfatter kun sager om personer, der søger om eller får kontanthjælp,  

 starthjælp eller introduktionsydelse, og som kun har ledighed som problem  

 (matchkategori 1-3).
Til § 2, stk. 3 Direktoratet fører kun tilsyn med sager, der  

 vedrører  

 modtagere af kontanthjælp, starthjælp og introduktionsydelse, som alene har  

 ledighed som problem (matchkategori 1-3).
 Hvis kommunen vurderer, at en person, der er omfattet af § 2,  

 har andre problemer end ledighed (matchkategori 4-5), og derfor ikke skal  

 være  

 registreret som arbejdssøgende hos staten i jobcenterene, udgår sagen af  

 tilsynet.
 Tilsynsformen mv.
 § 3.  

  

 Direktoratet  

 fører tilsyn efter § 2 ved en central stikprøvekontrol, ved tilsynsbesøg  

 i kommunerne eller ved spotundersøgelser.
Til § 3 Direktoratet foretager stikprøvekontrol,  

 tilsynsbesøg og  

 spotundersøgelser fordelt over året i kommunerne.
Når en kommune skal indgå i  

 tilsynet, får kommunen nærmere besked om dette.
Central stikprøvekontrol § 6 .  


  

 Direktoratet udvælger de sager, som skal indgå i den centrale  

 stikprøvekontrol blandt sager om personer, der er omfattet af § 2, som  

 er registreret hos staten i jobcenteret som arbejdssøgende, og som har  

 handlet på en sådan måde, at kommunen har pligt til at vurdere personens  

 rådighed og eventuelt give en sanktion mv.
 Stk. 2.  

  

 Direktoratet  

 afgør størrelsen og sammensætningen af stikprøvekontrollen før det enkelte  

 tilsyn og giver kommunen besked.
Til § 6, stk. 1 Direktoratet kan indhente sager til  

 stikprøvekontrollen  

 på baggrund af underretninger fra staten i jobcenteret om, at en person har  

 haft en negativ hændelse, fx ikke er mødt til en samtale hos staten i  

 jobcenteret.
Direktoratet kan også indhente sager fra kommunerne på baggrund af  

 oplysninger fra Arbejdsmarkedsportalens Ledelsesrapporter.
Direktoratet  

 foretager en søgning af personer, som kommunen har indplaceret i  

 matchkategori  

 1-3. Herfra udvælger direktoratet et antal cpr.nr., og anmoder kommunen om at  

 oplyse, hvilke af disse personer, som har haft en negativ hændelse i en  

 bestemt  

 periode.
En negativ hændelse kan fx være, at personen er udeblevet fra et  

 kommunalt tilbud.
 På baggrund af kommunens oplysninger om personer, som har haft en  

 negativ hændelse, udvælger direktoratet et antal cpr.nr., som skal indgå i  

 tilsynet.
Direktoratet kan også indhente sager fra kommunerne ved at anmode  

 en kommune om i en given periode at registrere alle negative hændelser, som  

 personer, der er omfattet af § 2, har haft.
Herefter udvælges et antal  

 sager fra denne liste til at indgå i tilsynet.
 Direktoratet kan endelig indhente sager ved at foretage udtræk fra  

 sanktionsregisteret, som består af kommunernes oplysninger om, hvorfor en  

 person har fået en sanktion, og hvilken sanktion personen har fået.  

 Direktoratet skal henvise til bekendtgørelse om kommunernes pligt til at  

 levere  

 data om afgørelser om konsekvenser og sanktioner til det fælles datagrundlag.  

 Direktoratet  

 udvælger et antal sager på baggrund af de leverede data til at indgå i  

 tilsynet.
 De negative hændelser kan fx være, når personen:
1)  

 	  

 afslår et formidlet  

 arbejde, 2)  

 	  

 udebliver fra en  

 formidlingssamtale (jobsamtale) eller en kontaktdato hos staten i  

 jobcenteret, 3)  

 	  

 udebliver fra en formidlingssamtale  

 (jobsamtale) eller en samtale i det individuelle kontaktforløb (jobsamtale) i  

 kommunen i jobcenteret, 4)  

 	  

 udebliver fra en  

 opfølgningssamtale i kommunen, 5)  

 	  

 undlader efter krav  

 fra kommunen eller staten i jobcenteret at søge konkrete, åbne jobordrer, 6)  

 	  

 uden en rimelig grund  

 ophører med sit arbejde, 7)  

 	  

 ikke giver besked til  

 kommunen eller staten i jobcenteret, kommunen eller arbejdsgiveren om sygdom,  

 hvor den ledige er givet et tilbud efter lov om en aktiv  

 beskæftigelsesindsats  

 eller integrationsloven eller skal møde til en jobsamtale hos en  

 arbejdsgiver, 8)  

 	  

 uden en rimelig grund  

 afviser tilbud om arbejde, tilbud efter lov om en aktiv beskæftigelsesindsats  

 eller integrationsloven eller anden beskæftigelsesfremmende foranstaltning, 9)  

 	  

 udebliver fra et  

 tilbud eller anden beskæftigelsesfremmende foranstaltning efter lov om en  

 aktiv  

 beskæftigelsesindsats eller integrationsloven, eller 10)  

 	  

 undlader senest 1  

 måned efter registrering som arbejdssøgende hos staten i jobcenteret at  

 indlægge  

 sit CV i Jobnet.
§ 7.  

  

 Når  

 en sag er udvalgt til tilsyn, skal kommunen sende kopi af de relevante  

 sagsakter i sagen til direktoratet senest 14 dage efter, at den er blevet  

 bedt om det.
Hvis kommunen ikke kan sende materialet inden for fristen, skal  

 den oplyse hvorfor og hvornår materialet så vil blive sendt.
Stk. 2.  

  

 Materialet  

 skal sendes med sikker elektronisk post.
Hvis dette ikke er muligt, skal  

 kommunen sende materialet med post.
Til § 7, stk. 1 Kommunen skal sende alt relevant materiale i sagen  

 til  

 direktoratet.
 Dette kan være kommunens:
1)  

 	  

 oplysning om den  

 hændelse eller de grunde, der har ført til rådighedsvurderingen, fx besked  

 fra  

 staten i jobcenteret om, at en person, der er omfattet af § 2, ikke er  

 mødt til eller har afslået en aktivitet, 2)  

 	  

 breve, telefon- eller  

 samtalenotat mv. om, hvad personen har forklaret om hændelsen, 3)  

 	  

 oplysning om  

 rådighedsvurderingen og resultatet heraf, 4)  

 	  

 oplysning om  

 vurderingen af, om hændelsen skal medføre en sanktion eller have konsekvenser  

 for udbetalingen af hjælp, fx nedsættelse af hjælpen, 5)  

 	  

 oplysning om andre  

 hændelser inden for de seneste 12 måneder, der har ført til en sanktion, 6)  

 	  

 kopi af afgørelsen  

 til personen, 7)  

 	  

 oplysning om, hvilken  

 ydelse personen modtager, 8)  

 	  

 timesedler, 9)  

 	  

 udbetalingsspecifikationer,  

 og 10)  

 	  

 andet relevant  

 materiale til brug for vurderingen af sagen, fx lægeerklæringer, udtalelser  

 fra  

 arbejdsgiver mv.
 Hvis kommunen fører journalark, hvor de oplysninger, der fremgår  

 af ovenstående liste, er journalført, skal kommunen sende arkene til  

 direktoratet.  

 Hvis der indgår oplysninger om forhold, der ikke angår tilsynet, skal  

 kommunen  

 sørge for, at disse ikke sendes til direktoratet.
Direktoratet har udarbejdet en checkliste til brug for kommunernes  

 sagsbehandling.
Tjeklisten ligger på direktoratets hjemmeside, www.adir.dk.
De oplysninger, der er nævnt i ovenstående liste, bør ligge i  

 sagerne.
Det skyldes, at kravene til dokumentation, sagsoplysning mv. skal  

 opfyldes ved kommunens sagsbehandling i sager om personer, der er omfattet af  

 § 2. Kravene er fastsat i forvaltningsloven, offentlighedsloven, lov om  

 retssikkerhed og almindelige retsgrundsætninger.
 Der er også fastsat krav i bekendtgørelse om statsrefusion og  

 tilskud, samt regnskabsaflæggelse og revision på Socialministeriets og øvrige  

 ministeriers ressortområder.
Når kommunen sender materialet til direktoratet, skal kommunen  

 underrette de personer, hvis sager indgår i tilsynet, om deres rettigheder  

 efter Persondataloven.
Direktoratet har udarbejdet en orienteringsskrivelse,  

 som ligger på direktoratets hjemmeside  www.adir.dk  under  

 overskriften Persondataloven.
Til § 7, stk. 2 Kommunerne kan på direktoratets hjemmeside se,  

 hvordan  

 de kan sende oplysninger til direktoratet med sikker post.
Kommunerne skal  

 følge den fremgangsmåde, som er beskrevet på hjemmesiden for at sikre, at  

 personfølsomme oplysninger sendes krypteret og signeret.
Tilsynsbesøg § 8.  

  

 Direktoratet vælger de sager, som skal indgå i tilsynsbesøget, efter de  

 kriterier,  

 som er nævnt i § 6, stk. 1.
 Stk. 2.  

  

 Direktoratet  

 afgør størrelsen og sammensætningen af sagerne, som skal indgå i  

 tilsynsbesøget og giver kommunen besked.
Til § 8, stk. 1 Tilsynet omfatter sager, hvor kommunen har pålagt  

 en  

 person, der er omfattet af § 2, en sanktion mv.
Tilsynet omfatter også  

 sager, hvor kommunen har vurderet, at der ikke skulle foretages mere.
Til § 8, stk. 2 Når direktoratet har valgt sager til brug for  

 tilsynsbesøget, får kommunen besked om, hvilke sager direktoratet ønsker at  

 se.
 Hvis kommunen vurderer, at en person, der er omfattet af § 2,  

 har andre problemer end ledighed, og derfor ikke skal være registreret som  

 arbejdssøgende hos staten i jobcenteret, vil sagen ikke indgå i tilsynet.
 Kommunen skal give direktoratet besked om dette hurtigst muligt  

 efter, at kommunen har fået besked om, at en sag skal indgå i tilsynet.
 § 9.  

  

 Ved  

 et tilsynsbesøg i kommunen skal direktoratet have adgang til de relevante  

 akter i de sager, som direktoratet ønsker at føre tilsyn med.
Stk. 2.  

  

 Et  

 tilsynsbesøg varsles 14 dage før besøget.
Direktoratet oplyser ved varslet,  

 hvilke konkrete sager der skal indgå i tilsynet.
 Stk.3.  

  

 Kan  

 direktoratet ikke vurdere sagen endeligt under tilsynsbesøget, anmoder  

 direktoratet  

 kommunen om kopi af materialet i sagen.
Stk. 4.  

  

 Hvis  

 kommunen ikke kan give direktoratet kopi af materialet i sagen ved besøget,  

 skal den sende det til direktoratet senest 14 dage efter besøget.
Hvis  

 kommunen ikke kan sende materialet inden for fristen, skal den oplyse hvorfor  

 og hvornår materialet så vil blive sendt.
Stk. 5.  

  

 Materialet  

 skal sendes med sikker elektronisk post.
Hvis dette ikke er muligt, skal  

 kommunen sende materialet med post.
Til § 9, stk. 1 Direktoratet skal henvise til vejledningen til  

 § 7,  

 stk. 1, hvor det fremgår, hvilket materiale direktoratet skal have  

 adgang  

 til.
Til § 9, stk. 5 Se vejledningen til § 7, stk. 2.
Spotundersøgelser § 10.  

  

 Direktoratet kan vælge at foretage tilsyn ved spotundersøgelser.
 Stk. 2.  

  

 Når en  

 spotundersøgelse skal foretages, anmoder direktoratet kommunen om oplysninger  

 om sager om personer, der er omfattet af § 2, som er registreret hos  

 staten i jobcenteret som arbejdssøgende, og som har handlet på en sådan måde,  

 at kommunen har pligt til at vurdere personens rådighed og eventuelt give en  

 sanktion mv.
 Stk. 3.  

  

 Direktoratet  

 afgør størrelsen og sammensætningen af spotundersøgelsen og giver kommunen  

 besked.
Til § 10, stk. 1 Direktoratet kan vælge at foretage tilsyn via en  

 spotundersøgelse.
Det kan fx være et område, hvor tilsynet har vist, at  

 kommunerne har problemer med administrationen eller områder, hvor der er  

 opstået tvivl om, hvorvidt administrationen af rådighedsreglerne er  

 hensigtsmæssig.
Til § 10, stk. 2 Når direktoratet har valgt, at der skal foretages  

 en  

 spotundersøgelse, kan direktoratet udvælge sager, som beskrevet i § 6 og  

 vejledningen til § 6.
 Direktoratet kan også anmode kommunerne om oplysninger om, hvilke  

 personer, der fx ikke er blevet ansat i et formidlet arbejde og hvilken  

 konsekvens det har fået for personen.
 § 11.  

  

 Spotundersøgelsen  

 gennemføres efter samme retningslinier, som beskrevet i § 7 og § 9.
Til § 11 Direktoratet skal henvise til vejledningen til  

 § 7  

 og § 9.
Resultatet af tilsynet § 12.  

  

 Direktoratet meddeler sin vurdering af den enkelte sag til kommunen.
Stk. 2.  

  

 Hvis  

 direktoratet ikke er enig i kommunens vurdering af sagen og vurderer, at der  

 ikke kan anmeldes et beløb til statsrefusion, hører direktoratet kommunen.  

 Kommunen har 14 dage til at komme med bemærkninger.
Direktoratet meddeler  

 herefter sin endelige vurdering af sagen.
Til § 12 Direktoratet kan ikke ændre en kommunes afgørelse  

 overfor en person, hvis sag indgår i tilsynet.
 Direktoratet kan heller ikke anmode en ankeinstans om at tage en  

 afgørelse op til behandling, selv om direktoratet har vurderet, at der er  

 fejl  

 i kommunens afgørelse.
Ankesystemet er ikke bundet af direktoratets vurdering ved  

 tilsynet.
De kan fx i en ankesag foretage den nødvendige helhedsvurdering af  

 personens situation.
De kan dermed nå til en anden afgørelse end resultatet  

 af  

 direktoratets tilsyn.
Til § 12, stk. 2 Kommunen vil altid blive hørt i en sag, hvor  

 direktoratet  

 umiddelbart vurderer, at kommunen ikke har ret til at anmelde et beløb til  

 statsrefusion for en periode.
Dette sker for, at kommunen kan se grundlaget  

 for  

 direktoratets vurdering og har mulighed for at komme med bemærkninger eller  

 nye  

 oplysninger i sagen.
Kommunen har 14 dage til at svare.
Direktoratet sender  

 derefter sin endelige vurdering af sagen til kommunen.
Hvis en kommune har truffet en forkert afgørelse, og dette ikke  

 får refusionsmæssige konsekvenser, meddeler direktoratet sin vurdering til  

 kommunen  

 uden forudgående høring.
Kommunen kan dog altid komme med bemærkninger eller  

 nye oplysninger til sagen.
Direktoratet vil herefter genvurdere sagen og give  

 kommunen meddelelse om resultatet.
Direktoratet skal have de nye oplysninger  

 inden 14 dage efter, at kommunen har modtaget direktoratets vurdering i  

 sagen.
§ 13.  

  

 Direktoratet giver kommunalbestyrelsen en samlet meddelelse om resultatet af  

 tilsynet og orienterer samtidig kommunens revisor.
Meddelelsen gives senest 3  

 måneder efter afslutningen af tilsynet.
Hvis meddelelsen ikke kan gives inden  

 for fristen, oplyser direktoratet kommunen om årsagen til dette, og om  

 hvornår kommunen kan forvente meddelelsen.
 Stk. 2.  

  

 Meddelelsen  

 indeholder bl.a. følgende:
1)  

 	  

 en vurdering af, om  

 afgørelserne følger de gældende regler på området, og 2)  

 	  

 en vurdering af, om  

 der er udbetalt ydelser fejlagtigt, med den virkning at der skal ske  

 refusionsmæssig berigtigelse.
 Stk. 3.  

  

 Direktoratet  

 kan sammen med meddelelsen anmode kommunen om at gøre rede for forhold, som  

 er konstateret ved tilsynet.
Stk. 4.  

  

 Hvis det  

 konstateres, at der ikke er retningslinjer eller beskrivelser af  

 forretningsgange for sagsbehandlingen, kan direktoratet henstille, at der  

 bliver udarbejdet sådanne.
Udarbejdelsen af disse skal ske med inddragelse af  

 kommunens revisor.
 Stk. 5.  

  

 Hvis  

 direktoratet ved tilsynet konstaterer, at særlige forhold gør sig gældende i  

 en kommune, fx en særlig høj fejlprocent eller særligt alvorlige fejl, kan  

 direktoratet indlede en dialog med kommunen om forholdet.
Til § 13, stk. 1 Direktoratet giver kommunalbestyrelsen meddelelse  

 om  

 resultatet af det enkelte tilsyn.
Direktoratet orienterer samtidig kommunens  

 revisor.
Det sker bl.a. for, at kommunen og kommunens revisor kan sørge for  

 en  

 eventuel refusionsmæssig berigtigelse.
 Meddelelsen gives også for, at kommunens revisor kan foretage  

 yderligere undersøgelser.
Til § 13, stk. 2 Meddelelsen indeholder en samlet gennemgang og  

 vurdering  

 af resultatet af tilsynet.
Følgende vil fremgå af meddelelsen:
  

 	  

 hvor mange sager,  

 der er truffet en forkert afgørelse i,   

 	  

 hvor mange sager,  

 der ikke har kunnet vurderes på grund af manglende oplysninger om sagen i fx  

 journalark   

 	  

 hvor mange sager,  

 der ikke er udtalt kritik i, og   

 	  

 hvor mange sager,  

 der er udgået af tilsynet.
Hvis direktoratet har vurderet, at der er udbetalt ydelser  

 fejlagtigt, vil det også fremgå af meddelelsen.
Kommunen skal sørge for, at  

 det  

 fejlagtigt udbetalte beløb ikke anmeldes til statsrefusion.
Hvis beløbet  

 allerede er anmeldt til statsrefusion, skal kommunen sørge for, at der sker  

 refusionsmæssig berigtigelse.
Berigtigelsen er undergivet revisors sædvanlige  

 kontrol.
 Direktoratet kan også på baggrund af resultatet af tilsynet komme  

 med forslag til forbedringer af sagsbehandlingen.
Til § 13, stk. 3 Direktoratet kan anmode kommunen redegøre nærmere  

 for  

 forhold, der er konstateret under tilsynet.
Det kan fx være, at kommunen har  

 et  

 højt fejlniveau, eller at der ikke er retningslinjer eller beskrivelser af  

 forretningsgange for sagsbehandlingen.
Til § 13, stk. 5 Direktoratet kan ved dialogmøder fx komme med  

 forslag  

 til forbedringsområder og metoder i samspil med kommunen.
 Direktoratet kan også indgå i et samarbejde om fx  

 undervisningsmateriale om reglerne, udarbejdelse af checklister mv.
Benchmarking og offentliggørelse af resultaterne § 15.  

  

 Direktoratet offentliggør resultaterne af stikprøvekontrollen,  

 tilsynsbesøgene  

 og spotundersøgelserne for de enkelte kommuner i en samlet  

 benchmarkingrapport.
Stk. 2.  

  

 Direktoratet  

 fastsætter en gang om året en målsætning for kommunernes fejlniveau mv. i  

 tilsynssagerne.
Dette sker første gang i 2007.
Til § 15, stk. 1 Benchmarkingrapporten indeholder en gennemgang af  

 hovedresultaterne.
Den indeholder også en sammenligning af de enkelte  

 kommuners  

 resultater, fx i forhold til antal fejl.
Rapporten vil også kunne indeholde forslag til forbedringsområder.  

 Den vil også kunne beskrive praksis i de kommuner, der har den laveste  

 fejlprocent i tilsynet.
Heri kan fx indgå en gengivelse af deres  

 forretningsgange til inspiration for andre.
 Direktoratet kan på baggrund af benchmarkingrapporterne følge  

 udviklingen i hovedresultaterne og de enkelte kommuners resultater over tid.
