Fremsat den 4. april 2000 af  

 Jørn Jespersen (SF),  

 Kristen Touborg (SF) og Jes Lunde (SF) Forslag til folketingsbeslutning om en ny strategi for offentliggørelse af  

 kontrolresultater på fødevareområdet Folketinget opfordrer regeringen til at ændre  

 strategien for offentliggørelse af kontrolresultater på  

 fødevareområdet, så følgende  

 målsætninger fremmes:
 Offentliggørelsen skal understøtte og fremme de  

 fødevarepolitiske målsætninger om sunde og rene  

 fødevarer af høj kvalitet.
 Offentliggørelsen skal bidrage til at sikre forbrugerne reelle  

 valgmuligheder.
 En ny strategi vil indebære, at kontrolresultater  

 vedrørende restauranter og detailhandel løbende  

 offentliggøres i en form, hvor samtlige virksomheder inden for et  

 afgrænset område indgår i vurderingen.
 Der skal endvidere ske offentliggørelse af navne  

 på producenter, herunder oprindelsesland, importører og  

 forretninger, der forhandler fødevarer med for højt indhold af  

 pesticidrester.
 Også oplysninger om producenter og forhandlere af  

 fødevarer, som sælges i strid med fødevarelovens  

 bestemmelser om vildledning, vil være egnet til  

 offentliggørelse, f.eks. i form af månedlige lister.
På bakterieområdet vil det være  

 hensigtsmæssigt at offentliggøre de forskellige slagteriers  

 generelle statistik for salmonella m.v.
På den måde kan  

 forbrugerne vælge mellem forskellige varer, og offentligheden kan  

 følge udviklingen.
 Derimod bør offentliggørelse af navne  

 på primærproducenter, som har fået påbud eller  

 bøder, f.eks. på grund af for højt celletal eller  

 medicinrester i mælken, kun finde sted i grove og/eller gentagne  

 tilfælde, da disse oplysninger ikke bidrager til det frie forbrugsvalg,  

 og da offentliggørelsen ikke har til formål at tjene som en  

 straf i sig selv.
 Regeringen opfordres til i indeværende  

 folketingsår at foretage de nødvendige ændringer i  

 administrative forskrifter samt fremsætte de lovforslag, som  

 måtte være nødvendige.
Bemærkninger til forslaget Den nuværende  

 offentliggørelsesordning på fødevareområdet har sig  

 vist at være for begrænset til at kunne realisere  

 målsætningerne i regeringens fødevarepolitiske  

 redegørelse fra januar 1998 om at forstærke indsatsen med hensyn  

 til at sikre forbrugerne sunde fødevarer samt at hindre vildledende  

 mærkning af fødevarerne.
Offentliggørelsesordningen er  

 efter forslagsstillernes opfattelse ikke i sin nuværende form et egnet  

 instrument til at sikre det frie forbrugsvalg.
Lov nr. 471 af 1. juli 1998 om fødevarer m.m.  

 indeholder dels hjemmel til at offentliggøre kontrolresultater, dels  

 hjemmel til, at offentliggørelse kan ske elektronisk eksempelvis  

 på Internettet.
Af bemærkningerne til lovforslaget fremgår,  

 at offentliggørelsen omfatter navne på fysiske eller juridiske  

 personer, der har modtaget forbud/påbud om  

 omsætningsbegrænsende foranstaltninger, accepteret et  

 bødeforlæg eller modtaget dom for overtrædelse af  

 fødevarelovgivningen.
Det har betydet, at der fra den 1. januar 2000 ikke  

 længere kan ske offentliggørelse af kontrolresultater på  

 restaurant- og detailhandelsområdet på den måde, som det  

 tidligere er sket i København med en fuldstændig liste over  

 f.eks. kontrollerede restauranter i et bestemt område og  

 kontrolresultaterne i den forbindelse.
Incitamentet til at sikre overholdelse  

 af hygiejnereglerne er således ikke længere til stede, og  

 forbrugerne har fået indskrænket deres forbrugsforvalg på  

 området væsentligt.
Før kunne man via de offentliggjorte  

 kontrolresultater følge med i, hvem der var gode til at overholde  

 reglerne, og hvem der var knap så gode.
 Forslagsstillerne finder, at hvis man løbende  

 offentliggør navne på supermarkeder m.v., der har solgt frugt og  

 grønt med for højt indhold af pesticider, vil man i  

 løbet af kort tid opnå, at de pågældende  

 supermarkeder vil stille strengere krav til deres leverandører, idet  

 forbrugerne ellers vil undlade at foretage deres indkøb de  

 pågældende steder.
Forslagsstillerne finder, at det en gang månedligt  

 skal offentliggøres, hvilke supermarkeder der har solgt  

 fødevarer med vildledende mærkning.
Supermarkederne vil herefter  

 meget hurtigt ikke sælge varer fra de pågældende  

 leverandører.
 Offentliggørelse af kontrolresultater er  

 således   rigtigt anvendt   et meget effektivt og helt ubureaukratisk  

 virkemiddel, som bør bruges i meget større omfang, end det sker  

 i dag.
 På Fødevaredirektoratets hjemmeside findes  

 for tiden en offentliggørelseliste med følgende overskrift:
Alle overtrædelserne er begået i perioden 8.  

 januar 1999 til 15. december 1999. Det betyder, at der, for så vidt  

 angår den første sag, er gået mere end et år, fra  

 overtrædelsen er begået til offentliggørelsen på  

 Internettet.
Det fremgår i øvrigt af bemærkningerne til  

 fødevareloven, at situationer, som frembyder akut sundhedsfare ikke  

 falder ind under offentliggørelsesordningen.
 Af bemærkningerne til fødevareloven  

 fremgår det, at hensigten med offentliggørelse af  

 kontrolresultater er at give forbrugerne et væsentligt forbedret  

 grundlag for at træffe deres forbrugsvalg, hvilket må antages  

 også at forøge den omhu, hvormed virksomhederne søger at  

 sikre overholdelsen af lovgivningens krav til behandling og salg af  

 fødevarer.
Det er efter forslagsstillernes mening klart, at  

 bestemmelserne om offentliggørelse har et præventivt sigte.  

 Altså hvis man begår overtrædelser af lovgivningen, bliver  

 man hængt ud på Internettet.
Mælkeproducenter, der leverer  

 mælk med penicillin, bliver straffet med bøde.
Derudover bliver  

 de trukket for to dages mælkeleverancer af mejeriet, og endelig bliver  

 deres navne lagt ud på Internettet.
Forslagsstillerne mener ikke, at man med  

 offentliggørelse på denne måde i disse sager opfylder  

 lovbemærkningernes krav om at give forbrugerne et væsentligt  

 forbedret grundlag for at træffe deres forbrugsvalg.
En forbruger kan  

 ikke bruge disse oplysninger til at fravælge mælken og  

 mælkeprodukterne.
For det første kan man ikke på  

 mælkekartoner se, hvilken producent der har leveret mælken.
For  

 det andet: Når offentliggørelse sker mere end et år efter,  

 at der har været problemer, har situationen forhåbentlig  

 ændret sig for producenten.
 Forslagsstillerne kan således ikke få  

 øje på forbrugsvalget i denne situation.
Skriftlig fremsættelse Jørn Jespersen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en ny strategi for  

 offentliggørelse af kontrolresultater på  

 fødevareområdet.
(Beslutningsforslag nr.
B 137).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
