 I medfør af § 19, § 48, § 50, stk. 3, § 51, stk. 1, § 52, § 53, stk. 2, §  

 54, § 55 og § 61, stk. 1, i beredskabsloven, lov nr. 1054 af 23. december  

 1992, fastsættes:
Personelkategorier § 1.  Bekendtgørelsen finder anvendelse på følgende  

 personel i redningsberedskabet m.v.:
 § 2.  Beredskabsstyrelsen kan overføre værnepligtige,  

 der har gjort tjeneste i Beredskabskorpset, jf. § 3, stk. 1, eller i det  

 kommunale redningsberedskab, jf. § 10, stk. 1, til en anden del af  

 redningsberedskabet og indkalde de pågældende til mønstringer og øvelser af i  

 alt indtil 1 måneds varighed.
Stk. 2.  Beredskabsstyrelsen kan overføre værnepligtige  

 i redningsberedskabets personelreserve (X-værnepligtige) til en anden del af  

 redningsberedskabet.
De X-værnepligtige, der ikke gennemfører den uddannelse,  

 der er nævnt i § 12, kan indkaldes til mønstringer og øvelser af i alt indtil  

 1 måneds varighed.
 Stk. 3.  Beredskabsstyrelsen kan overføre  

 mobiliseringspligtigt personel, der ikke er omfattet af stk. 1 eller stk. 2,  

 til en anden del af redningsberedskabet.
Værnepligtstjeneste Værnepligtige i Beredskabskorpset § 3.  Tjenestetiden for værnepligtige i  

 Beredskabskorpset er 6 måneder.
For værnepligtige, der udtages til uddannelse  

 som delingsfører i Beredskabskorpset eller gennemgår uddannelse som  

 befalingsmand af reserven, er tjenestetiden 15 måneder.
 Stk. 2.  Beredskabsstyrelsen kan pålægge en  

 værnepligtig, der på grund af forsømmelighed eller andre lignende årsager  

 afgår fra uddannelsen som delingsfører, en samlet tjenestetid på 12 måneder.
 Stk. 3.  En værnepligtig kan genindkaldes til tjeneste  

 af i alt indtil 1 måneds varighed.
 § 4.  Beredskabsstyrelsen fastsætter bestemmelser om  

 tjenestens tilrettelæggelse.
 § 5.  Har en værnepligtig været ulovligt fraværende  

 fra tjenesten i tilsammen mindst 15 dage, forlænges tjenesten tilsvarende.  

 Med ulovligt fravær sidestilles strafafsoning, herunder varetægtsfængsel, der  

 anses som udstået i straffen.
 § 6.  Beredskabsstyrelsen kan hjemsende en  

 værnepligtig, som under tjenesten har været ulovligt fraværende i tilsammen  

 mindst 20 dage eller skal afsone frihedsstraf i mindst 20 dage.
 Stk. 2.  Hjemsendelse i henhold til stk. 1 kan kun ske  

 een gang.
§ 7.  En værnepligtig, der er hjemsendt i henhold til  

 § 6, indkaldes igen med mindst 4 ugers varsel.
Har den værnepligtige før  

 hjemsendelsen aftjent værnepligt i mindst 30 dage efter fradrag for ulovligt  

 fravær, fraregnes den således aftjente værnepligt i den resterede  

 tjenestetid.
 § 8.  Beredskabsstyrelsen kan fritage en værnepligtig  

 for eftertjeneste, jf. § 5, og for fornyet indkaldelse, jf. § 7.
 § 9.  En værnepligtig, der før fremmødet til tjeneste  

 sessionsbehandles på ny og herved får en lavere egnethedsvedtegning i forhold  

 til den tidligere sessionsbedømmelse, deler på grundlag af den nye  

 egnethedsvedtegning vilkår med de værnepligtige, som han blev fordelt sammen  

 med.
 Stk. 2.  En værnepligtig, der efter fremmødet til  

 tjeneste bliver erklæret for uegnet eller for tiden uegnet til  

 værnepligtstjeneste, hjemsendes.
 Stk. 3.  En værnepligtig, der efter fremmødet til  

 tjeneste bliver erklæret for tiden uegnet til værnepligtstjeneste, og som  

 senere erklæres for egnet eller begrænset egnet, kan efter  

 Beredskabsstyrelsens bestemmelse anvendes i redningsberedskabets  

 mobiliseringsstyrke og genindkaldes til tjeneste af i alt indtil 1 måneds  

 varighed, jf. § 3, stk. 3.
 Stk. 4.  En værnepligtig kan afvises på mødedagen, hvis  

 det skønnes, at han har sådanne helbredsmangler, at han ikke kan deltage i  

 uddannelsen i fuldt omfang senest fra 10. dagen efter fremmødet.
Værnepligtige i det kommunale redningsberedskab § 10.  Værnepligtige i det kommunale  

 redningsberedskab, som har gennemgået en kasernemæssig uddannelse på indtil  

 33 dage, skal indkaldes til en efterfølgende tjeneste af i alt indtil 100  

 timers varighed, jf. dog § 33. En værnepligtig kan herudover indkaldes til  

 mønstringer og øvelser af hver indtil 24 timers varighed.
 Stk. 2.  Den efterfølgende tjeneste, der er nævnt i stk.  

 1, samt mønstringer og øvelser skal foregå om aftenen eller på lørdage og  

 søndage, medmindre kommunalbestyrelsen træffer anden aftale med den  

 værnepligtige.
 Stk. 3.  Beredskabsstyrelsen fastsætter bestemmelser om  

 tjenestens tilrettelæggelse.
 Stk. 4.  Har en værnepligtig været fraværende under den  

 efterfølgende tjeneste, jf. stk. 1, pålægger kommunalbestyrelsen ham  

 eftertjeneste af samme varighed som fraværet, medmindre dette har været  

 kortvarigt.
 § 11.  Beredskabsstyrelsen kan bemyndige  

 kommunalbestyrelsen til i tilfælde af krise eller krig at indkalde de  

 værnepligtige, der står til rådighed for det kommunale redningsberedskab, til  

 mønstringer og øvelser af indtil 1 måneds varighed.
 Stk. 2.  Beredskabsstyrelsen kan bemyndige  

 kommunalbestyrelsen til at indkalde de værnepligtige, der er overført fra  

 Beredskabskorpset, jf. § 2, stk. 1, og de værnepligtige, der er nævnt i § 10,  

 stk. 1, til tjeneste udover mønstringer og øvelser med henblik på indsats i  

 katastrofetilfælde, der kræver ekstraordinært store mandskabsstyrker.
 Stk. 3.  Beredskabsstyrelsen kan bemyndige  

 kommunalbestyrelsen til at indkalde de værnepligtige, der er nævnt i stk. 2,  

 til øvelser af hver indtil 24 timers varighed med henblik på afprøvning af  

 beredskabet.
 § 12.  Sessionen giver værnepligtige, der bliver  

 overført til redningsberedskabets personelreserve (X-værnepligtige), samt  

 værnepligtige, for hvem overførsel til denne personelreserve kan blive  

 aktuel, tilbud om en kortvarig uddannelse af 1 dags varighed (8 timer).
 Stk. 2.  Under afviklingen af den uddannelse, der er  

 nævnt i stk. 1, tilbydes de værnepligtige en supplerende uddannelse af 1 dags  

 varighed (8 timer).
 Stk. 3.  Kommunalbestyrelsen har ansvaret for de  

 uddannelser, der er nævnt i stk. 1 og 2.
 Stk. 4.  De uddannelser, der er nævnt i stk. 1 og 2, kan  

 forestås af de frivillige organisationer m.v., som kommunalbestyrelsen har  

 indgået aftale med i medfør af beredskabslovens § 13, stk. 2.
Stk. 5.  De værnepligtige, der gennemfører den  

 uddannelse, der er nævnt i stk. 1 og 2, står til rådighed for det kommunale  

 redningsberedskab i 10 år.
Inden for denne periode kan de indkaldes til  

 tjeneste i tilfælde af krise eller krig, herunder mønstringer og øvelser, jf.  

 § 11, stk. 1.
Ydelser til værnepligtige § 13.  Beredskabsstyrelsen fastsætter de nærmere  

 regler om indkvartering, forplejning, beklædning, løn, fribefordring og  

 lignende for de værnepligtige i Beredskabskorpset, jf. beredskabslovens § 53.
§ 14.  Under den efterfølgende uddannelse, jf. § 10,  

 stk. 1, og mønstringer og øvelser, jf. § 2, stk. 1 og 2, § 10, stk. 1, og §  

 11, stk. 1 og 3, kan der ydes Stk. 2.  Under tjeneste i henhold til § 11, stk. 2, kan  

 der ud over de ydelser, der er nævnt i stk. 1, ydes dækning for merudgifter  

 ved fravær fra hjemmet efter regler, der svarer til dem, der gælder for  

 genindkaldte værnepligtige i Beredskabskorpset.
§ 15.  I forbindelse med uddannelse i henhold til § 12  

 kan der ydes Kontraktansatte menige m.v. i  

 Beredskabskorpset § 16.  Beredskabsstyrelsen kan ansætte menigt personel  

 på kontrakt med henblik på, at dette personel skal § 17.  I den del af uddannelsestiden, som svarer til  

 den tjenestetid, der er fastsat for værnepligtige i Beredskabskorpset, jf. §  

 3, stk. 1, er kontraktansatte menige omfattet af de regler, som gælder for  

 værnepligtige i Beredskabskorpset med hensyn til indkvartering, forplejning,  

 beklædning, løn, fribefordring og lignende.
 § 18.  Kontraktansatte menige, der har gennemgået en  

 uddannelse som mellemleder, jf. § 16, nr. 2, er omfattet af de bestemmelser,  

 der er fastsat for værnepligtige delingsførere.
 Stk. 2.  For kontraktansatte menige, der ansættes med  

 henblik på at indgå i en beredskabsenhed, jf. § 16, nr. 3, eller at gøre  

 tjeneste ved en humanitær hjælpeorganisation, jf. § 16, nr. 4, fastsættes løn  

 og øvrige ansættelsesvilkår i regulativ.
 § 19.  Kontraktansatte menige m.v., hvis  

 kontraktforhold ophører inden for den periode, som træder i stedet for  

 værnepligtstjeneste, skal gøre almindelig værnepligtstjeneste i en periode,  

 der sammenlagt med kontraktansættelsen svarer til den pligtige tjenestetid,  

 jf. § 3, stk. 1.
Frivillige § 20.  Ved frivillige, jf. § 1, nr. 3, forstås det  

 personel, som under uddannelse, øvelser og tjeneste, alene kan modtage de  

 ydelser, der er nævnt i § 21.
 Stk. 2.  Frivillige, som har indgået aftale med en  

 kommunalbestyrelse i medfør af beredskabslovens § 13, stk. 1 eller 2, skal  

 gennemgå den uddannelse, der fastsættes for den funktion, de skal varetage.
§ 21.  Til frivillige kan der under uddannelse og  

 øvelser ydes Stk. 2.  Under kursusophold på Beredskabsstyrelsens  

 skoler kan der udover de ydelser, som er nævnt i stk. 1, ydes godtgørelse for  

 dokumenteret tabt arbejdsfortjeneste, fri undervisning og indkvartering samt  

 almindelig godtgørelse efter regler, der svarer til dem, der gælder for  

 frivillige i hjemmeværnet, som deltager i kurser på hjemmeværnets skoler.
 Stk. 3.  Under indsats kan der ud over de ydelser, der  

 er nævnt i stk. 1, ydes godtgørelse for dokumenteret tabt arbejdsfortjeneste.
Uddannelse af personel Personel i Beredskabskorpset § 22.  Værnepligtige, der indkaldes til  

 Beredskabskorpset, skal gennemgå en uddannelse, der fastsættes for den  

 funktion, de skal varetage.
 Stk. 2.  Personel, der ansættes på mellemleder- eller  

 lederniveau, skal gennemgå en uddannelse, der fastsættes for det pågældende  

 niveau og bestå de afsluttende prøver.
Personel i det kommunale redningsberedskab § 23.  Personel, der skal udføre opgaver inden for det  

 kommunale redningsberedskab, skal gennemgå en grunduddannelse, der fastsættes  

 for den funktion, det skal varetage.
 § 24.  Personel, der udfører brandslukningsopgaver  

 inden for det kommunale redningsberedskab, skal efter 1 års tjeneste gennemgå  

 en funktionsuddannelse og bestå den afsluttende prøve.
 Stk. 2.  Personel, der i øvrigt skal udføre opgaver  

 inden for det kommunale redningsberedskab, skal gennemgå en supplerende  

 uddannelse, der fastsættes for den funktion, det skal varetage.
 § 25.  Personel, der skal fungere som holdleder, skal  

 gennemgå holdlederuddannelsen for den funktion, det skal varetage, og bestå  

 den afsluttende prøve.
 Stk. 2.  Personel, der skal fungere som instruktør, skal  

 gennemgå instruktøruddannelsen for den pågældende funktion.
 Stk. 3.  Har det personel, der er nævnt i stk. 1 og 2,  

 bestået en af Beredskabskorpsets mellemlederuddannelser, jf. § 22, stk. 2,  

 stilles der ikke yderligere uddannelseskrav ud over dem, der er nævnt i stk.  

 1 og 2.
 § 26.  Personel, der skal varetage den tekniske  

 ledelse af indsatsen på skadestedet, skal gennemgå en uddannelse i  

 indsatsledelse og bestå den afsluttende prøve.
 Stk. 2.  Personel, der skal lede en indsats mod følgerne  

 af krigshandlinger, skal endvidere gennemgå en supplerende uddannelse i  

 krigsmæssig indsatsledelse.
 Stk. 3.  Har det personel, der er nævnt i stk. 1 eller  

 2, bestået en af Beredskabskorpsets lederuddannelser, jf. § 22, stk. 2,  

 stilles der ikke yderligere uddannelseskrav ud over dem, der er nævnt i stk.  

 1.
 § 27.  Den, der skal varetage den brandtekniske  

 byggesagsbehandling, jf. beredskabslovens § 34 og § 35 samt forskrifter,  

 udstedt i medfør af beredskabslovens § 33, skal gennemgå uddannelsen i  

 brandteknisk byggesagsbehandling og bestå den afsluttende prøve.
 Stk. 2.  Den, der skal varetage brandsyn af  

 virksomheder, fredede og brandfarlige bygninger m.v., jf. beredskabslovens §  

 36, skal gennemgå den uddannelse, der er nævnt i stk. 1.
 § 28.  Personel, der udfører brandslukningsopgaver  

 inden for det kommunale redningsberedskab, skal hvert år deltage i mindst 12  

 øvelser. Øvelserne skal have en varighed af mindst 2 timer pr. øvelse og skal  

 afholdes jævnt fordelt over hele året.
 § 29.  Beredskabsstyrelsen fastsætter indholdet og  

 bestemmelser for gennemførelsen af de uddannelser, der er nævnt i § 10, stk.  

 1, § 12 og §§ 22-27, samt af de supplerende uddannelser, der skal gennemgås  

 for at varetage krigsmæssige funktioner i redningsberedskabet.
 Stk. 2.  Beredskabsstyrelsen fastsætter bestemmelser for  

 afholdelsen af de øvelser, der er nævnt i § 28.
§ 30.  De uddannelser, der er nævnt i § 10, stk. 1, §  

 12, § 23 og § 24, kan gennemføres ved det enkelte redningsberedskab eller som  

 fællesuddannelse af personel fra flere redningsberedskaber.
De prøver, der er  

 nævnt i § 24, afholdes dog ved Beredskabsstyrelsens foranstaltning.
Udgifterne til uddannelse, øvelser og indsats § 31.  Udgifter til de uddannelser og øvelser, der er  

 nævnt i § 23, § 24 og § 28, afholdes af vedkommende kommunalbestyrelse,  

 private redningsvæsen eller andre, der udfører opgaver inden for kommunens  

 redningsberedskab efter aftale indgået i medfør af beredskabslovens § 13,  

 stk. 1.
 Stk. 2.  Udgifter til de uddannelser, der er nævnt i §  

 25, stk. 1 og 2, § 26, stk. 1 og 2, og § 27, afholdes af Beredskabsstyrelsen.
 Stk. 3.  Udgifter til ophold, forplejning, befordring og  

 løn under de uddannelser, der er nævnt i stk. 1 og 2, afholdes af vedkommende  

 kommunalbestyrelse, private redningsvæsen eller andre, der udfører opgaver  

 inden for kommunens redningsberedskab efter aftale indgået i medfør af  

 beredskabslovens § 13, stk. 1.
Stk. 4.  Udgifter til uddannelse af frivillige, jf. §  

 21, stk. 1, og under frivilliges kursusophold, jf. § 21, stk. 2, kan afholdes  

 af Beredskabsstyrelsen.
Udgifter til uddannelse af frivillige, der skal  

 udføre brandslukningsopgaver i kommunens daglige brandberedskab, skal dog  

 afholdes efter de regler, der er nævnt i stk. 1-3.
 Stk. 5.  Udgifter i forbindelse med værnepligtiges  

 uddannelse, jf. § 10 og § 12, samt øvelser og mønstringer, jf. § 2, stk. 1 og  

 2, og § 11, stk. 1 og 3, afholdes af Beredskabsstyrelsen.
 Stk. 6.  Udgifter i forbindelse med indsættelse af  

 værnepligtige, jf. § 11, stk. 2, og frivillige, jf. § 21, stk. 3, i særlige  

 katastrofetilfælde kan afholdes af Beredskabsstyrelsen.
 Ikrafttrædelses- og overgangsbestemmelser  

 m.v.
 § 32.  Bekendtgørelsen træder i kraft den 20. august  

 1994.
 Stk. 2.  Følgende bekendtgørelser ophæves:
 § 33.  Den uddannelse af værnepligtige i det kommunale  

 redningsberedskab, der er nævnt i § 10, stk. 1, ophører senest den 31.  

 december 1994. Tilsvarende ophører indkaldelse til de mønstringer og øvelser,  

 der er nævnt i § 10, stk. 1.
