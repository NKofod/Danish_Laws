Bekendtgørelse om, med hvilke clearingcentraler og betalingssystemer der kan indgås aftaler med retsvirkning i henhold til værdipapirhandelslovens § 57, stk. 1, og § 57 b, stk. 1 og 2 I medfør af § 57 d, stk. 1, i lov om værdipapirhandel m.v., jf. lovbekendtgørelse nr. 214 af 2. april 2008, fastsættes:
 § 1. Aftaler med retsvirkning i henhold til § 57, stk. 1, og § 57 b, stk. 1 og 2, i lov om værdipapirhandel m.v. kan indgås med følgende clearingcentraler og betalingssystemer:
 1) Værdipapircentralen A/S.
 2) Sumclearingen.
 3) KRONOS.
 4) DN-Forespørgselsservice.
 5) TARGET2-Danmark.
 § 2. Bekendtgørelsen træder i kraft den 18. juni 2008.
 Stk. 2. Samtidig ophæves bekendtgørelse nr. 140 af 2. marts 2006 om, med hvilke clearingcentraler og betalingssystemer der kan indgås aftaler med retsvirkning i henhold til værdipapirhandelslovens § 57, stk. 1, og § 57 b, stk. 1 og 2.
