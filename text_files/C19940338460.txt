Indledning Trafikselskabers planlægning af arbejdstid og pauser for buschauffører  

 skal foregå således, at arbejdet kan tilrettelægges og udføres sikkerheds- og  

 sundhedsmæssigt fuldt forsvarligt, jf. arbejdsmiljølovens § 38. Ifølge  

 arbejdsmiljølovens § 33, jf. bekendtgørelse nr. 501 af 5. oktober 1978 om  

 projekterendes og rådgiveres pligter m.v. efter lov om arbejdsmiljø skal den,  

 der leverer et projekt til bl.a. en arbejdsgang, arbejdsproces eller -metode,  

 i projektet tage hensyn til sikkerhed og sundhed og sikre, at reglerne i  

 arbejdsmiljølovgivningen kan overholdes i forbindelse med projektets  

 gennemførelse.
Dette gælder også planlægning af arbejdstid og pauser for  

 buschauffører.
 Et projekt er efter bekendtgørelsen de planer, angivelser m.m., der er det  

 direkte grundlag for fremstilling af et produkt eller for udførelse af et  

 arbejde.
 Der henvises endvidere til Arbejdsministeriets bekendtgørelse nr. 1182 af  

 18. december 1992 om arbejdets udførelse, der indeholder nærmere regler om  

 forsvarlig udførelse af arbejde, herunder pauser.
 Denne anvisning giver nærmere retningslinier for forsvarlige køreplaner,  

 forsvarlig tilrettelæggelse af arbejdstid og pauser i vagtplaner og de  

 ansattes inddragelse i planlægningen.
 Trafikselskabernes planlægning af busruter starter med en offentlig  

 trafikplan og andre behovsanalyser, hvorefter man beslutter, hvor der skal  

 ligge en busrute.
 I næste fase lægges køreplanen i princippet, idet det dels fastsættes,  

 hvornår der afgår en bus fra endestationen, og dels hvor lang tid bussen er  

 om at gennemkøre ruten.
På basis af en vognplan skal der udarbejdes en vagtplan, og det er i denne  

 vagtplan, der skal tages hensyn til pauser og arbejdstid.
Det er typisk, at  

 køreplaner og eventuelt vognplaner udarbejdes af et trafikselskab, men  

 såfremt det er en entreprenør (busejer), der foretager buskørslen, vil denne  

 være forpligtet til, som arbejdsgiver efter arbejdsmiljølovens § 15, at sørge  

 for, at arbejdsforholdene er sikkerheds- og sundhedsmæssigt fuldt  

 forsvarlige.
På baggrund af konkrete sager har der vist sig at være behov for at angive  

 de hensyn, trafikselskaberne skal tage vedrørende arbejdstid og pauser i  

 forbindelse med udarbejdelse af køreplaner og vagtplaner.
Hvis en entreprenør  

 udarbejder køreplaner og vagtplaner gælder de samme regler jf. ovenfor.
 Arbejdstilsynet kræver, at planlægning af arbejdstid og pauser for  

 buschauffører er i overensstemmelse med anvisningen, eller at planlægningen  

 udføres på anden lige så forsvarlig måde.
 Anvisningen er udarbejdet af Direktoratet for Arbejdstilsynet.
1. Område Denne anvisning gælder for trafikselskabers planlægning af arbejdstid og  

 pauser for buschauffører, der ikke er omfattet af EF-reglerne på området.
2. Køreplaner 2.1 Køreplaner skal tilrettelægges således, at chaufføren har  

 mulighed for at overholde køreplanen eller checkpunkterne, som er bestemte  

 punkter på ruten, hvor chaufføren skal være til et bestemt tidspunkt.
2.2 Trafikselskaberne skal sende forslag til køreplaner ud til de  

 enkelte busejere.
Derefter skal der udsendes endelige køreplaner for de  

 enkelte busser.
 2.3 Eventuelle forslag og klager fra busejere eller chauffører  

 skal indgå i planlægningen.
3. Vagtplaner I forbindelse med vagtplanernes tilrettelæggelse skal trafikselskaberne  

 overholde de nedenfor nævnte retningslinier for arbejdstid og pauser.
3.1 Arbejdstid 3.1.1 Ved arbejdstidens tilrettelæggelse skal det iagttages, at de  

 ansatte får en samlet hvileperiode på 11 timer i hvert døgn regnet fra normal  

 arbejdstids begyndelse.
 3.1.2 Arbejdstiden inden for et døgn inkl. pauser må ikke  

 overstige 13 timer.
 3.1.3 Arbejdstidens længde skal efter en konkret bedømmelse være  

 sikkerheds- og sundhedsmæssigt fuldt forsvarlig.
 Det tilføjes, at færdselslovens regler om forsvarlig kørsel skal  

 overholdes.
3.2 Pauser 3.2.1 I planlægningsfasen skal der i videst muligt omfang tages  

 hensyn til, at der afhængig af ruteforløbet og tjenestens længde med rimelige  

 mellemrum holdes passende pauser.
 3.2.2 Der bør afholdes en spisepause midt i kørselsforløbet.
 3.2.3 Det bør tilstræbes, at ingen chauffør kører mere end 4 1/2  

 time i træk.
4. Retningslinier 4.1 Hvis trafikselskabets planlægning ikke muliggør arbejdstid og  

 pauser, som beskrevet ovenfor, skal busejerne henvende sig til  

 trafikselskabet.
 4.2 Hvis der i planlægningsfasen er tvivl om, hvorvidt tiderne i  

 køreplanen kan overholdes, deltager trafikselskabet om nødvendigt i en  

 prøvekørsel af ruten, før køreplanen endeligt fastlægges.
 4.3 Busejeren gennemgår køreplanerne med de ansatte buschauffører,  

 inden planerne træder i kraft, og melder tilbage til trafikselskabet med  

 eventuelle forslag til ændringer.
 4.4 De ansatte kan henvende sig til busejeren eller  

 trafikselskabet med eventuelle ændringer og klager.
 Såfremt dette ikke giver resultat, kan de ansatte rette henvendelse til  

 Arbejdstilsynets lokale kredse.
