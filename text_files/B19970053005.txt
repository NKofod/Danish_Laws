 I medfør af §§ 103 og 149 i lov om almene boliger m.v., jf. lov nr.
374 af 22. maj 1996, som ændret ved lov nr. 229 af 2. april 1997, lov nr. 380 af 10. juni 1997 og lov nr. 382 af 10. juni 1997, fastsættes efter bemyndigelse:
§ 1.  Kommunalbestyrelsen kan indtil udgangen af 1997  

 ikke meddele tilsagn om støttetil etablering af almene familie- og/eller  

 ungdomsboliger efter § 115 i lov om almene boliger m.v.
Tilsagnsstoppet  

 omfatter projekter, som kommunalbestyrelsen ikke inden den 22. juni 1997 har  

 truffet endelig og ubetinget beslutning om at meddele tilsagn til på grundlag  

 af en af bygherren fremsendt skema A-ansøgning eller dertil svarende  

 ansøgning.
 Stk. 2.  Der kan tilsvarende ikke meddeles tilsagn til  

 etablering af almene familie- og/eller ungdomsboliger efter § 146, stk. 1, i  

 lov om almene boliger m.v.
 Stk. 3.  Bestemmelserne i stk. 1-2, finder ikke  

 anvendelse for mertilsagn som følge af projektudvidelser af begrænset omfang  

 til projekter, hvortil der er afgivet tilsagn før den 22. juni 1997.
 § 2.  For endelige og ubetingede tilsagn om støtte til  

 etablering af almene ældreboliger efter lov om almene boliger m.v. § 115, af  

 servicearealer efter lov om almene boliger m.v. § 140, samt af støttede  

 private andelsboliger efter lov om boligbyggeri § 63, der afgives i perioden  

 22. juni 1997-31. december 1997, skal kommunalbestyrelsen eller amtsrådet  

 stille som et vilkår, at byggeriets påbegyndelse tilstræbes tilrettelagt  

 således, at hovedparten af byggeaktiviteten gennemføres i perioden 1. januar  

 1998-31. maj 1998.
 § 3.  Bekendtgørelsen træder i kraft den 22. juni  

 1997.
 Stk. 2.  Samtidig ophæves §§ 10 a og 10 b i Bygge- og  

 Boligstyrelsens bekendtgørelse nr. 914 af 17. oktober 1996 om støtte til  

 almene boliger m.v., som ændret ved bekendtgørelse nr. 177 af 3. marts 1997.
