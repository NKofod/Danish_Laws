Indledning Reglerne om forudgående beskæftigelse/uddannelse som betingelse for at  

 blive indplaceret i delperiode 1, om delperiodernes længde og om forbrug af  

 delperioderne findes i §§ 53, 55 og 56 i lov om arbejdsløshedsforsikring m.v.  

 samt i bekendtgørelse nr. 779 af 21. september 1995 om beskæftigelseskravet  

 og delperioderne.
 Reglerne omhandler såvel fuldtids- som deltidsforsikrede medlemmer.
Indholdsfortegnelse 1. Beskæftigelseskravet (26-ugers-reglen).
 2. Lønarbejde.
 3. Løntimer.
 4. Omregning.
 5. Støttet arbejde.
 6. Lønnet praktik i forbindelse med uddannelse.
 7. Aktiviteter, der kan medregnes til  

 beskæftigelseskravet.
 8. Beskæftigelse, der i henhold til aftale udføres på  

 kortere end normal arbejdstid.
 9. Selvstændig erhvervsvirksomhed.
 10. Fastlæggelse af ydelsesperioderne.
 11. Erhvervelse af ny ydelsesperiode.
 12. Forlængelse af referenceperioderne.
 13. Forbrug af ydelsesperioderne.
 14. Over 50-årige.
 15. Ikrafttrædelse.
16. Overgangsbestemmelser vedrørende 60-årige.
 17. Bierhverv.
1. Beskæftigelseskravet (26-ugers-reglen) 1.1. Det fremgår af lovens § 53, stk. 1, at ret til dagpenge opnås efter 1  

 års medlemskab af en arbejdsløshedskasse.
For medlemmer, der kan medregne en  

 erhvervsmæssig uddannelse til opfyldelse af beskæftigelseskravet, opnås ret  

 til dagpenge 1 måned efter uddannelsens afslutning, jf. lovens § 54.
For at blive indplaceret i delperiode 1, jf. lovens § 53, stk. 2, er det  

 for fuldtidsforsikrede en betingelse, at medlemmet har haft beskæftigelse,  

 der sammenlagt svarer til mindst 26 ugers beskæftigelse i fagets fulde,  

 sædvanlige arbejdstid inden for de seneste 3 år eller har udøvet selvstændig  

 virksomhed i væsentligt omfang i en tilsvarende periode.
For  

 deltidsforsikrede lønmodtagere stilles der krav om 17 ugers beskæftigelse  

 inden for de seneste 3 år.
 Ved en sædvanlig ugentlig arbejdstid på 37 timer svarer  

 beskæftigelseskravet for fuldtidsforsikrede lønmodtagere til (37 x 26) 962  

 timer og for deltidsforsikrede lønmodtagere til (37 x 17) 629 timer.
 Indplacering i delperiode 1 sker for medlemmer, der ikke er indplaceret,  

 fra den dag, hvor medlemmet anmoder om og herefter får udbetalt dagpenge  

 eller feriedagpenge mm., eller påbegynder orlov til sabbat efter lov om  

 orlov.
 For et medlem, der er indplaceret i delperiode 1, indtræder ret til  

 påbegyndelse af ny delperiode 1 efter reglerne i bekendtgørelsens § 9, jf.  

 nedenfor under pkt. 11.1-2.
 For et medlem, der er overgået til delperiode 2, indtræder ret til  

 påbegyndelse af ny delperiode 1, når medlemmet opfylder beskæftigelseskravet  

 med 26/17 ugers beskæftigelse inden for de seneste 3 år.
 For et medlem, hvis ret til dagpenge er ophørt efter udløb af  

 ydelses-/referenceperioderne, er retten til igen at få dagpenge betinget af,  

 at medlemmet opfylder beskæftigelseskravet med 26/17 ugers beskæftigelse  

 inden for de seneste 3 år.
 Ved at gå tilbage i delperiode 1 kan det konstateres, at  

 beskæftigelseskravet er opfyldt inden for 3 år.
 Indplacering i ny delperiode 1 sker med virkning fra 1. marts 1997, som er  

 1. ledighedsdag efter sidste dag i beskæftigelsesperioden.
 Medlemmet anmoder om og får udbetalt dagpenge og bliver indplaceret i  

 delperiode 1.
 I forbindelse med indberetning af overgang til delperiode 2 skal kassen  

 undersøge, om der i delperiode 1 foreligger en periode med 26 ugers  

 beskæftigelse inden for 3 år.
Ved at gå tilbage i delperiode 1 kan kassen konstatere, at der foreligger  

 1 måneds beskæftigelse, og at der forud herfor foreligger en ledighedsperiode  

 på 2 år og 8 måneder.
Forud for ledighedsperioden foreligger der 8 måneders  

 beskæftigelse.
 Ny delperiode 1 regnes fra og med den 1. ledige dag efter  

 beskæftigelsesperioden på 8 måneder, idet medlemmet ikke på et senere  

 tidspunkt opfylder beskæftigelseskravet.
 Den efterfølgende beskæftigelse (1 måned), der ikke er indgået i  

 beskæftigelseskravet, vil kunne indgå i en senere opgørelse.
Til opfyldelse af beskæftigelseskravet kan medregnes alle timer, også  

 timer ud over 37 timer pr. uge, hvor medlemmet har været i beskæftigelse som  

 lønmodtager.
Hvis der efterfølgende sker afspadsering af overarbejde, anses  

 beskæftigelsen for udført i den uge, hvor medlemmet får vederlag for  

 beskæftigelsen.
1.2. Det fremgår af § 53, stk. 3, at kun beskæftigelse, der er  

 udført i medlemsperioder, kan medregnes til opfyldelse af  

 beskæftigelseskravet.
Dette indebærer, at beskæftigelse, der udføres i  

 perioder, hvor pågældende for eksempel på grund af slettelse ikke er  

 arbejdsløshedsforsikret, ikke kan medregnes.
Beskæftigelse i en tidligere  

 medlemsperiode, for eksempel forud for en slettelse, kan derimod medregnes.
 Beskæftigelse, der en gang er medgået til opfyldelsen af  

 beskæftigelseskravet, kan ikke indgå i en senere opgørelse, jf. dog nedenfor  

 pkt. 10.4 og 11.2.
Til § 2, stk. 1 2. Lønarbejde 2.1. Arbejdsløshedsforsikringsloven angiver ingen retningslinier for, hvad  

 der skal forstås ved lønarbejde.
2.1.1. Direktoratet har i reglerne om optagelse i en anerkendt  

 arbejdsløshedskasse for selvstændige erhvervsdrivende defineret, hvornår  

 beskæftigelse betragtes som selvstændig virksomhed.
Er der i medfør af disse  

 regler tale om selvstændig virksomhed, vil beskæftigelsen også i forhold til  

 lovens § 53 blive betragtet som sådan, og der er altså ikke tale om  

 lønarbejde.
Vedrørende reglerne om selvstændig virksomhed i forhold til  

 lovens § 53 henvises til bekendtgørelsens § 5 og nedenfor under pkt. 9.
 2.1.2.1. Der kan endvidere opstå tvivl om, hvorvidt en udført  

 aktivitet skal betragtes som lønarbejde eller ledighed i forhold til lovens §  

 53. Disse tvivlstilfælde må afgøres konkret ud fra en undersøgelse af de  

 kendetegn, der traditionelt er knyttet til det typiske lønmodtagerforhold.  

 For at anerkende en beskæftigelse som lønarbejde vil det dog altid være et  

 krav, at medlemmet har udført arbejde, der har været udbudt på  

 almindelige løn- og arbejdsvilkår, at der er modtaget et vederlag  

 herfor, og at vederlaget er skattepligtigt efter de gældende regler  

 herom.
Det er en betingelse, at beskæftigelsen indgår i medlemmets årsopgørelse,  

 jf. bekendtgørelsens § 2, stk. 6. Kasserne skal ikke automatisk undersøge, om  

 dette krav er opfyldt.
Det vil dog kunne indgå i en eventuel tilsynssag eller  

 klagesag ved afgørelsen af, om en given beskæftigelse kan medregnes til  

 opfyldelse af beskæftigelseskravet.
Hvis de skattemæssige forhold vedrørende  

 beskæftigelsen efterfølgende bringes i orden, vil beskæftigelsen kunne  

 medregnes til opfyldelse af beskæftigelseskravet.
 2.1.2.2. Hvis beskæftigelsen er udført inden for rammerne af en  

 overenskomst på området, vil der normalt ikke være tvivl om, at der  

 foreligger lønarbejde i lovens forstand.
 Omfattes beskæftigelsen ikke af en overenskomst, må der sammenlignes med  

 overenskomst for beskæftigelse af tilsvarende eller sammenlignelig karakter.  

 Der stilles ikke krav om fuldstændig overensstemmelse med overenskomster fra  

 tilsvarende eller sammenlignelige områder.
 Af yderligere kendetegn, der kan være vejledende - uden hver for sig at  

 være afgørende - er de vigtigste angivet nedenfor.
 2.1.2.3. Følgende momenter taler for, at der foreligger  

 lønarbejde:
2.2.1. Uddannelse Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har gennemført en uddannelse af den i lovens § 41, stk. 1, nr. 3,  

 litra b, nævnte art med lønarbejde i relation til opfyldelse af  

 beskæftigelseskravet i lovens § 53.
 Bestemmelsen omfatter alene uddannelse, på hvilken medlemmet rent faktisk  

 er blevet optaget efter lovens § 41, stk. 1, nr. 3, litra b.
 Reglen medfører, at et medlem, der er optaget som nyuddannet, har opfyldt  

 beskæftigelseskravet i lovens § 53, stk. 2, i de tidsmæssigt seneste 26 uger  

 af det uddannelsesforløb, der berettiger til optagelsen.
 For bachelorer betyder dette, at pågældende har opfyldt  

 beskæftigelseskravet i de seneste 26 uger af det uddannelsesforløb, der  

 berettigede til bachelorgraden.
 Vedrørende lønnet praktik under uddannelse henvises til bekendtgørelsens §  

 2, stk. 4, og pkt. 6. nedenfor.
2.2.2. Borgmestre, rådmænd, udvalgsformænd og medlemmer af  

 Folketinget, regeringen og Europaparlamentet Tidsrum, hvori medlemmet har udøvet kommunalt hverv som borgmester,  

 rådmand eller udvalgsformand på fuld tid eller har været medlem af  

 Folketinget, regeringen eller Europaparlamentet sidestilles i medfør af  

 lovens § 56, 2. pkt., med lønarbejde i relation til opfyldelsen af  

 beskæftigelseskravet i lovens § 53.
 Udføres kommunalt hverv som udvalgsformand på mindre end fuld tid,  

 beregnes beskæftigelsens omfang ved, at der foretages omregning af det faste  

 vederlag som udvalgsformand til arbejdstimer ved hjælp af den til enhver tid  

 gældende omregningssats.
2.3. Særlige afgrænsningsproblemer over for selvstændig virksomhed 2.3.1. Begrebet selvstændig virksomhedsudøvelse er defineret i de af  

 Direktoratet for Arbejdsløshedsforsikringen fastsatte regler om optagelse i  

 en anerkendt arbejdsløshedskasse for selvstændige erhvervsdrivende.
2.3.2. Freelance, musikere og artister Det må afgøres ud fra en konkret vurdering, om beskæftigelsen skal  

 henføres til lønarbejde eller udøvelse af selvstændig virksomhed.
2.4. Særlige ansættelsesforhold 2.4.1. I det følgende opregnes en række arbejdsområder/ansættelsesforhold, som på forskellige punkter adskiller sig fra, hvad der normalt forstås ved lønarbejde, og som derfor behandles særskilt.
 Ud over at henholde sig til de neden for nævnte særlige krav skal de  

 almindelige kendetegn ved lønarbejde i alle tilfælde tages i betragtning.
2.4.2. Hjemmearbejde Ved hjemmearbejde forstås beskæftigelse, der udføres i medlemmets hjem  

 uden egentlig arbejdsledelse og kontrol.
I praksis stilles der krav om, at  

 arbejdsområdet er reguleret af en kollektiv overenskomst.
Sådanne  

 overenskomster er blandt andet indgået for hjemmesyersker og kommunale  

 dagplejemødre.
Hvis beskæftigelsen ikke er reguleret af en overenskomst, må løn- og  

 ansættelsesvilkår kunne sidestilles med, hvad der i overenskomst er fastsat  

 for beskæftigelse af lignende karakter.
Endvidere må der foreligge en  

 ansættelsesaftale, som angiver, at der består et tjenesteforhold til en  

 arbejdsgiver, og at medlemmet er forpligtet til at udføre arbejdet  

 personligt.
Endelig må der lægges vægt på, om arbejdsgiveren fører en vis  

 kontrol med arbejdets udførelse.
2.4.3. Hjemmehjælpere i eget hjem Hvis medlemmet ansættes som hjemmehjælper for ægtefælle eller andre i  

 medlemmets hjem på løn- og ansættelsesvilkår, der er sædvanlige for kommunale  

 hjemmehjælpere - herunder at medlemmet er undergivet kommunens tilsyn -  

 betragtes beskæftigelsen som lønarbejde.
 Er der derimod tale om plejeforhold etableret i henhold til § 48, § 48a  

 eller § 57 a i lov om social bistand, er beskæftigelsen ikke lønarbejde, jf.  

 bekendtgørelsens § 10.
2.4.4. Døgnplejere Beskæftigelse som døgnplejer vil alene kunne medregnes til  

 beskæftigelseskravet i henhold til lovens § 53, hvis:
2.4.5. Weekendarbejde Hvis der mellem de faglige organisationer er indgået overenskomst om en  

 ugentlig arbejdstid på 24 timer i weekenden til en løn, der svarer til en  

 normal ugeløn inden for faget, og det i overenskomsten er fastsat, at der  

 ikke må være anden lønnet beskæftigelse, kan weekendarbejde godkendes som  

 lønarbejde og medregnes til opfyldelse af beskæftigelseskravet med et  

 timetal, der svarer til fuld, sædvanlig arbejdstid.
2.4.6. Forskning For forskning ved højere læreanstalter gælder, at dette kan godkendes som  

 lønarbejde, hvis der er ydet midler, der svarer til overenskomstmæssig løn.
2.4.7. Arbejde i en delefterlønsperiode Arbejde, der udføres i en periode, hvor et medlem modtager delefterløn,  

 kan ikke medregnes til opfyldelse af beskæftigelseskravet i henhold til  

 lovens § 53, stk. 2.
2.4.8. Arbejde i dagpengeperioder med fradragsfri indtægt Arbejde, der udføres i en periode med fradragsfri indtægt, kan ikke  

 medregnes ved opgørelse af beskæftigelseskravet, hvis beskæftigelsen indgår i  

 den fradragsfri indtægt.
2.5. Beskæftigelse i udlandet 2.5.1. Vedrørende beskæftigelse i et andet EØS-land henvises til  

 Direktoratet for Arbejdsløshedsforsikringens vejledning om  

 arbejdsløshedsforsikring i relation til EØS-landene samt til reglerne om  

 medlems- og dagpengeret efter arbejde eller ophold i et andet EØS-land, i  

 Grønland eller det øvrige udland samt til reglerne om medlems- og dagpengeret  

 efter arbejde eller ophold på Færøerne.
 Der henvises endvidere til bekendtgørelsens § 8 og til pkt. 10.1. og 10.5.  

 nedenfor.
 2.5.2. Der må normalt stilles strenge krav til dokumentationens  

 karakter ved beskæftigelse i det øvrige udland, blandt andet på grund af  

 vanskelighederne ved efterfølgende kontrol af oplysningerne.
 Det er en forudsætning for, at beskæftigelsen kan medregnes ved  

 beregningen af beskæftigelseskravet, at pågældende er ansat på sædvanlige  

 løn- og arbejdsvilkår i ansættelseslandet.
 Der henvises til direktoratets regler vedrørende medlems- og dagpengeret  

 efter arbejde eller ophold i et andet EØS-land, i Grønland eller det øvrige  

 udland samt til reglerne om medlems- og dagpengeret efter arbejde eller  

 ophold på Færøerne.
 Vedrørende u-landsfrivillige henvises til bekendtgørelsens § 3, stk. 1,  

 nr. 1, og pkt. 7.1. nedenfor.
 2.5.3. For forskning ved højere læreanstalter i udlandet gælder,  

 at dette kan godkendes som lønarbejde, hvis der er ydet midler, der svarer  

 til overenskomstmæssig løn i opholdslandet.
3. Løntimer Timer, for hvilke der udbetales løn, kan medregnes ved opgørelsen af  

 beskæftigelseskravet, hvis den beskæftigelse, hvortil løntimerne er knyttet,  

 kan betragtes som lønarbejde.
 Der kan for eksempel medregnes fritstillingsperioder, barsel og sygdom og  

 barns 1. sygedag, hvis arbejdsgiveren udbetaler løn.
 Fremgår det af lønsedlerne, at der er udbetalt løn for en bestemt  

 beskæftigelsesgrad, skal dette timeantal lægges til grund.
 Løntimer vil ikke kunne medregnes, hvis den aktivitet, hvortil løntimerne  

 er knyttet, ikke kan medregnes til opfyldelse af beskæftigelseskravet.
Perioder, hvor et medlem som følge af sygdom, barsel, opsigelsesregler  

 eller andet modtager nedsat løn, medregnes til beskæftigelseskravet med det  

 timetal, lønnen svarer til.
Ydes der for eksempel løn svarende til 2/3 af  

 fuld løn, vil der kunne medregnes 2/3 af 37 timer pr. uge, svarende til 24,6  

 timer.
Timer, for hvilke der er udbetalt sikring i henhold til lov om  

 Lønmodtagernes Garantifond, sidestilles med lønarbejde og kan medregnes til  

 beskæftigelseskravet, hvis sikringen udbetales i stedet for løn, herunder løn  

 i en opsigelsesperiode.
Det er en betingelse, at lønmodtagerens krav mod  

 arbejdsgiveren vedrører løn eller vederlag for beskæftigelse, der kan  

 betragtes som lønarbejde, og at medlemmet ikke er berettiget til dagpenge for  

 den periode, som udbetalingen fra Lønmodtagernes Garantifond dækker.
 Perioder, hvor en arbejdsgiver yder løn under en orlov, der er givet i  

 henhold til lov om orlov eller lov om støtte til voksenuddannelse, kan ikke  

 medregnes til beskæftigelseskravet, jf. bekendtgørelsens § 2, stk. 5. Dette  

 gælder f.eks. orlov givet i henhold til Undervisningsministeriets ordning  

 »Uddannelse og jobrotation for privatansatte« (UVUS-ordningen).
Til § 2, stk. 2 4. Omregning Inden for områder, hvor beskæftigelsens omfang ikke - eller kun vanskeligt  

 - kan kontrolleres ved arbejdsgiverens egne registreringer, foretages fradrag  

 i dagpengene på grundlag af indtægten ved anvendelse af omregningssatsen, jf.  

 de af Direktoratet for Arbejdsløshedsforsikringen fastsatte regler om  

 udbetaling af supplerende dagpenge.
I sådanne tilfælde medregnes det  

 timeantal, der fremkommer ved omregningen.
Til § 2, stk. 3 5. Støttet arbejde Deltagelse i Industriministeriets program for indslusning af højtuddannede  

 i mindre virksomheder (isbryderprojektet), jf. konto 26.32.03 på finanslovene  

 for 1994 og 1995, er beskæftigelse, hvortil der ydes offentligt tilskud til  

 lønnen, og kan derfor ikke medregnes til opfyldelse af  

 beskæftigelseskravet i henhold til lovens § 53, stk. 2.
 Følgende former for beskæftigelse anses dog ikke for støttet arbejde og  

 kan derfor medregnes til opfyldelse af beskæftigelseskravet i henhold til  

 lovens § 53, stk. 2:
Til § 2, stk. 4 6. Lønnet praktik i forbindelse med uddannelse Lønnet praktik i en uddannelse sidestilles med lønarbejde.
Det er en  

 betingelse, at der ydes løn i overensstemmelse med gældende overenskomster  

 for denne eller tilsvarende beskæftigelse.
 Det er videre en betingelse, at uddannelsen ikke indgår som et tilbud i  

 henhold til lov om en aktiv arbejdsmarkedspolitik, at der ikke er givet  

 uddannelsesorlov i henhold til lov om orlov til uddannelsen, og at der ikke  

 ydes offentligt tilskud til lønnen.
Til § 3 7. Aktiviteter, der kan medregnes til  

 beskæftigelseskravet I bekendtgørelsens § 3, stk. 1, er opregnet en række aktiviteter, der kan  

 medregnes til beskæftigelseskravet efter bekendtgørelsens § 2, stk. 1, uanset  

 at kravet om, at der skal udbetales en overenskomstmæssig eller tilsvarende  

 løn, ikke er opfyldt.
Til § 3, stk. 1, nr. 1 7.1. U-landsfrivillige 7.1.1. Kassen kan ved skriftlig henvendelse til Udenrigsministeriet få  

 oplyst, om der er ydet bistand ifølge lovgivningen om internationalt  

 udviklingssamarbejde til et program.
 7.1.2. Hvis der ikke er ydet bistand til programmet ifølge  

 lovgivningen om internationalt udviklingssamarbejde, kan beskæftigelsen  

 eventuelt tælle med som lønarbejde, jf. pkt. 2.5. vedrørende beskæftigelse i  

 udlandet.
Til § 3, stk. 1, nr. 2 7.2. Militærtjeneste Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har været indkaldt til aftjening af værnepligt, og tidsrum, hvori  

 pågældende har forrettet frivillig tjeneste ifølge kontrakt med forsvaret,  

 med lønarbejde i relation til opfyldelse af beskæftigelseskravet i lovens §  

 53.
 Bestemmelsen omfatter alene aftjening af almindelig og civil dansk  

 værnepligt, værnepligt ved redningsberedskabet, frivillig tjeneste ifølge  

 kontrakt med det danske forsvar og FN-tjeneste.
Til § 3, stk. 1, nr. 3 7.3. Ferie Bestemmelsen omfatter al afholdt ferie inden for ferielovens rammer, hvor  

 der ikke er udbetalt løn, jf. bekendtgørelsens § 2, stk. 1.
Er ferien afholdt i et beskæftigelsesforhold, skal den afholdte ferie som  

 udgangspunkt medregnes.
Dette gælder, uanset om der er tale om afholdelse af  

 optjent ferie med feriegodtgørelse, eller om der er tale om afholdelse af  

 supplerende feriedage efter ferielovens § 6 a.
 Der gælder dog følgende begrænsninger for ferie i et  

 beskæftigelsesforhold:
 Er ferien afholdt under ledighed, skal der alene medregnes afholdt ferie  

 med feriegodtgørelse.
 Dokumentation for den afholdte ferie sker efter Direktoratet for  

 Arbejdsløshedsforsikringens regler om arbejdsgiverdokumentation som  

 betingelse for udbetaling af arbejdsløshedsdagpenge og efterløn.
 Medlemmet skal således på tro og love afgive oplysninger om den afholdte  

 ferie.
 Kassen skal herefter sikre, at der ikke medregnes flere feriedage end  

 tilladt, herunder at der fradrages de af feriedagene, hvor der i samme  

 ferieår er udbetalt dagpenge eller feriedagpenge.
Til § 3, stk. 1, nr. 4 og 5 7.4. Er et medlem i et beskæftigelsesforhold i fuld beskæftigelse  

 dagen før eller dagen efter en søgnehelligdag eller en overenskomstmæssig  

 fridag, betragtes søgnehelligdagen/den overenskomstmæssige fridag som knyttet  

 til beskæftigelsesforholdet, medmindre medlemmet har fået udbetalt dagpenge  

 eller feriedagpenge.
 Som overenskomstmæssige fridage betragtes alene faste fridage.
Til § 3, stk. 1, nr. 6 7.5. Det er præciseret, at en tjenestemand, der afskediges, vil  

 kunne medregne perioden med rådighedsløn til opfyldelse af  

 beskæftigelseskravet.
 På det private arbejdsmarked forekommer ordninger, der kan sidestilles med  

 ordningen med rådighedsløn for tjenestemænd.
 Sådanne ordninger kan konkret forelægges Direktoratet for  

 Arbejdsløshedsforsikringen, der kan godkende, at perioder, hvor en  

 arbejdsgiver yder rådighedsløn, kan medregnes ved opgørelsen af  

 beskæftigelseskravet, hvis direktoratet finder, at den pågældende ordning kan  

 sidestilles med ordningen på tjenestemandsområdet.
Til § 3, stk. 2 7.6. Det er præciseret, at søgnehelligdage og overenskomstmæssige  

 fridage skal medregnes med samme værdier som feriedage i tilfælde, hvor disse  

 medfører fradrag i dagpengene under ledighed.
Til § 4 8. Beskæftigelse, der i henhold til aftale udføres på  

 kortere end normal arbejdstid Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, betragtes denne kortere arbejdstid som  

 fuld arbejdstid, hvis der udbetales fuld normal løn.
Den nedsatte arbejdstid  

 skal enten være begrundet i arbejdets særlige karakter eller være en generel  

 arbejdstidsnedsættelse for hele arbejdspladsen.
Til § 5 9. Selvstændig virksomhed Optjening af arbejdskravet for selvstændige erhvervsdrivende forudsætter,  

 at der har været drevet selvstændig virksomhed i væsentligt omfang.
 Ved ophør/udtræden af selvstændig virksomhed med ansøgning om  

 arbejdsløshedsdagpenge eller overgang til efterløn skal der ske en egentlig  

 efterprøvelse af, om medlemmet har drevet virksomheden i væsentligt omfang.
Efterprøvelsen vil i langt de fleste tilfælde ikke volde problemer, når  

 medlemmets oplysninger om det personlige arbejde i virksomheden sammenholdes  

 med virksomhedens karakter og omfang.
I tvivlstilfælde skal den ledige  

 fremlægge yderligere dokumentation for, at væsentlighedskravet har været  

 opfyldt.
Sådan dokumentation kan for eksempel være annoncer med angivelse af  

 åbningstid, dokumentation for omsætningen (momsregnskab), skatteregnskaber,  

 kassekladder, ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Det vil endvidere  

 kunne tillægges betydning, hvis medlemmet i andre relationer, for eksempel  

 ved indgåelse af lønaftale eller ved skattemæssig registrering som  

 medarbejdende ægtefælle, har afgivet erklæring om arten og omfanget af det  

 personlige arbejde.
 Væsentlighedskravet er i princippet det samme, hvad enten medlemmet har  

 været eneindehaver af en virksomhed, en af flere indehavere eller eventuelt  

 medarbejdende ægtefælle.
 Ved opgørelsen af beskæftigelseskravet skal det afgøres, inden for hvilket  

 tidsrum medlemmet senest kan anses for at have udøvet selvstændig virksomhed  

 i væsentligt omfang i sammenlagt 26 uger. »Sæsonmæssig virksomhed«  

 medregnes ved opgørelsen af beskæftigelseskravet kun med den periode, hvor  

 der har været tale om personlig beskæftigelse i væsentligt omfang.
 Såfremt en virksomhed med drift i væsentligt omfang har en periode i  

 tilslutning til ophøret med nedsat aktivitet, anses virksomhedsudøvelsen i  

 denne periode som udgangspunkt også for at have været i væsentligt omfang,  

 medmindre aktiviteten alene har karakter af afviklingsforanstaltninger.
 Udøvelse af selvstændig virksomhed i væsentligt omfang medregnes altid til  

 beskæftigelseskravet med den almindeligt gældende, fulde arbejdstid inden for  

 det offentlige område.
 Til opfyldelse af beskæftigelseskravet kan også medregnes enkeltstående  

 opgaver af selvstændig karakter, hvis opgaven har haft en sådan varighed -  

 normalt mindst 1 måned - at det sammenholdt med arbejdets art og indtjeningen  

 herved kan dokumenteres, at der har været tale om beskæftigelse i væsentligt  

 omfang.
 Ovenstående finder tilsvarende anvendelse i tilfælde, hvor et medlem  

 fejlagtigt har stået i en lønmodtagerkasse, selv om pågældende har udøvet  

 selvstændig virksomhed i væsentligt omfang.
 Til opfyldelse af beskæftigelseskravet ved medregning af perioder med  

 udøvelse af selvstændig virksomhed i udlandet, på Færøerne eller i Grønland  

 henvises til direktoratets regler om arbejdsløshedsforsikring i relation til  

 EØS-landene samt til reglerne om medlems- og dagpengeret efter arbejde eller  

 ophold i et andet EØS-land, i Grønland eller det øvrige udland samt til  

 reglerne om medlems- og dagpengeret efter arbejde eller ophold på Færøerne.  

 Det skal dog præciseres, at der i det omfang selvstændige erhvervsdrivende  

 kan medregne beskæftigelsesperioder fra udlandet, Færøerne eller Grønland,  

 gælder de samme krav til dokumentation for, at virksomheden har været udøvet  

 i væsentligt omfang, som hvis virksomheden har været udøvet her i landet.
For så vidt angår selvstændig virksomhed i en delpensionsperiode har  

 arbejdstiden før og efter 1. januar 1991 i relation til delpensionsreglerne  

 udgjort halvdelen af henholdsvis 39 timer og 37 timer.
Udøvelse af  

 selvstændig virksomhed i en delpensionsperiode efter 1. januar 1991 medregnes  

 således med 18 1/2 time ugentlig.
 Udøvelse af selvstændig virksomhed i en delefterlønsperiode kan ikke  

 medregnes til opfyldelse af beskæftigelseskravet.
Udøvelse af selvstændig virksomhed med iværksætterydelse efter lov om  

 arbejdstilbud, etableringsydelse efter lov om en aktiv arbejdsmarkedspolitik,  

 igangsætningsydelse efter § 42 a i lov om social bistand eller lignende  

 tæller som ledighed ved beregning af beskæftigelseskravet.
Såfremt medlemmet  

 sideløbende med den virksomhed, hvortil der ydes igangsætningsydelse, udøver  

 anden selvstændig virksomhed, vil sidstnævnte virksomhed ikke kunne medregnes  

 til opfyldelse af beskæftigelseskravet.
Til §§ 6, 7 og 8 10. Fastlæggelse af ydelsesperioderne 10.1. Et medlem, der ikke er indplaceret i forvejen, skal indplaceres fra  

 den dag, hvor en af følgende betingelser er opfyldt:
 10.2. Medlemmer, der indplaceres i delperiode 1, og som er  

 udelukket fra ret til dagpenge som følge af effektiv karantæne, indplaceres  

 fra det tidspunkt, hvor medlemmet ville have været berettiget til ydelse,  

 såfremt medlemmet ikke var udelukket fra ret til dagpenge på grund af  

 karantænen.
10.3. Afslutningen af delperiode 1 regnes fra det tidspunkt, hvor  

 60-måneders perioden tillagt eventuel forlængelse på grund af for eksempel  

 sygdom, jf. lovens § 55, stk. 8, er udløbet, eller fra det tidspunkt, hvor  

 medlemmet har udtømt dagpengeretten i delperioden.
Delperiode 2 begynder  

 umiddelbart herefter.
Hvis overgangen til delperiode 2 skyldes opbrug af ydelsesperioden,  

 starter delperiode 2 mandagen efter, at sidste ydelsesuge i delperiode 1 er  

 forbrugt.
Hvis overgangen til delperiode 2 skyldes udløb af  

 referenceperioden, starter delperiode 2 dagen efter udløbet af  

 referenceperioden i delperiode 1.
10.4. For et medlem, som melder sig ud af kassen, eller som  

 slettes på grund af svig eller kontingentrestance, er dagpengeret efter  

 genoptagelse i en kasse betinget af, at medlemmet opfylder det almindelige  

 beskæftigelseskrav, jf. lovens § 53, stk. 2, når karensperioden i henhold til  

 lovens § 53, stk. 1, eller § 54 er udstået.
Kun beskæftigelse i en  

 medlemsperiode kan medregnes til opfyldelse af beskæftigelseskravet, jf.  

 lovens § 53, stk. 3, 1. pkt., og ovenfor pkt. 1.2.
 10.5. Bestemmelsen i § 8 finder anvendelse dels på personer, der  

 er umiddelbart dagpengeberettigede i Danmark på baggrund af medregning af  

 perioder fra andre EØS-lande eller Færøerne, dels på personer, der skal  

 opfylde et krav om beskæftigelse i Danmark for at kunne medregne  

 forsikringsperioder fra andre EØS-lande.
Bestemmelsen anvendes på personer, der ikke er indplaceret i  

 delperiodesystemet.
Bestemmelsen skal således ikke anvendes på personer, der  

 tidligere er indplaceret og fortsat befinder sig i en delperiode.
 Ledighedsancienniteten opgøres som forskellen mellem den periode i  

 EØS-landet eller på Færøerne, som ligger til grund for beregnigen af  

 beskæftigelseskravet, og medlemmets beskæftigelse i den pågældende periode.  

 Beregningen sker med udgangspunkt i den lokale overenskomstmæssige  

 arbejdstid, og ved omregning fra timer til uger ved beregning af  

 ledighedsancienniteten sker der nedrunding.
Til § 9 11. Erhvervelse af ny ydelsesperiode 11.1. Afgørelsen af, om et medlem har ret til ny delperiode 1, skal  

 træffes på det tidspunkt, hvor kassen i henhold til bekendtgørelsens § 9,  

 stk. 2 - 5, skal opgøre medlemmets hidtidige beskæftigelse.
 Medlemmets hidtidige beskæftigelse skal i henhold til bestemmelsen opgøres  

 i følgende tilfælde:
 Der skal derimod ikke ske en ny indplacering i forbindelse med, at  

 medlemmet overgår fra deltids- til fuldtidsforsikring, eller i forbindelse  

 med, at der ved udbetaling af supplerende dagpenge skal ske en opgørelse  

 efter lovens § 60, stk. 1, idet der i disse tilfælde ikke sker en egentlig  

 opgørelse af beskæftigelseskravet, jf. lovens § 53, stk. 2.
I de tilfælde, hvor medlemmets ydelsesperiode udløber som følge af  

 30-måneders-begrænsningen, skal der ske opgørelse 3 måneder før udløbet af  

 ydelsesperioden, dvs. opgørelsen skal ske efter 27 måneder med ydelser,  

 svarende til 117 ydelsesuger.
Det bemærkes, at det følger af § 4 i  

 direktoratets bekendtgørelse om en arbejdsløshedskasses vejledningspligt, at  

 kassen i god tid, inden et medlem fylder 60 år, skal vejlede medlemmet om  

 dagpengeretten efter det fyldte 60. år.
For at kunne give denne vejledning  

 kan det være nødvendigt for kassen at opgøre, om medlemmet har optjent  

 beskæftigelseskravet, således at medlemmets ydelsesperiode udløber på et  

 andet tidspunkt, end kassen tidligere har beregnet.
Ved indberetning i henhold til § 144, stk. 2, i bekendtgørelse om en aktiv  

 arbejdsmarkedsindsats skal ledigheden opgøres i henhold til bekendtgørelsens  

 § 11, jf. nedenfor under pkt. 13. Opgørelsen sker i henhold til denne  

 bestemmelse ugevis.
Da 44 måneder ikke er deleligt med et helt antal uger,  

 skal indberetning ske, når medlemmet har haft 191 ugers ledighed.
 Medlemmet erhverver ret til ny delperiode 1, hvis der siden sidste  

 opgørelsestidspunkt foreligger 17/26 ugers beskæftigelse eller 26 ugers  

 udøvelse af selvstændig erhvervsvirksomhed i væsentligt omfang indenfor en  

 3-års-periode.
 Der skal »tælles bagud« fra opgørelsestidspunktet, indtil der  

 første gang foreligger 17/26 ugers beskæftigelse eller 26 ugers selvstændig  

 erhvervsvirksomhed i væsentligt omfang indenfor en 3-års-periode.
 Beskæftigelse, der en gang er medgået til opfyldelsen af  

 beskæftigelseskravet i henhold til lovens § 53, stk. 2, kan ikke indgå i en  

 senere opgørelse, jf. dog nedenfor pkt. 11.2.
Det er ikke en betingelse, at beskæftigelseskravet er opfyldt inden for de  

 seneste 3 år.
Det skal alene være opfyldt inden for en 3-års-periode, der  

 ligger efter seneste opgørelsestidspunkt.
 Ret til ny delperiode 1 løber fra og med 1. ledige dag efter den  

 beskæftigelse/selvstændig erhvervsvirksomhed, der er medgået til opfyldelse  

 af beskæftigelseskravet.
 Eventuel senere beskæftigelse, der ikke er medregnet til  

 beskæftigelseskravet, kan indgå i en ny beregning af beskæftigelseskravet,  

 jf. eksempel 2 i pkt. 1.1.
 11.2. En kasse skal opgøre beskæftigelseskravet, når et medlems  

 dagpengeret udløber som følge af den begrænsede dagpengeret i henhold til  

 reglerne i direktoratets bekendtgørelse om udøvelse af selvstændig virksomhed  

 som bibeskæftigelse eller direktoratets bekendtgørelse om retten til  

 dagpenge, efterløn og overgangsydelse i forbindelse med social pension.
 Hvis et medlem får ret til en ny dagpengeperiode efter de nævnte regler,  

 erhverver medlemmet samtidig ret til en ny delperiode 1. Dette gælder også,  

 selv om medlemmet ikke har haft 26/17 ugers beskæftigelse efter, at  

 pågældende sidst erhvervede ret til en ny delperiode 1.
Et medlem begynder i slutningen af delperiode 1 bibeskæftigelse ved  

 selvstændig virksomhed, og bliver derfor omfattet af den begrænsede  

 dagpengeret på 78 uger efter reglerne om udøvelse af selvstændig virksomhed  

 som bibeskæftigelse.
Medlemmet har før og efter påbegyndelse af  

 bibeskæftigelsen perioder på hver 13 ugers lønarbejde på fuld tid.
 Medlemmet har efter 44 måneders ledighed ret til en ny delperiode 1, da  

 medlemmet opfylder det almindelige beskæftigelseskrav på 26 uger inden for 3  

 år.
Ved udløb af 78-ugers-perioden efter reglerne om bibeskæftigelse opfylder  

 medlemmet beskæftigelseskravet som betingelse for ret til en ny  

 dagpengeperiode på 78 uger.
Hermed får medlemmet samtidig ret til en ny  

 delperiode 1.
 Den samtidige ret til en ny delperiode 1 betyder, at der herefter kan ske  

 en parallel opgørelse af det almindelige og det særlige beskæftigelseskrav  

 for medlemmer med bibeskæftigelse ved selvstændig virksomhed eller dagpenge i  

 forbindelse med social pension.
 Der kan i denne situation siges at være en undtagelse fra hovedreglen om,  

 at beskæftigelse kun kan medregnes en gang til erhvervelse af en ny  

 delperiode 1.
 11.3. For et medlem, der er indplaceret i delperiode 2, skal  

 beskæftigelsen opgøres løbende i forbindelse med udbetaling af dagpenge mv.
Medlemmet optjener ret til ny delperiode 1 første gang, der forud for en  

 dagpengeudbetaling foreligger mindst 17/26 ugers beskæftigelse eller 26 ugers  

 udøvelse af selvstændig erhvervsvirksomhed i væsentligt omfang inden for de  

 seneste 3 år.
Indplaceringen foretages i dette tilfælde på grundlag af de  

 seneste 26 ugers beskæftigelse.
For et medlem, der modtager ydelse i henhold til lovens før 1. april 1995  

 gældende § 55, stk. 3, foretages opgørelsen dog først, når medlemmet udtræder  

 af ordningen.
Dette gælder også, hvis medlemmet i perioden modtager  

 feriedagpenge.
 11.4. Opgørelsen af, om et medlem har ret til en ny delperiode 1,  

 skal kun ske i forbindelse med, at medlemmet får udbetalt dagpenge, eller  

 medlemmet i øvrigt forbruger af ydelsesperioden, jf. bekendtgørelsens § 11 og  

 nedenfor pkt. 13. Dette gælder f.eks. også, hvis et medlem ved udløbet af  

 referenceperioden i delperiode 1 er i beskæftigelse - i så fald skal  

 opgørelsen af beskæftigelseskravet ske første gang, medlemmet efterfølgende  

 får udbetalt dagpenge eller i øvrigt forbruger af en ydelsesperiode.
 11.5. Et medlem, der efter indplacering i delperiode 1, overgår  

 fra fuldtids- til deltidsforsikring, skal ved efterfølgende opgørelse af  

 beskæftigelseskravet alene opfylde beskæftigelseskravet for  

 deltidsforsikrede, jf. lovens § 53, stk. 2, litra b, for at få ret til en ny  

 delperiode 1.
Til § 10 12. Forlængelse af referenceperioderne Den referenceperiode på 60 måneder, som delperiode 1 skal afvikles  

 indenfor, og den referenceperiode på 48 måneder, som delperiode 2 skal  

 afvikles indenfor, skal forlænges, hvis der i perioden forekommer følgende  

 forhold, og der ikke udbetales løn:
 Udbetales der løn under fraværet, vil aktiviteten skulle betragtes som  

 beskæftigelse, jf. bekendtgørelsens § 2.
 Ved uarbejdsdygtighed forstås forhold, der kan ligestilles med sygdom, og  

 som bevirker, at medlemmet er ude af stand til at påtage sig beskæftigelse af  

 normalt omfang.
Bestemmelsen vedrørende støtte til pasning af handicappet eller alvorligt  

 sygt barn omfatter udbetalt erstatning for tabt arbejdsfortjeneste efter  

 bistandslovens §§ 48 og 48 a.
Eventuel støtte til hjælpemidler mv. er ikke  

 omfattet af bestemmelsen.
Hvis der i en periode betales delvis erstatning for  

 tabt arbejdsfortjeneste med f.eks. 20 timer om ugen, omregnes disse 20 timer  

 til hele uger efter formlen:
antal uger x 20 : 37 og de herved fremkomne uger nedrundes til nærmeste hele antal uger,  

 hvormed referenceperioden forlænges.
 Afgørelsen af, om der skal ske forlængelse af referenceperioden, træffes  

 på det tidspunkt, hvor kassen i henhold til § 9 skal opgøre medlemmets  

 hidtidige beskæftigelse.
 Der kan alene ske forlængelse med hele uger, hvorfor der skal rundes ned  

 til nærmeste hele uge, hvis den samlede opgørelse over perioder, der medfører  

 forlængelse, ikke svarer til et helt antal uger.
 Ved afgørelsen skal der også medregnes timer, hvor medlemmet har været syg  

 en del af en dag eller har modtaget ydelser som nævnt under nr. 2 eller 3,  

 for en del af en dag.
Til § 11 13. Forbrug af ydelsesperioderne De 48 måneder, hvor medlemmet kan modtage dagpenge i delperiode 1, og de  

 36 måneder, hvor medlemmet kan modtage dagpenge i delperiode 2  

 (ydelsesperioderne), opbruges ugevis. 48 måneder svarer til 208 uger, og 36  

 måneder svarer til 156 uger.
Er der i en uge udbetalt dagpenge, herunder  

 supplerende dagpenge og feriedagpenge, eller ydelser i henhold til lovens §  

 55, stk. 2, stk. 6 eller det indtil 1. april 1995 gældende stk. 3, fratrækkes  

 ugen i de 208/156 uger.
Tilsvarende gælder for perioder med orlov til sabbat efter lov om orlov,  

 perioder med efterløn, perioder med aktivitetsydelse efter lovens § 97 g,  

 perioder med dagpenge i henhold til attest E 303, eller hvis medlemmet har  

 deltaget i tilbud efter lov om en aktiv arbejdsmarkedspolitik.
Perioder, hvor  

 et medlem i henhold til lov om en aktiv arbejdsmarkedspolitik deltager i et  

 tilbud om uddannelse med orlovsydelse, jf. lov om orlov, forbruger dog ikke  

 af ydelsesperioderne.
 Endvidere er ugen forbrugt, hvis medlemmet i hele ugen eller i en del af  

 ugen har udstået en effektiv karantæne.
 Hvis medlemmet i samme kalenderuge forbruger af ydelsesperioden i flere  

 relationer (f.eks. afvikler effektiv karantæne i en del af ugen og får  

 dagpenge i resten af ugen), forbruger den pågældende uge dog kun en af de  

 208/156 ydelsesuger.
Med bekendtgørelsens § 11, nr. 8, er der åbnet mulighed for, at andre  

 ydelser, der træder i stedet for dagpenge, forbruger af ydelsesperioden.  

 Bestemmelsen vil kun kunne omfatte ydelser, som et dagpengeberettiget medlem  

 får i stedet for dagpenge.
Ydelser efter f.eks. lov om social bistand er  

 således ikke omfattet af bestemmelsen.
 Delefterløn betragtes ikke som en ydelse, der træder i stedet for  

 dagpenge, og en periode med delefterløn forbruger derfor ikke af  

 ydelsesperioden.
 Deltagelse i Industriministeriets Isbryderprojekt (jf. ovenfor under pkt.  

 5.) forbruger ligeledes ikke af ydelsesperioden.
Der kan forekomme uger, hvor medlemmet har modtaget dagpenge og samtidig  

 har haft fravær, der begrunder forlængelse, jf. bekendtgørelsens § 10 og  

 ovenfor under pkt. 12. I sådanne tilfælde skal ugen fratrækkes i  

 ydelsesperioden på de 208/156 uger, og der skal ske forlængelse med fraværets  

 længde af referenceperioden på de 60/48 måneder.
Endvidere vil eventuelt  

 lønarbejde i ugen kunne medregnes til opfyldelse af beskæftigelseskravet i  

 lovens § 53, stk. 2.
Til § 12 14. Over 50-årige 14.1. Det fremgår af lovens § 55, stk. 4, at et medlem, der ved udløbet af  

 delperiode 2 er fyldt 50 år, og som ved fortsat medlemskab ville kunne  

 opfylde anciennitetskravet for at kunne gå på efterløn ved det fyldte 60. år,  

 bevarer retten til dagpenge i delperiode 2 til det fyldte 60. år.
 14.2. Et medlem, der er fyldt 60 år, kan få dagpenge i indtil 30  

 måneder, jf. lovens § 55, stk. 5. I de 30 måneder (130 uger) medregnes  

 perioder med dagpenge mm. og tilbud forud for det fyldte 60. år.
 I de 30 måneder medregnes perioder med dagpenge mm. og tilbud, der ligger  

 efter det tidspunkt, hvor medlemmet senest er blevet indplaceret i eller har  

 optjent ret til en ny delperiode 1.
 Hvis et medlem således forud for det fyldte 60. år har modtaget ydelser  

 eller tilbud, jf. lovens § 55, stk. 7, i mere end 30 måneder, bortfalder  

 dagpengeretten ved det fyldte 60. år, medmindre medlemmet har opfyldt  

 beskæftigelseskravet, jf. lovens § 53, stk. 2, på ny.
 Medlemmet har den 1. oktober 1998 modtaget dagpenge i 30 måneder efter  

 indplaceringen i delperiode 1. Medlemmet opfylder betingelserne for at blive  

 indplaceret i en ny delperiode 1 fra den 1. marts 1998. Medlemmet vil derfor  

 den 1. oktober 1998 have ret til dagpenge i endnu 23 måneder.
 Det skal bemærkes, at 30-måneders-begrænsningen ikke kun gælder i  

 delperiode 1, men gælder for hele dagpengeforløbet i både delperiode 1 og 2.  

 Bestemmelsen omfatter såvel medlemmer, der indplaceres for 1. gang, som  

 medlemmer, hvor kassen ved et opgørelsestidspunkt konstaterer, at medlemmet  

 på ny har opfyldt beskæftigelseskravet i lovens § 53, stk. 2.
 Bestemmelsen gælder dog ikke for medlemmer, som er indplaceret den 23.  

 november 1994 eller tidligere, og for medlemmer, som indplaceres efter  

 reglerne i Arbejdsministeriets bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v. (overgangsbekendtgørelsen), jf. nedenfor pkt.  

 16.
14.3. De 30 måneder er at betragte som en ydelsesperiode.
For  

 medlemmer, der er fyldt 60 år, gælder de almindelige referenceperioder, jf.  

 bekendtgørelsens § 6 og § 10.
 14.4. Et medlem, der efter det fyldte 60. år opfylder  

 beskæftigelseskravet i lovens § 53, stk. 2, erhverver ret til nye 30 måneders  

 ydelser i delperiode 1. Om tidspunktet for opgørelse af beskæftigelseskravet  

 henvises til bekendtgørelsens § 9, stk. 3 og 4, og ovenfor pkt. 11.1.
Til § 14 15. Ikrafttrædelse Bekendtgørelsen finder anvendelse for medlemmer, der skal indplaceres fra  

 og med 2. oktober 1995, uanset beskæftigelsen ligger forud for 2. oktober  

 1995.
 Opgørelse af beskæftigelseskravet i forbindelse med, at kassen har  

 indberetningspligt efter § 144, stk. 1, i bekendtgørelse om en aktiv  

 arbejdsmarkedsindsats, skal dog først ske fra og med den 1. januar 1996.
Til § 15 16. Overgangsbestemmelser vedrørende 60-årige 16.1. For så vidt angår medlemmer, der er over 60 år, er disse omfattet af  

 bekendtgørelsens § 12, stk. 2, hvis de er indplaceret i delperiode 1 senere  

 end den 23. november 1994, jf. pkt. 14.2.
 16.2. For medlemmer, der er indplaceret med virkning fra den 23.  

 november 1994 eller tidligere, og som ikke er omfattet af  

 overgangsbekendtgørelsen, gælder § 55, stk. 5, i den indtil 1. april 1995  

 gældende lov om arbejdsløshedsforsikring m.v.
For disse medlemmer gælder, at de efter det fyldte 60. år højst kan få  

 dagpenge i delperiode 1 i 30 måneder.
De kan endvidere efter det fyldte 60.  

 år ikke overgå til delperiode 2.
16.3. Medlemmer, som senest er indplaceret efter  

 overgangsbekendtgørelsen, er ikke omfattet af 30-måneders-begrænsningen.
De  

 kan efter det fyldte 60. år ikke overgå til delperiode 2.
Til § 16 17. Bierhverv Beskæftigelse, der må anses for bierhverv, kan ikke medregnes til  

 opfyldelse af beskæftigelseskravet.
Bierhverv er karakteriseret ved, at der typisk er tale om beskæftigelse,  

 som medlemmet kan have sideløbende med en fuldtidsbeskæftigelse.
Der vil  

 typisk være tale om beskæftigelse af et begrænset omfang og beskæftigelse,  

 som ikke kan udbydes som hovedbeskæftigelse.
 Som eksempler på bierhverv kan nævnes:
 Det er ikke afgørende, om den konkrete beskæftigelse kan udbydes som  

 hovedbeskæftigelse, men om beskæftigelsen efter sin art kan anses for  

 hovedbeskæftigelse.
 Bestemmelsen bortfalder den 1. januar 1996. Beskæftigelse, som må anses  

 for bierhverv, og som er udført den 1. januar 1996 eller senere, kan således  

 medregnes til optjening af beskæftigelseskravet.
