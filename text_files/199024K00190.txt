Nr BTL 190 Betænkning over Forslag til lov om ændring af lov om social bistand  

 (Kontanthjælp til hjemmeboende unge under 23 år)   

 Nr L 190 1990-91, 2. samling Afgivet af Socialudvalget Afgivet: 19910521 Udvalget har behandlet lovforslaget i en række møder og har herunder stillet spøgsmål til socialministeren, som denne har besvaret skriftligt.
 Der er af socialministeren stillet et ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 ministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, kan ikke støtte det af  

 ministeren stillede ændringsforslag og bemærker i øvrigt:
 Det forekommer urimeligt, at kontanthjælpsmodtagere kan få mere i støtte  

 end studerende.
 Efter Fremskridtspartiets mening skal man belønne dem, der går i gang med  

 en uddannelse eller påtager sig et stykke arbejde, og ikke lave en  

 forskelsbehandling, så den, der bare sidder hjemme på sofaen, kan få mere end  

 den, der dagligt knokler med en uddannelse.
 Desuden er Fremskridtspartiet overbevist om, at det omkostningsmæssigt er  

 dyrere at være studerende end at være hjemmeboende kontanthjælpsmodtager.
 Hvis man skal hele dette tilskudsmakværk til livs, så er det på tide, at  

 man stopper med at give tilskud til dem, der ikke yder en indsats, eller som  

 et minimum ikke belønner dem, der ingenting laver, bedre end dem, der påtager  

 sig en uddannelse.
Ændringsforslag Af socialministeren, tiltrådt af et flertal (udvalget med  

 undtagelse af FP):
Til § 1 1) I den foreslåede ændring af § 37, stk. 2, 2. pkt., udgår  

 efter »med et« ordet: »fast«.
Bemærkninger Til nr. 1 Det foreslås, at det beløb på 91 kr. månedligt, der skal ydes som et  

 tillæg til kontanthjælpen til hjemmeboende unge under 23 år, bliver reguleret  

 årligt efter de regler, der gælder for regulering af stipendier efter lov om  

 Statens Uddannelsesstøtte.
Det er i den gældende reguleringsbestemmelse i bistandslovens § 37, stk.  

 7, 2. pkt., fastsat, at de særlige ydelser til unge under 23 år reguleres  

 efter reglerne for regulering af SU-stipendier.
Med henblik på at sikre en  

 regulering af det månedlige tillæg på 91 kr. er det ikke nødvendigt at ændre  

 ordlyden af § 37, stk. 7, 2. pkt., når blot ordet »fast« foran  

 ordet »tillæg« udgår.
Tillægget vil herefter indgå som en  

 regulerbar bestanddel af de særlige ydelser til de unge.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
