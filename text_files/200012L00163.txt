Fremsat den 7. februar 2001 af  

 erhvervsministeren Ole Stavad Forslag til Lov om erhvervsudvikling Lovens formål § 1. Formålet med denne lov er at styrke udviklingen af  

 dansk erhvervsliv gennem fremme af innovation, international konkurrenceevne  

 og globalisering ved anvendelse af foranstaltninger, der sigter mod  

 at 1)	forbedre og udbygge rammevilkårene for virksomhedernes  

 internationale samarbejde og samhandel, 2)	forbedre og udbygge rammevilkårene for tilgang af nye  

 virksomheder, kompetenceudvikling, kapitalformidling og erhvervslivets  

 anvendelse af viden fra universiteter og videregående  

 uddannelsesinstitutioner mv., 3)	styrke den teknologiske service i Danmark, herunder at fremme  

 udvikling og udnyttelse af teknologisk, ledelsesmæssig og  

 markedsmæssig viden, samt at fremme innovationsindsatsen i Danmark, 4)	fremme den regionale erhvervsudvikling, og 5)	fremme udviklingen af dansk turismeerhverv.
Erhvervsfremmeaktiviteter § 2. Inden for de bevillinger, der afsættes på de  

 årlige finanslove, kan der til opfyldelse af lovens formål  

 gennemføres aktiviteter, der bl.a. omfatter 1)	analyser og evalueringer af erhvervspolitisk relevans, herunder  

 vedrørende potentielle indsatsområder og eksisterende  

 initiativer, samt regionale, nationale og internationale  

 rammevilkår, 2)	rådgivning af regeringen om erhvervsfremmende tiltag, herunder  

 om udvikling af såvel den nationale som den regionale og lokale  

 erhvervsstruktur, 3)	rådgivning af regeringen om danske erhvervspolitiske  

 interesser i forbindelse med forhandlinger om internationale vilkår for  

 erhvervslivet og om dansk erhvervslivs udfordringer i forbindelse med  

 globaliseringen, 4)	rådgivning af regeringen i forbindelse med overvindelse af  

 barrierer for international handel, 5)	initiativer til fremme af implementeringen af internationale  

 rammevilkår og udnyttelsen af globaliseringen i dansk erhvervsliv, 6)	initiativer til fremme af udviklingen af nye samarbejdsformer,  

 herunder offentligt-privat samarbejde og samarbejde mellem virksomheder, 7)	initiativer til formidling af viden og kompetence mellem forskere,  

 forsknings- og uddannelsesinstitutioner, teknologiske serviceinstitutter,  

 videninstitutioner og virksomhederne, samt samarbejde herom mellem de  

 nævnte parter og virksomhederne, 8)	initiativer til fremme af innovation, herunder den teknologiske  

 udvikling, virksomhedernes evne til at udvikle nye produkter,  

 tjenesteydelser, koncepter og til at anvende ny teknologi, 9)	initiativer til indsamling, bearbejdning og udvikling af  

 teknologisk, virksomhedsøkonomisk, ledelsesmæssig og anden viden  

 med henblik på videreformidling heraf, 10)	initiativer til fremme af etablering af nye og innovative  

 virksomheder, 11)	initiativer til fremme af metrologi  og akkreditering, 12)	initiativer til fremme af regional udvikling, og 13)	initiativer til fremme af turismen i Danmark.
Stk. 2. Denne lov finder ikke anvendelse for så  

 vidt angår medfinansiering af Regionalfondens aktiviteter, jf.
Lov om  

 administration af tilskud fra Den Europæiske Regionalfond og  

 tilhørende statslig medfinansiering, jf. lovbekendtgørelse nr.  

 819 af 31. august 2000.
Lovens opfyldelse § 3. Med henblik på opfyldelse af lovens formål  

 kan erhvervsministeren iværksætte erhvervsfremmende initiativer,  

 herunder inden for rammerne af de i § 2 opregnede aktiviteter.
Stk. 2. Til bistand ved gennemførelsen af lovens  

 formål nedsætter erhvervsministeren 1)	Rådet for Internationale Erhvervsvilkår, 2)	Rådet for Innovation, 3)	Rådet for Teknologisk Service, 4)	Rådet for Regional Erhvervsudvikling og 5)	Bevillingsudvalget for Turisme.
Stk. 3. Erhvervsfremme Styrelsen er sekretariat for  

 Rådet for Internationale Erhvervsvilkår, Rådet for  

 Innovation, Rådet for Teknologisk Service og Rådet for Regional  

 Erhvervsudvikling.
Danmarks Turistråds Styrelsesafdeling er sekretariat  

 for Bevillingsudvalget for Turisme.
 § 4. Der kan ydes hel eller delvis finansiering og tilbydes  

 andre økonomiske incitamenter til aktiviteter, som omfattes af lovens  

 formål.
 Stk. 2. Erhvervsministeren kan fastsætte regler for  

 tilbagebetaling af ydet finansiering.
Rådet for Internationale Erhvervsvilkår § 5. Rådet for Internationale Erhvervsvilkår har  

 til opgave inden for rammerne af § 2, stk.1 at rådgive om  

 tilrettelæggelsen og udviklingen af indsatsen for at forbedre  

 virksomhedernes internationale rammevilkår og om virksomhedernes  

 udfordringer i globaliseringen.
 Stk. 2. Rådet udarbejder en flerårig strategi  

 for sit arbejde, som skal godkendes af erhvervsministeren.
Stk. 3. Rådet kan anbefale og foranstalte  

 gennemførelse af analyser og evalueringer af potentielle  

 indsatsområder og eksisterende initiativer inden for Rådets  

 arbejdsområde.
Med udgangspunkt heri kan Rådet rådgive  

 regeringen om forbedringsmuligheder inden for de erhvervsmæssige  

 rammevilkår.
Stk. 4. Rådet træffer afgørelse i  

 sager vedrørende de erhvervsfremmeaktiviteter, som af ministeren er  

 henlagt til Rådet, og hvortil der ydes hel eller delvis finansiering.  

 Rådets afgørelser er endelige.
Rådet kan delegere sin  

 beslutningskompetence til sekretariatet.
Rådet fastsætter i  

 så tilfælde en sekretariatsbemyndigelse.
 Stk. 5. Ministeren kan fastsætte regler om, at  

 afgørelser, truffet af sekretariatet i henhold til den af Rådet  

 givne bemyndigelse i sager om hel eller delvis finansiering af  

 erhvervsfremmeaktiviteter, kan indbringes for Erhvervsankenævnet, eller  

 at afgørelser ikke kan indbringes for anden administrativ  

 myndighed.
 Stk. 6. Rådet kan nedsætte ad hoc-udvalg til  

 bistand ved gennemførelse af Rådets arbejdsopgaver.
§ 6. Rådet for Internationale Erhvervsvilkår  

 består af en formand og 9 medlemmer.
Rådets formand og medlemmer,  

 heriblandt en næstformand, udpeges af erhvervsministeren.
Rådet  

 sammensættes således, at der er repræsenteret bred  

 erhvervsmæssig indsigt vedrørende handelspolitik, globalisering,  

 international erhvervspolitik og nye internationale samhandelsformer.
 Stk. 2. 7 af Rådets medlemmer udpeges efter  

 indstilling fra organisationer med indsigt i de i stk. 1 nævnte  

 forhold.
 Stk. 3. Formanden og Rådets medlemmer udpeges for  

 indtil 3 år ad gangen og kan udpeges i alt 2 gange.
 Stk. 4. Erhvervsministeren fastsætter en  

 forretningsorden for Rådet.
Rådet for Innovation § 7. Rådet for Innovation har til opgave inden for  

 rammerne af § 2, stk. 1, at rådgive om tilrettelæggelsen og  

 udviklingen af  erhvervsfremmende initiativer med henblik på at fremme  

 etablering af nye og innovative virksomheder, at fremme kapitalformidling til  

 erhvervslivet, at udvikle gode rammer for videnopbygning og udnyttelse heraf  

 i virksomheder samt at fremme udviklingen af nye samarbejdsformer, herunder  

 offentligt/privat samarbejde og samarbejde mellem virksomheder.
 Stk. 2. Rådet udarbejder en flerårig strategi  

 for sit arbejde, som skal godkendes af erhvervsministeren.
Stk. 3. Rådet kan anbefale og foranstalte  

 gennemførelse af analyser og evalueringer af potentielle  

 indsatsområder og eksisterende initiativer inden for Rådets  

 arbejdsområde.
Med udgangspunkt heri kan Rådet rådgive  

 regeringen om forbedringsmuligheder inden for de erhvervsmæssige  

 rammevilkår.
Stk. 4. Rådet træffer afgørelse i  

 sager vedrørende de erhvervsfremmeaktiviteter, som af ministeren er  

 henlagt til rådet, og hvortil der ydes hel eller delvis finansiering.  

 Rådets afgørelser er endelige.
Rådet kan delegere sin  

 beslutningskompetence til sekretariatet.
Rådet fastsætter i  

 så tilfælde en sekretariatsbemyndigelse.
 Stk. 5. Ministeren kan fastsætte regler om, at  

 afgørelser, truffet af sekretariatet i henhold til den af Rådet  

 givne bemyndigelse i sager om hel eller delvis finansiering af  

 erhvervsfremmeaktiviteter, kan indbringes for Erhvervsankenævnet, eller  

 at afgørelser ikke kan indbringes for anden administrativ  

 myndighed.
 Stk. 6. Rådet kan nedsætte ad hoc-udvalg til  

 bistand ved gennemførelse af Rådets arbejdsopgaver.
§ 8. Rådet for Innovation består af en formand og  

 11 medlemmer.
Rådets formand og medlemmer, heriblandt en  

 næstformand, udpeges af erhvervsministeren.
Rådet  

 sammensættes således, at bred samfundsmæssig og  

 erhvervspolitisk indsigt er repræsenteret, herunder indsigt i  

 erhvervsøkonomi, teknologiudvikling, finansieringsformidling og  

 iværksættere.
 Stk. 2. 9 af Rådets medlemmer udpeges efter  

 indstilling fra organisationer med indsigt i de i stk. 1 nævnte  

 forhold.
 Stk. 3. Formanden og Rådets medlemmer udpeges for  

 indtil 3 år ad gangen og kan udpeges i alt 2 gange.
 Stk. 4. Erhvervsministeren fastsætter en  

 forretningsorden for rådet.
Rådet for Teknologisk Service § 9. Rådet for Teknologisk Service har inden for  

 rammerne af § 2, stk. 1, til opgave at planlægge og koordinere den  

 samfundsmæssige indsats til fremme af teknologisk service, herunder at  

 følge og støtte udviklingen af den teknologiske service, der  

 finder sted i selvstændige, selvejende teknologiske  

 serviceinstitutter.
Stk. 2. Rådet udarbejder en flerårig strategi  

 for den teknologiske service i Danmark.
Strategien godkendes af  

 erhvervsministeren.
Stk. 3. Rådet kan anbefale og foranstalte  

 gennemførelse af analyser og evalueringer vedrørende  

 udviklingen af den teknologiske service.
Med udgangspunkt heri kan  

 Rådet rådgive regeringen om forbedringsmuligheder inden for de  

 erhvervsmæssige rammevilkår.
 Stk. 4. Ministeren kan godkende selvejende, almennyttige  

 institutioner som godkendte teknologiske serviceinstitutter efter indstilling  

 fra Rådet.
Stk. 5. Godkendte teknologiske serviceinstitutter skal  

 inden for området teknologisk service arbejde på et  

 vedtægtsmæssigt, økonomisk og fagligt betryggende  

 grundlag.
Vedtægter skal godkendes af Rådet, der kan bemyndige  

 sekretariatet til at foretage en sådan godkendelse.
 Stk. 6. Godkendelse indebærer, at Rådet skal  

 have indseende med instituttets samlede virksomhed.
Stk. 7. Godkendelse efter stk. 4 kan meddeles for indtil  

 3 år.
Rådet kan tilbagekalde godkendelsen uden varsel.
Stk. 8. Rådet træffer afgørelse i  

 sager om tilskud til teknologisk service.
Rådets afgørelser er  

 endelige.
Rådet kan delegere sin beslutningskompetence til  

 sekretariatet.
Rådet fastsætter i så tilfælde en  

 sekretariatsbemyndigelse.
 Stk. 9. Ministeren kan fastsætte regler om, at  

 afgørelser, truffet af sekretariatet i henhold til den af Rådet  

 givne bemyndigelse i sager om hel eller delvis finansiering af  

 erhvervsfremmeaktiviteter, kan indbringes for Erhvervsankenævnet, eller  

 at afgørelser ikke kan indbringes for anden administrativ  

 myndighed.
 Stk. 10. Rådet kan nedsætte ad hoc-udvalg til  

 bistand ved gennemførelse af Rådets arbejdsopgaver.
 § 10. Betegnelsen "teknologisk institut" eller "teknologisk  

 serviceinstitut" eller ordsammensætninger, hvori disse betegnelser  

 indgår, må kun anvendes efter tilladelse fra Erhvervsfremme  

 Styrelsen.
§ 11. Rådet for Teknologisk Service består af en  

 formand og 9 medlemmer.
Rådets formand og medlemmer, heriblandt en  

 næstformand, udpeges af erhvervsministeren.
Rådet  

 sammensættes således, at teknologisk, samfundsmæssig og  

 erhvervsmæssig indsigt er repræsenteret.
 Stk. 2. 7 af Rådets medlemmer udpeges efter  

 indstilling fra organisationer med indsigt i de i stk. 1 nævnte  

 forhold.
 Stk. 3. Formanden og Rådets medlemmer udpeges for  

 indtil 3 år ad gangen og kan udpeges i alt 2 gange.
 Stk. 4. Erhvervsministeren fastsætter en  

 forretningsorden for Rådet.
Rådet for Regional Erhvervsudvikling § 12. Rådet for Regional Erhvervsudvikling har til  

 opgave inden for rammerne af § 2, stk.1, at rådgive om  

 tilrettelæggelsen og udviklingen af indsatsen for at forbedre den  

 regionale erhvervsudvikling.
 Stk. 2. Rådet udarbejder en flerårig strategi  

 for sit arbejde, som skal godkendes af erhvervsministeren.
Stk. 3. Rådet kan anbefale og foranstalte  

 gennemførelse af analyser og evalueringer af regionale  

 rammevilkår og indsatsområder inden for Rådets  

 arbejdsområde.
Med udgangspunkt heri kan Rådet rådgive  

 regeringen om forbedringsmuligheder inden for de erhvervsmæssige  

 rammevilkår.
Stk. 4. Rådet træffer afgørelse i  

 sager vedrørende de erhvervsfremmeaktiviteter, som af ministeren er  

 henlagt til Rådet, og hvortil der ydes hel eller delvis finansiering.  

 Rådets afgørelser er endelige.
Rådet kan delegere sin  

 beslutningskompetence til sekretariatet.
Rådet fastsætter i  

 så tilfælde en sekretariatsbemyndigelse.
 Stk. 5. Ministeren kan fastsætte regler om, at  

 afgørelser, truffet af sekretariatet i henhold til den af Rådet  

 givne bemyndigelse i sager om hel eller delvis finansiering af  

 erhvervsfremmeaktiviteter, kan indbringes for Erhvervsankenævnet, eller  

 at afgørelser ikke kan indbringes for anden administrativ  

 myndighed.
 Stk. 6. Rådet kan nedsætte ad hoc-udvalg til  

 bistand ved gennemførelse af Rådets arbejdsopgaver.
§ 13. Rådet for Regional Erhvervsudvikling består  

 af en formand og 9 medlemmer.
Rådets formand og medlemmer, heriblandt  

 en næstformand, udpeges af erhvervsministeren.
Rådet  

 sammensættes således, at regionalpolitisk,  

 regionaløkonomisk, samfundsmæssig og erhvervsmæssig  

 indsigt er repræsenteret.
 Stk. 2. 7 af Rådets medlemmer udpeges efter  

 indstilling fra organisationer med indsigt i de i stk. 1 nævnte  

 forhold.
 Stk. 3. Formanden og Rådets medlemmer udpeges for  

 indtil 3 år ad gangen og kan udpeges i alt 2 gange.
 Stk. 4. Erhvervsministeren fastsætter en  

 forretningsorden for Rådet.
Bevillingsudvalget for turisme § 14. Bevillingsudvalget for Turisme har til opgave at  

 træffe afgørelse om den statslige medfinansiering af  

 turismefremmeinitiativer, herunder f.eks. centerkontrakter for turisme og de  

 regionale turismeudviklingsselskabers basisfinansiering.
Stk. 2. Udvalgets afgørelser i henhold til stk. 1  

 er endelige.
Udvalget kan delegere sin beslutningskompetence til  

 sekretariatet.
Udvalget fastsætter i så tilfælde en  

 sekretariatsbemyndigelse.
 Stk. 3. Ministeren kan fastsætte regler om, at  

 afgørelser, truffet af sekretariatet i henhold til en af Udvalget  

 efter stk. 2 given bemyndigelse, kan indbringes for Erhvervsankenævnet,  

 eller at afgørelser ikke kan indbringes for anden administrativ  

 myndighed.
§ 15. Bevillingsudvalget for Turisme består af en  

 formand og 6 medlemmer.
Udvalgets formand og medlemmer, heriblandt en  

 næstformand, udpeges af erhvervsministeren.
Udvalget sammensættes  

 således, at turismemæssig, samfundsmæssig og  

 erhvervsmæssig indsigt er repræsenteret.
 Stk. 2. Formanden og Udvalgets medlemmer udpeges for  

 indtil 3 år ad gangen og kan udpeges i alt 2 gange.
 Stk. 3. Erhvervsministeren fastsætter en  

 forretningsorden for Udvalget.
 Akkreditering m.v.
§ 16. Erhvervsministeren fastsætter inden for rammerne  

 af § 2, stk.1, nummer 11, regler om akkreditering af laboratorier til  

 prøvning og kalibrering, samt af virksomheder til certificering,  

 inspektion, attestering og miljøverifikation.
Det kan herunder  

 bestemmes, at laboratorier og virksomheder i udlandet kan akkrediteres ved  

 særskilt kontrakt.
Endvidere kan det bestemmes, at  

 akkrediteringsmyndigheden kan påtage sig godkendelsesopgaver m.v. for  

 andre myndigheder, institutioner og virksomheder.
Stk. 2. Såfremt en akkreditering tilbagekaldes, kan  

 afgørelsen af den, den vedrører, forlanges indbragt for  

 domstolene.
Begæring herom skal fremsættes inden 4 uger efter, at  

 afgørelsen er meddelt den pågældende.
 Stk. 3. Begæring efter stk. 2 har ikke  

 opsættende virkning.
Metrologi § 17. Erhvervsministeren fastsætter regler om metrologi,  

 d.v.s. hvilke måleenheder der finder anvendelse, regler om etablering  

 og vedligeholdelse af primær- og referencenormaler, regler om  

 måleteknik, måleinstrumenter og deres anvendelse samt om  

 måleteknisk kontrol.
Der kan herunder foreskrives anmeldelsespligt for  

 ibrugværende måleinstrumenter.
Endvidere fastsætter  

 erhvervsministeren regler om, hvilke varer der skal sælges i bestemte  

 enheder i henseende til mål eller vægt, herunder regler om  

 klassificering, sortering og lignende.
 Stk. 2. Erhvervsministeren eller den, der bemyndiges  

 hertil, udpeger primærlaboratorier og nationale referencelaboratorier  

 til at etablere og vedligeholde primær- og referencenormaler inden for  

 afgrænsede metrologiske felter.
 Stk. 3. Erhvervsministeren eller den, der bemyndiges  

 hertil, har, hvis det skønnes nødvendigt, til enhver tid mod  

 behørig legitimation uden retskendelse adgang til offentlige og  

 private ejendomme og lokaliteter for at varetage hvervet med  

 måleteknisk kontrol.
Innovationsmiljøer § 18. Erhvervsministeren kan godkende  

 innovationsmiljøer med henblik på at fremme samspillet mellem  

 det offentlige vidensystem, nye innovative virksomheder, etablerede  

 virksomheder og kapitalkilder.
Stk. 2. Et innovationsmiljø skal for at blive  

 godkendt råde over faciliteter, kompetencer og kvalifikationer, der kan  

 fremme nye innovative virksomheder med henblik på at udvikle og  

 kommercialisere nye service- og produktideer.
For at et  

 innovationsmiljø kan godkendes, skal stifterne opfylde følgende  

 krav:
 1)	Stifterne skal have evne til og erfaring med at fremme udvikling af  

 nye service- og produktideer samt start af nye virksomheder gennem  

 rådgivning og formidling af uddannelse, viden og kapital.
 2)	Stifterne skal råde over fysiske og administrative faciliteter  

 i tilknytning til et vidensmiljø.
 3)	Stifterne skal have samarbejdsaftaler med relevante universiteter,  

 forskningsinstitutioner, uddannelsesinstitutioner eller lignende samt  

 kapitalkilder og etablerede virksomheder.
 4)	Såfremt stifterne har egne virksomheder, skal disse over en  

 flerårig periode have udvist et tilfredsstillende resultat af den  

 ordinære drift, ligesom virksomhederne skal have en soliditet og en  

 egenkapital, der står i rimeligt forhold til virksomhedernes  

 forretningsgrundlag.
 5)	Stifterne må ikke have ubetalt forfalden gæld til det  

 offentlige, der overstiger 50.000 kr.
 Stk. 3. Erhvervsministeren kan inden for en bevilling,  

 der fastsættes på de årlige finanslove, helt eller delvis  

 finansiere etableringen og driften af godkendte  

 innovationsmiljøer.
 Stk. 4. Et innovationsmiljø skal være et  

 aktieselskab, hvis hovedformål er at beskæftige sig med  

 aktiviteter, som knytter sig til udvikling af nye service- og produktideer  

 frem mod en kommerciel udnyttelse.
 Stk.5. Et godkendt innovationsmiljø skal meddele  

 erhvervsministeren, såfremt der sker ændringer i forhold, der  

 ligger til grund for godkendelsen og medfinansieringen af  

 innovationsmiljøer.
 Stk. 6. Erhvervsministeren fastsætter nærmere  

 regler for etableringen og videreførelsen af godkendte  

 innovationsmiljøer.
 Stk. 7. Forvaltningsloven finder anvendelse på den  

 virksomhed, der udøves som godkendt innovationsmiljø.
 § 19. Innovationsmiljøerne kan inden for en ramme, der  

 fastsættes på de årlige finanslove, tildele  

 forprojektkapital til personer og virksomheder, der har service- og  

 produktideer med nyhedsværdi og kommercielt perspektiv.
 Stk. 2. Innovationsmiljøernes afgørelser  

 kan ikke indbringes for en administrativ myndighed.
 Stk. 3. Innovationsmiljøet er ansvarlig for, at  

 forprojektkapitalen og anden offentlig medfinansiering anvendes i  

 overensstemmelse med reglerne, jf. stk. 4.
 Stk. 4. Erhvervsministeren fastsætter nærmere  

 regler vedrørende anvendelsen af den statslige forprojektkapital og  

 innovationsmiljøernes sagsbehandling.
 § 20. Erhvervsministeren kan af innovationsmiljøerne  

 kræve meddelt alle oplysninger, som er nødvendige for tilsynet  

 med innovationsmiljøernes virksomhed.
 Stk. 2. Erhvervsministeren kan tilbagekalde godkendelsen  

 af et innovationsmiljø, hvis de forudsætninger, der lå til  

 grund for godkendelsen af innovationsmiljøet, ikke længere er  

 til stede, eller i tilfælde af grov eller gentagen overtrædelse  

 af reglerne om anvendelse af de offentlige midler eller reglerne om  

 sagsbehandling.
 Stk. 3. Erhvervsministeren fastsætter nærmere  

 regler for tilsynet med innovationsmiljøerne.
Administration, tilsyn og kontrol § 21. Erhvervsministeren udsteder i nødvendigt omfang  

 bekendtgørelser og cirkulærer m.v. om gennemførelse af de  

 af ministeren iværksatte erhvervsfremmende aktiviteter.
Minsteren kan  

 tillige fastsætte nærmere bestemmelser for de i § 3, stk. 2,  

 nævnte råds og Bevillingsudvalgets virke.
 Stk. 2. For initiativer, der iværksættes  

 efter denne lov, kan erhvervsministeren fastsætte regler for  

 administration, herunder for behandlingen af ansøgninger om  

 medfinansiering til organisationer, institutter, virksomheder, enkeltpersoner  

 m.v., regler for godkendelse, regnskabsaflæggelse, revision, kontrol og  

 tilsyn samt regler om afgivelse af oplysninger og regnskaber.
 Stk. 3. For erhvervsfremmende initiativer, iværksat  

 i henhold til denne lov, kan erhvervsministeren bestemme, at Erhvervsfremme  

 Styrelsen i nærmere bestemt omfang, når styrelsens erfaringer  

 eller særlige faglige forhold taler herfor, kan henlægge  

 styrelsens sagsforberedende opgaver ved administrationen af konkrete  

 initiativer til anden offentlig myndighed eller privat institution.
 Stk. 4. Erhvervsministeren kan henlægge  

 administrationen af initiativer iværksat efter § 3, stk. 1, til  

 Erhvervsfremme Styrelsen eller til de i § 3, stk. 2, nævnte råd.  

 Erhvervsministeren kan fastsætte regler om klageadgang for  

 afgørelser truffet af Erhvervsfremme Styrelsen efter denne  

 bestemmelse, herunder at afgørelser kan indbringes for  

 Erhvervsankenævnet, afgørelser om akkreditering dog for  

 Klagenævnet for Udbud, eller at afgørelser ikke kan indbringes  

 for anden administrativ myndighed.
 Stk. 5. Erhvervsministeren fastsætter nærmere  

 regler om gebyrer til dækning af udgifterne ved administration af de i  

 § 2, stk. 1, nr. 11, nævnte aktiviteter.
 § 22. Erhvervsministeren kan fastsætte regler om  

 gennemførelse af Det Europæiske Fællesskabs bestemmelser  

 om informationsprocedurer.
§ 23. Erhvervsministeren kan fra personer og virksomheder, der  

 ydes midler til efter denne lov, jf. § 3 og § 21, stk. 4, kræve alle  

 oplysninger og regnskaber, som skønnes nødvendige for  

 administrationen m.v.
Regnskaber omfatter årsregnskaber med eventuelle  

 koncernregnskaber og årsberetninger, periode- og delregnskaber samt  

 relevant regnskabsmateriale, herunder bogføringsmateriale, ledelsens  

 protokoller og lignende materiale, revisors protokoller og beretninger m.v.  

 samt andet materiale og oplysninger, som skønnes af betydning for  

 udførelsen af kontrol og tilsyn.
 Stk. 2. Erhvervsministeren kan efter aftale med  

 finansministeren bemyndige Finansstyrelsen til at træffe  

 afgørelser efter nærmere fastsatte regler i forbindelse med  

 administrationen af midler, bevilget efter denne lov.
 Stk. 3. Erhvervsministeren kan mod behørig  

 legitimation efter indhentet retskendelse til brug for den i stk. 1  

 nævnte administration m.v.
1)	få adgang til en virksomheds eller sammenslutnings lokaler og  

 transportmidler, 2)	på stedet gøre sig bekendt med og tage kopi af enhver  

 oplysning, herunder regnskaber, regnskabsmaterialer, bøger, andre  

 forretningspapirer og elektronisk lagrede data.
Finansstyrelsens adgang til at inddrive fordringer ved  

 lønindeholdelse § 24. Finansstyrelsen kan med tillæg af renter og  

 omkostninger efter reglerne for inddrivelse af personlige skatter i  

 kildeskatteloven inddrive tilgodehavender, som staten i forbindelse med  

 finansiering af de i § 2, stk. 1, nævnte aktiviteter måtte  

 få hos individuelle personer her i landet.
 Stk. 2. Reglerne i stk. 1 finder tilsvarende anvendelse  

 for inddrivelse af statskassens tilgodehavender, der hidrører fra  

 indfriede statgarantier og misligholdte statslån i henhold til lov nr.  

 323 af 25. april 1996 om erhvervsfremme med senere ændringer, jf  

 lovbekendtgørelse nr. 1088 af 29. november 2000, i henhold til lov nr.  

 221 af 13. april 1988 om egnsudvikling og den tidligere  

 egnudviklingslovgivning samt i henhold til lov nr. 211 af 28. maj 1975 om  

 lån til håndværk og mindre industri med senere  

 ændringer.
 Stk. 3. Finansstyrelsen kan indhente de oplysninger hos  

 skattemyndighederne og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb efter stk. 1 og 2, herunder oplysninger om indkomst-  

 og formueforhold.
 § 25. Op til 20 pct. af ydet finansiering til aktiviteter  

 efter § 2 eller § 3 kan tilbageholdes og anvendes til modregning med  

 virksomhedens eventuelle restancer til det offentlige.
Strafbestemmelser § 26. Medmindre højere straf er forskyldt efter anden  

 lovgivning, straffes med bøde den, der i forbindelse med en  

 ansøgning og bevilget tilskud 1)	afgiver urigtige eller vildledende oplysninger eller 2)	fortier oplysninger af betydning for en sags  

 afgørelse.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 Stk. 3. For overtrædelser af de i stk. 1  

 nævnte forhold, der begås af en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som  

 sådant bødeansvar.
 Stk. 4. Overtrædelse af § 10 straffes med  

 bøde.
 § 27. I regler, der udstedes i medfør af denne lov, kan  

 der fastsættes straf af bøde for overtrædelse af  

 bestemmelserne i reglerne.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. For overtrædelser, der begås af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale  

 fællesskab som sådant bødeansvar.
Ikrafttrædelsesbestemmelser § 28. Erhvervsministeren fastsætter tidspunktet for  

 lovens ikrafttræden.
Stk. 2. Ved lovens ikrafttræden  

 ophæves 1)	Lov om erhvervsfremme, jf. lovbekendtgørelse nr. 323 af 25.  

 april 1996, som senest ændret ved lov nr. 409 af 31. maj 2000.
 2)	Lov nr. 221 af 27. marts 1996 om teknologisk service.
Konsekvensændringer § 29. I lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6.  

 marts 1996, som ændret ved lov nr. 13 af 13. januar 1997 og lov nr. 355  

 af 2. juni 1999, foretages følgende ændring:
 § 4, stk. 2, affattes således:
Stk. 2. Rådet for Regional Erhvervsudvikling kan  

 inden for rammerne af lov om erhvervsudvikling medvirke ved etablering og  

 gennemførelse af de i stk. 1 nævnte programmer.
Rådet kan  

 herunder tage initiativer, der har til formål at fremme koordination af  

 statslige erhvervsfremmende foranstaltninger af betydning for de regionale  

 erhvervsudviklingsprogrammer.
 § 30. I lov om forskningsrådgivning m.v., jf.  

 lovbekendtgørelse nr. 676 af 19. august 1997, foretages  

 følgende ændring:
 § 2, stk. 3, affattes således:
"Stk. 3. Som led i rådgivningen indhenter Danmarks  

 Forskningsråd udtalelser fra de statslige forskningsråd, de  

 offentlige forskningsudvalg, Rådet for Innovation samt Rådet for  

 Teknologisk Service og relevante institutioner og organisationer.
Danmarks  

 Forskningsråd koordinerer denne rådgivning." § 31. I lov om VækstFonden, jf. lovbekendtgørelse  

 nr. 672 af 11. juli 2000 foretages følgende ændring:
 § 3, stk. 1 affattes således:
"Stk. 1. Fonden ledes af en bestyrelse bestående af en  

 formand og fem andre medlemmer.
Formanden og de øvrige  

 bestyrelsesmedlemmer udpeges af erhvervsministeren for indtil 3 år ad  

 gangen og kan udpeges i alt 2 gange.
Tre medlemmer udpeges efter indstilling  

 fra Rådet for Innovation.
Bestyrelsen sammensættes således,  

 at der er repræsenteret bred erhvervsmæssig indsigt inden for  

 ledelse, afsætning, finansiering og ventureinvestering,  

 arbejdsmarkedsforhold, teknologi samt de særlige forhold, der knytter  

 sig til små og mellemstore virksomheder." Overgangsbestemmelser § 32. Ansøgninger, der er indsendt til Erhvervsfremme  

 Styrelsen inden denne lovs ikrafttræden i henhold til bestemmelser om  

 medfinansiering, godkendelser, akkrediteringer m.v., i de i § 28 nævnte  

 love, der nu ophæves, behandles efter hidtil gældende  

 bestemmelser.
Administration, rapportering og regnskabsaflæggelse for  

 bevillinger, givet i henhold til de i § 28 ophævede love, sker  

 ligeledes efter hidtil gældende bestemmelser.
 Stk. 2. De i henhold til lov om erhvervsfremme udstedte  

 bekendtgørelser, forskrifter, typegodkendelser, meddelte tilladelser  

 og bemyndigelser har fortsat gyldighed, indtil de ændres eller  

 tilbagekaldes i medfør af bestemmelser i denne lov.
 Stk. 3. De i henhold til lov om erhvervsfremme udstedte  

 bemyndigelser til at foretage tilsyn inden for afgrænsede områder  

 af måleteknik, måleinstrumenter og deres anvendelse samt  

 måleteknisk kontrol fortsætter på de givne vilkår til  

 deres udløbsdato.
 § 33. Loven gælder ikke for Grønland og  

 Færøerne, men kan ved kgl. anordning sættes i kraft for  

 disse landsdele med de afvigelser, som de særlige grønlandske og  

 færøske forhold tilsiger.
Bemærkninger til lovforslaget Almindelige bemærkninger 1. Baggrund Lovgrundlaget for en meget stor del af  

 Erhvervsministeriets erhvervsfremmeaktiviteter er i dag Lov om erhvervsfremme  

 og Lov om teknologisk service.
Der er tale om to rammelove, der på et  

 overordnet plan regulerer erhvervsfremmeaktiviteterne.
Lov om erhvervsfremme  

 trådte i kraft primo 1991, og lov om teknologisk service trådte i  

 kraft medio 1995.
Hovedprincippet i Lov om erhvervsfremme er, at  

 Erhvervsudviklingsrådet (21 medlemmer) rådgiver regeringen om  

 forhold af væsentlig betydning for virksomhedernes  

 produktionsvilkår og for erhvervsudviklingen i øvrigt.  

 Ifølge loven er det Erhvervsudviklingsrådet, der har kompetencen  

 til at igangsætte en række af de initiativer, som regeringen  

 beslutter inden for lovens rammer.
Endvidere kan Rådet igangsætte  

 analyser som grundlag for Rådets overordnede erhvervspolitiske  

 rådgivning.
Konkrete afgørelser om medfinansiering af de  

 initiativer, der igangsættes af Erhvervsudviklingsrådet, eller  

 som Rådet udstikker de generelle retningslinier for, træffes i  

 medfør af loven af et særligt bevillingsudvalg.
Af Rådets 21 medlemmer udpeger ministeren de 14  

 medlemmer efter indstilling fra organisationerne.
De resterende, herunder  

 formanden og næstformanden, udpeges direkte af ministeren.
Hovedprincippet i Lov om teknologisk service er, at  

 Rådet for Teknologisk Service (9 medlemmer) inden for et fagligt  

 afgrænset område (teknologisk service) både er ansvarlig  

 for anvendelsen af de midler, der afsættes på finanslovene, og  

 for den løbende udvikling af området.
Rådet udarbejder  

 hvert tredje år en strategi for teknologisk service i Danmark.
Siden loven trådte i kraft, er der sket  

 væsentlige ændringer i den måde, erhvervspolitikken  

 udvikles på.
Drøftelserne om de overordnede linier for  

 erhvervspolitikken sker i dag i mange forskellige fora med inddragelse af en  

 lang række repræsentanter fra erhvervslivet, særlige  

 videninstitutioner og eksperter med særlig indsigt på relevante  

 områder.
Hvert år nedsætter Erhvervsministeriet omkring 50  

 ad hoc dialoggrupper, der drøfter de erhvervsmæssige  

 rammebetingelser.
Eksempler herpå er Industriens Udviklingsgruppe  

 (IUG), Jylland/Fyn arbejdet, Erhvervsfremme Styrelsens  

 ressourceområde-grupper, arbejdsgruppen om grøn erhvervspolitik  

 og VækstFonds-udvalget.
 Den nye måde at føre dialog på har  

 betydet, at flere af de opgaver, som lov om erhvervsfremme formelt tildeler  

 Erhvervsudviklingsrådet, i dag varetages i ad hoc sammensatte udvalg.  

 Erhvervsudviklingsrådet har derfor til tider befundet sig i et vakuum,  

 fordi Rådet trods loven ikke har haft reelle muligheder for at  

 præge politikudviklingen.
 Rådet må i sin nuværende form siges at  

 have overlevet sig selv, og Rådets gennemslagskraft på den  

 erhvervspolitiske udvikling er aftaget kraftigt i de senere år.
Omvendt har Erhvervsfremme Styrelsen i stigende grad brug  

 for direkte sparring med repræsentanter fra erhvervslivet om den  

 praktiske implementering og videreudvikling af ny politik.
Og på dette  

 område kan det være en stor fordel med faste udvalg, der har  

 indblik i erhvervsfremmesystemets måde at fungere på.
Der er  

 således behov for at formalisere samarbejdet med erhvervslivet om  

 driften af erhvervspolitikken.
På denne baggrund foreslås etableret en mere  

 logisk rådsstruktur, hvor erhvervslivets parter får mulighed for  

 at samarbejde direkte med erhvervsfremmesystemet om udmøntningen af ny  

 politik.
Den nye rådsstruktur bliver etableret med udgangspunkt i fire  

 kerneområder i erhvervspolitikken.
 Det understreges, at lovforslaget, som den gældende  

 erhvervsfremmelov, der foreslås ophævet, er en rammelov, der  

 giver mulighed for at opretholde og fortsætte de eksisterende  

 erhvervsfremmeordninger.
2. Lovforslagets indhold Det foreslås, at rådsstrukturen på  

 erhvervsfremmeområdet ændres og bringes i overensstemmelse med  

 den ovenfor beskrevne udvikling i kravene til den nationale erhvervspolitik,  

 samtidig med at ministerens mulighed for at anspore processen gennem den  

 formelle rådsstruktur og fremme erhvervsudviklingen via egne  

 initiativer bibeholdes.
Det foreslås i den forbindelse, at den  

 gældende erhvervsfremmelov ophæves, at  

 Erhvervsudviklingsrådet og Bevillingsudvalget nedlægges, og at  

 der oprettes 4 nye permanente råd, som både skal bidrage til  

 politikudviklingen og deltage i konkrete bevillingsafgørelser inden  

 for fagligt afgrænsede områder.
Disse områder er:
 I konsekvens heraf ophæves lov om teknologisk  

 service.
 Videre forslås der oprettet et besluttende  

 bevillingsudvalg for turisme.
 Hovedprincippet for sammensætningen af rådene  

 og bevillingsudvalget vil være, at der skal være relativt  

 få medlemmer, som udpeges på baggrund af den konkrete faglige  

 indsigt, som ønskes tilsikret i de enkelte råd og  

 bevillingsudvalget.
Lovforslaget angiver de aktiviteter, som kan  

 gennemføres til opnåelse af lovens formål, styrkelse af  

 udviklingen af dansk erhvervsliv, den internationale konkurrenceevne og  

 globalisering.
Den gældende lovs bestemmelse om ministerinitiativer til  

 erhvervsfremme præciseres, så det klart fremgår, at lovens  

 angivelse af aktiviteter ikke er udtømmende.
Ministeren kan  

 således efter lovforslaget iværksætte nye erhvervsfremmende  

 initiativer som de i forslaget eksemplificerede, herunder på forslag  

 fra rådene, men tillige iværksætte andre initiativer, som  

 skønnes hensigtsmæssige til fremme af den erhvervsmæssige  

 udvikling.
Lovforslaget angiver samtidig de aktiviteter, som de  

 foreslåede råd og Bevillingsudvalget for Turisme kan foranstalte  

 og tage i anvendelse.
Forslaget fastlægger arbejdsopgaverne og  

 arbejdsmåden for hvert af de fire råd og bevillingsudvalget.  

 Erhvervsministeren fastsætter regler for administration af  

 erhvervsfremmeaktiviter, hvortil der ydes hel eller delvis finansiering.
Ministeren skal videre godkende de strategiplaner, som  

 rådene skal udarbejde, således at den parlamentariske kontrol med  

 rådene bevares gennem ministerens retningslinier og Folketingets  

 mulighed for at stille spørgsmål og kræve oplysninger.
I  

 forbindelse med rådenes og bevillingsudvalgets kompetence til at  

 træffe afgørelse i konkrete sager om hel eller delvis  

 finansiering af erhvervsfremmeaktiviteter foreslås, at disse  

 afgørelser tillægges endelighed.
Baggrunden herfor er, at  

 rådenes afgørelse træffes ud fra et skøn, der  

 baseres på den høje grad af faglig indsigt, som er tilvejebragt  

 gennem kravene til kompetencer i den kollegiale sammensætning af  

 rådene, der er foreskrevet i loven for hvert enkelt råd og for  

 bevillingsudvalget.
I forslaget forudsættes, at den nødvendige  

 faglige kompetence, der ønskes i hvert enkelt råd,  

 tilvejebringes gennem ministerens udpegning efter indstilling fra relevante  

 erhvervsorganisationer sammen med repræsentanter, som ministeren  

 udpeger uden indstilling.
Flertallet i rådene udgøres af de  

 medlemmer, der indstilles af organisationerne.
Disse kan uden binding  

 indstille den bedst egnede uden hensyn til, om vedkommende er ansat i  

 organisationen eller kommer fra en virksomhed.
For så vidt angår  

 Bevillingsudvalget for Turisme udpeger ministeren medlemmerne efter en  

 uformel høring blandt turismeerhvervets interessenter.
Lovforslaget giver mulighed for, at rådene i  

 rutinesager om bevillinger giver Erhvervsfremme Styrelsen henholdsvis  

 Danmarks Turistråds Styrelsesafdeling bemyndigelse til som sekretariat  

 at træffe afgørelse.
Ministeren kan, som i den gældende  

 lov, i den forbindelse fastsætte regler om, at afgørelser  

 truffet af sekretariaterne kan indbringes for Erhvervsankenævnet, eller  

 at afgørelser ikke kan indbringes for anden administrativ myndighed.  

 Rådene henholdsvis Bevillingsudvalget vil dog til enhver tid kunne  

 drøfte, om sekretariatet træffer afgørelse efter den  

 givne bemyndigelse.
Anvendelse af Erhvervsankenævnet som rekursinstans  

 for sekretariaternes afgørelser skal ses som led i  

 bestræbelserne på at bevare rådenes fokusering på de  

 primære opgaver, samtidig med at man ved anvendelse af  

 Erhvervsankenævnet opnår en mere ensartet og for borgeren mere  

 betryggende, klar og sammenhængende klagebehandlingsprocedure, fordi  

 rekursbehandlingen, fremfor at gå til 4 forskellige råd,  

 går til én uafhængig klageinstans, som er sammensat med  

 henblik på netop behandlingen af klagesager inden for det  

 erhvervsmæssige ressort.
Til gennemførelse af erhvervsfremmeinitiativer  

 eller myndighedsopgaver skal ministeren fastsætte regler for  

 administrationen.
Dette vil ske i form af bekendtgørelser og  

 cirkulærer m.v.
Loven bliver således overskuelig og enkel som  

 udgangspunkt for de i medfør af loven udstedte bekendtgørelser  

 m.v.
 For så vidt angår akkreditering og metrologi  

 bemyndiger den gældende lov erhvervsministeren til at fastsætte  

 regler om måleenheder m.v. (metrologi), og om akkreditering.
Ministeren har med hjemmel i loven henlagt disse  

 beføjelser til Erhvervsfremme Styrelsen og samtidig afskåret  

 adgangen til administrativ rekurs.
Visse afgørelser om akkreditering  

 og anden dermed forbunden virksomhed kan dog indbringes for Klagenævnet  

 for Udbud.
Akkrediteringsordningen bygger på det  

 europæiske samarbejde i EA (European co-operation for Accreditation) og  

 en række CEN-standarder og ISO-standarder.
Ordningen er organiseret som  

 den indtægtsdækkede virksomhed DANAK med forankring i  

 Erhvervsfremme Styrelsen.
Dens hjemmelsgrundlag er lov om erhvervsfremme og  

 administrative retsforskrifter, udstedt i medfør af loven, som tildels  

 bygger på internationale standarder, mens det operationelle grundlag er  

 aftaler med DANAK s kunder om akkreditering.
Medlemskabet af den europæiske  

 akkrediteringsorganisation EA kræver bl.a., at DANAK er en uvildig  

 enhed, der i akkrediteringssager træffer selvstændig  

 afgørelse.
Dette sikres bl.a. gennem tilknytningen af et særligt  

 rådgivende udvalg, som er etableret på baggrund af internationale  

 standarder.
Udvalgets formål er at rådgive DANAK om f.eks.  

 grundlaget og udformningen af de procedurer, DANAK s afgørelser skal  

 træffes efter.
De overordnede forhold, som f.eks.  

 akkrediteringsordningens betydning og indplacering i det danske erhvervsliv,  

 vil indgå som en af opgaverne, der skal indplaceres i den nye  

 rådsstruktur.
Metrologien i Danmark bygger i dag på internationale  

 konventioner, nemlig 2 globale (Meterkonventionen, CGPM, og Den  

 Internationale Organisation for Legal Metrologi, OIML), 2 europæiske  

 (EUROMET for fundamental metrologi og WELMEC for legal metrologi), samt  

 samarbejdet i EU.
Samarbejdet i EU er udmøntet i en række  

 direktiver, der er gennemført i Danmark ved bekendtgørelser,  

 udstedt af Erhvervsfremme Styrelsen med hjemmel  i Lov om erhvervsfremme.
Som et myndighedsområde vil kun dele af  

 metrologiadministrationen kunne henlægges til et råd.
Det  

 gælder særligt forhold som en højere grad af inddragelse  

 af metrologien i virksomhedernes bevidsthed, organisering af metrologien i  

 Danmark i dialog med erhvervslivet osv.
Myndighedsudøvelsen skal blive  

 hos myndigheden, Erhvervsfremme Styrelsen, som dog i vid udstrækning  

 anvender akkrediterede laboratorier til gennemførelse af kontrollen.
Bestemmelserne om innovationsmiljøer  

 videreføres med enkelte tilpasninger uændret i den  

 foreslåede lov som §§ 18   20. Dette skyldes, at administrationen i sin  

 helhed er lagt uden for Erhvervsministeriets område i en organisatorisk  

 ramme, der ikke er underlagt sædvanlig ministerinstruktion.
Det var  

 derfor forvaltningsmæssigt nødvendigt med en specifik lovhjemmel  

 til etableringen og driften af innovationsmiljøerne.
Det blev  

 gennemført som en ændring til erhvervsfremmeloven i 1997.
Lovforslaget indeholder tillige bestemmelser om  

 Erhvervsministerens adgang til at kontrollere overholdelse af betingelserne  

 for meddelte godkendelser, bevilgede tilskud m.v.
Videre er der bestemmelser  

 om Finansstyrelsens adgang til ved løntilbageholdelse at inddrive  

 eventuelle tilgodehavender for staten, som måtte opstå i  

 forbindelse med tilskudsudbetaling m.v., herunder efter den  

 erhvervsfremmelov, som foreslås ophævet, og tidligere  

 erhvervsfremmelove.
Videre  er der bestemmelser om straf for afgivelse af  

 urigtige oplysninger i forbindelse med tilskudssager.
Endelig indeholder  

 forslaget konsekvensændringer af andre love som følge af  

 nedlæggelse af Erhvervsudviklingsrådet og oprettelse af de nye  

 råd.
 3. Administrative og statsfinansielle konsekvenser.
Forslaget har ikke statsfinansielle konsekvenser, idet der  

 ikke kan igangsættes udgiftskrævende erhvervsfremmeaktiviteter  

 alene med hjemmel i denne lov.
Sådanne aktiviteter forudsætter  

 også hjemmel i finanslov eller på aktstykke.
 4. Erhvervsøkonomiske konsekvenser mv.
Formålet med lovforslaget er at styrke dansk  

 erhvervslivs internationale konkurrenceevne og tilpasning til en globaliseret  

 økonomi gennem et forstærket samarbejde mellem regeringen og  

 erhvervslivet om de rammevilkår, som erhvervslivet skal arbejde under  

 nationalt som internationalt.
Etableringen af 4 nye råd og et  

 bevillingsudvalg for turisme forventes at kunne bidrage aktivt til en  

 styrkelse af kommunikationen mellem regeringen og erhvervslivet.
Ved at  

 sammensætte rådene og Bevillingsudvalget med relativt få og  

 kompetente medlemmer vil det være muligt at få en konstruktiv  

 dialog om aktuelle emner, og samtidig kan rådene og Bevillingsudvalget  

 sikre kvaliteten af behandlingen af de konkrete ansøgninger om  

 støtte.
 5. Høring.
 Akademikernes Centralorganisation (AC), Advokatsamfundet,  

 Akademiet for de Tekniske Videnskaber (ATV), Amtsrådsforeningen,  

 Arbejdsgiverforeningen for Handel, Transport og Service (AHTS),  

 Arbejdsløshedskassen for Selvstændige Erhvervsdrivende (ASE),  

 Arbejderbevægelsens Erhvervsråd, Bevillingsudvalget,  

 Civiløkonomerne, CO-industri, Erhvervsankenævnet, Danmarks  

 Forskningsråd, Danmarks Rederiforening, Dansk Arbejdsgiverforening,  

 Dansk Forening til Fremme af Opfindelser (DAFFO), Dansk Handel & Service,  

 Dansk Industri, Dansk Iværksætterforening, Dansk  

 Managementråd, Danske Entreprenører, Det Danske Handelskammer,  

 DS Håndværk og Industri, Erhvervsudviklingsrådet, Eurolab,  

 Finansieringsinstituttet for Industri og Håndværk (FIH),  

 Finansrådet, Foreningen af Danske Forskerparker, Foreningen af  

 Registrerede Revisorer, Foreningen af Statsautoriserede Revisorer,  

 Frederiksberg Kommune, HK, Horesta, Håndværksrådet,  

 Ingeniørforeningen, Institutrådet, Kommunernes Landsforening,  

 Københavns Kommune, Landbrugsrådet, LO, Rektorkollegiet,  

 Rådet for Teknologisk Service, Samrådet for de regionale  

 erhvervsråd, SID, TIC Danmark, Transport- og Servicekartellet,  

 Turismens Fællesråd, Unibank A/S Opfinderfond, VækstFonden,  

 Arbejdsministeriet, Finansministeriet, Finansstyrelsen,  

 Forskningsministeriet, Indenrigsministeriet, Justitsministeriet, Ministeriet  

 for Fødevarer, Landbrug og Fiskeri, Rigsrevisionen, Skatteministeriet,  

 Udenrigsministeriet og Undervisningsministeriet er blevet hørt.
 6. Kommunale konsekvenser.
 Lovforslaget har ingen kommunale eller amtskommunale  

 konsekvenser.
 7. Miljømæssige konsekvenser.
 Forslaget har ingen positive eller negative  

 miljømæssige konsekvenser.
 8. Forholdet til EU-retten.
Lovforslaget er ikke i sig selv omfattet af EF-traktatens  

 statsstøttebestemmelser.
Lovforslaget bør dog alligevel  

 notificeres, idet de aktiviteter, der igangsættes med hjemmel i loven,  

 kan være omfattet af statsstøttebestemmelserne.
Hver gang der  

 igangsættes nye aktiviteter, som indebærer direkte eller  

 indirekte finansiel støtte til virksomheder, vil disse også  

 blive notificeret til Europa-Kommissionen i henhold til EF-traktatens  

 bestemmelser herom.
 9. Skema over konsekvenser.
Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Forbedring af rammevilkårene for dansk erhvervsliv med  

 mulighed for øget konkurrenceevne Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget er ikke i sig selv omfattet af EF-traktatens  

 statsstøttebestemmelser.
Lovforslaget bør dog alligevel  

 notificeres, idet de aktiviteter, der igangsættes med hjemmel i loven,  

 kan være omfattet af statsstøttebestemmelserne.
Hver gang der  

 igangsættes nye aktiviteter, som indebærer direkte eller  

 indirekte finansiel støtte til virksomheder, vil disse også  

 blive notificeret til Europa-Kommissionen i henhold til EF-traktatens  

 bestemmelser herom.
 Bemærkninger til lovforslagets  

 enkelte bestemmelser:
Til § 1 Bestemmelsen fastlægger formålet  

 med loven og angiver de 5 faglige hovedområder, som inden for  

 Erhvervsministeriets ressort fremover skal danne udgangspunkt for  

 erhvervsfremmende initiativer.
For så vidt angår  

 indføjelsen af turismeområdet, er det fundet  

 hensigtsmæssigt at forankre dette erhverv på lige fod med andre  

 hovederhvervsområder i erhvervsfremmeloven.
Til § 2 Bestemmelsen opregner de aktiviteter, der kan  

 gennemføres til opfyldelse af lovens formål.
Opregningen er ikke  

 udtømmende, men afspejler de aktiviteter og initiativer, som  

 sædvanligvis anvendes i erhvervsfremmeøjemed.
Til nr. 1 Analyser og evalueringer er essentielle for  

 forståelsen af erhvervspolitiske problemstillinger og dermed for  

 tilpasningen af erhvervspolitikken, men er ofte ressourcekrævende at  

 gennemføre.
Det er derfor hensigtsmæssigt, at lovgiver  

 principielt sanktionerer anvendelsen af disse værktøjer gennem  

 indskrivning i loven.
Ressourceforbruget hertil styres på  

 sædvanlig vis via Finansloven.
Til nr. 2 Regeringens erhvervspolitik søger gennem skabelse  

 af gode rammevilkår at påvirke erhvervsudviklingen med henblik  

 på at styrke innovation, den internationale konkurrenceevne og  

 globalisering.
Den erhvervsmæssige udvikling forløber imidlertid  

 ofte uensartet i forskellige sektorer og i forskellige dele af landet.
Med  

 henblik på at opfange aktuelle behov for tilpasninger i regeringens  

 erhvervspolitik, herunder for tilpasning af erhvervsstrukturen, er det  

 hensigtsmæssigt med rådgivning herom fra alle involverede parter  

 både af privat og offentlig karakter, ligesom det kan være  

 hensigtsmæssigt fortsat at anvende midlertidige initiativer til fremme  

 af udviklingen i egne af landet, hvor dette er særligt  

 påkrævet.
Til nr. 3 De overordnede rammebetingelser for dansk erhvervsliv  

 fastlægges i stigende omfang i internationale fora som  

 Verdenshandelsorganisationen (WTO) og EU.
Rådgivning fra erhvervslivets  

 parter om danske interesser er afgørende for regeringsapparatets  

 effektive deltagelse i udviklingen af nye internationale regler.
Til nr. 4 Trods den handelsliberalisering, der har fundet sted i EU  

 og globalt, består der fortsat barrierer for eksporten af danske  

 virksomheders produkter, fordi de internationalt aftalte regler ikke altid  

 overholdes.
Erhvervslivet har behov for officiel opbakning i  

 bestræbelserne på at sikre overholdelse af bestående  

 internationale regler, og Erhvervsministeriet har behov for erhvervslivets  

 rådgivning i forbindelse med indsatsen for overvindelse af  

 internationale handelsbarrierer.
Til nr. 5 Implementeringen af de internationalt fastsatte  

 rammevilkår bør foretages, så den i videst muligt omfang  

 styrker dansk erhvervslivs internationale konkurrenceevne.
Samtidig  

 bør det tilsikres, at erhvervslivet pålægges så  

 få administrative byrder som muligt.
Bestemmelsen giver mulighed for,  

 at der kan tages de i så henseende påkrævede initiativer,  

 herunder bl.a. initiativer, der i øvrigt fremmer dansk erhvervslivs  

 globalisering.
Til nr. 6 og 7 Forudsætningen for, at virksomheder kan klare sig i  

 en liberaliseret og globaliseret økonomi, er, at de besidder viden og  

 kompetence, er teknologisk avancerede, at der er et velfungerende  

 offentligt/privat samspil, og at der er en stadig tilgang af nye innovative  

 virksomheder.
 Rammevilkår, der fremmer etablering af nye  

 innovative virksomheder samt fremmer nye samarbejdsformer, herunder  

 offentligt/privat samarbejde og samarbejde mellem virksomheder, er  

 essentielle elementer i erhvervspolitikken.
Til nr. 8 og 9 Til opbakning og supplering af erhvervslivets egne  

 forsknings- og udviklingsaktiviteter samt kompetenceudvikling er der navnlig  

 for de små og mellemstore virksomheders vedkommende behov for et  

 system, hvis formål er at udvikle og formidle udnyttelse af såvel  

 teknologisk, ledelsesmæssig og virksomhedsøkonomisk viden, samt  

 at fremme innovationsindsatsen i Danmark.
Etablering og opretholdelse af et  

 sådant teknologisk servicesystem kræver i et vist omfang det  

 offentliges medvirken og medfinansiering.
Til nr. 10 De nævnte initiativer til fremme og etablering af  

 innovationsmiljøer har specifik lovhjemmel i den gældende  

 erhvervsfremmelov.
Dette skyldes, at administrationen i sin helhed er lagt  

 uden for Erhvervsministeriets område i en organisatorisk ramme, der  

 ikke er underlagt sædvanlig ministerinstruktion.
Det er derfor fortsat  

 forvaltningsmæssigt nødvendigt med en specifik lovhjemmel til  

 opretholdelsen af disse innovationsmiljøer.
Til nr. 11 En forudsætning for at kunne eksportere og etablere  

 sig internationalt er, at danske virksomheder og deres produkter opfylder  

 internationalt anerkendte standarder og normer, at dette kan bevises, og at  

 beviserne anerkendes internationalt.
Tilsvarende er det væsentligt for  

 danske forbrugere, at importerede produkter er sikre og overholder  

 gældende forskrifter.
Dette forudsætter, at Danmark har et  

 internationalt anerkendt system vedrørende metrologi og akkreditering,  

 både for så vidt angår deltagelsen i det internationale  

 samarbejde herom og til gennemførelse af de fornødne  

 myndighedsopgaver her i landet samt til betjening af dansk erhvervslivs behov  

 for på et stadig stigende antal områder at kunne få de  

 godkendelser, der sikrer en uhindret adgang til de internationale  

 markeder.
Til nr. 12 Med henblik på at fremme mulighederne for, at alle  

 regioner i Danmark kan omstille sig til kravene i den globale  

 videnøkonomi og dermed sikre sig gode udviklingsbetingelser med  

 udgangspunkt i egne særkender og styrker, foreslås, at der i takt  

 med behovet i de enkelte regioner bl.a. skal kunne udvikles initiativer, der  

 f.eks. går på tværs af politikområder, eller som er  

 grænseoverskridende.
Til nr. 13 For at markere turismeerhvervet som erhvervssektor  

 på lige fod med de øvrige erhvervssektorer er den indskrevet som  

 en særskilt aktivitet.
Til stk. 2 Administrationen af tilskud fra Den Europæiske  

 Regionalfond (Europaparlamentets og Rådets forordning (EF) nr. 1783/99  

 af 12. juli 1999 om den europæiske fond for regionaludvikling) og den  

 tilhørende statslige medfinansiering er fastlagt i en særlig lov  

 herom, der er baseret på Rådets forordning (EF) 1260/99 af 21  

 juni 1999 om vedtagelse af generelle bestemmelser for strukturfondene.  

 Administrationen af disse tilskud kan således ikke være omfattet  

 af den forslåede erhvervsudviklingslov.
Til § 3 Til stk. 1 Bestemmelsen viderefører den gældende  

 erhvervsfremmelovs hjemmel for erhvervsministeren til at  

 iværksætte initiativer på erhvervsfremmeområdet,  

 herunder efter forslag fra rådene.
Samtidig angives i bestemmelsen, at  

 opregningen af erhvervsfremmeaktiviteter i lovforslagets § 2, stk. 1, nr. 1-  

 13, ikke er udtømmende, men en kategorisering af de  

 erhvervsfremmeaktiviteter, der anvendes for tiden.
Nye kan komme til, hvis  

 der er behov derfor.
Denne brede ministerbemyndigelse er dog fortsat  

 undergivet lovgivers kontrol gennem den almindelige parlamentariske kontrol,  

 men tillige gennem præcisering i lovforslagets § 2 af, at initiativer  

 kun kan gennemføres inden for de bevillinger, som enten afsættes  

 ordinært på finansloven, eller som tillades finansieret gennem et  

 aktstykke, der er godkendt af Finansudvalget.
Ministerens brede materielle  

 bemyndigelse kan således alene bringes i anvendelse med Folketingets  

 accept, i det omfang nye initiativer er udgiftskrævende.
Lovforslaget  

 giver således mulighed for at iværksætte nye  

 erhvervsfremmende initiativer, uden at dette kræver ændring af  

 den materielle lov herom hver gang.
Til stk. 2 Til bistand ved gennemførelse af lovens  

 formål fastlægges, at erhvervsministeren nedsætter 4  

 permanente råd inden for følgende fagligt afgrænsede  

 områder: 1) internationale erhvervsvilkår, 2) innovation 3)  

 teknologisk service og 4) regional erhvervspolitik.
Endvidere nedsætter  

 ministeren et bevillingsudvalg for turisme.
 De nævnte områder udgør de  

 kerneområder inden for erhvervsfremmesystemet, hvor  

 størsteparten af erhvervsfremmeaktiviteterne i dag finder sted.
Til stk. 3 Det foreslås, at Erhvervsfremme Styrelsen er  

 sekretariat for de fire råd, og at Danmarks Turistråds  

 Styrelsesafdeling er sekretariat for Bevillingsudvalget for Turisme.
I  

 forhold til de fire råd vil det være sekretariatets opgave at  

 sikre den indbyrdes koordination mellem og fornøden information til  

 rådene om tiltag med erhvervsmæssige konsekvenser fra andre dele  

 af det offentlige system.
Dette kan f.eks. ske ved fællesmøder  

 mellem rådsformændene og udveksling af strategiplaner  

 rådene imellem.
Til § 4 Til stk. 1 Bestemmelsen er en videreførelse af den  

 gældende lovs bestemmelse om medfinansiering og andre økonomiske  

 incitamenter til de aktiviteter, som omfattes af lovens formål.
De  

 finansieringsydelser og andre økonomiske incitamenter, der sigtes  

 på, er således bl.a. tilskud, kapitalindskud, lån,  

 udviklingskontrakter og projektgarantier.
I lovteksten er der ikke foretaget en opregning af de  

 midler, der kan tages i anvendelse.
Baggrunden herfor er, at der bør  

 åbnes mulighed for nye former for finansiering i takt med udviklingen i  

 erhvervspolitikken.
De finansieringsformer, der anvendes, vil være  

 specificeret i tekstanmærkninger til finansloven.
Til stk. 2 Bestemmelsen er en videreførelse af den  

 gældende lovs bestemmelse, der afspejler det forhold, at det i nogle  

 tilfælde, f.eks. hvor støttede projekter har været  

 profitgivende, kan det være rimeligt, at staten får tilbagebetalt  

 den ydede finansiering.
Til § 5 Til stk. 1 og 2 Bestemmelserne definerer formålet med rådets  

 virke og angiver arbejdsområdet, der omfatter internationale  

 erhvervspolitiske rammevilkår, implementeringen heraf i gode nationale  

 rammevilkår, samt de erhvervspolitiske udfordringer i forbindelse med  

 globalisering.
Konkret berører arbejdsområdet bl.a. arbejdet i  

 WTO, OECD, EU og andre internationale organisationer, danske retsregler til  

 implementering af internationale regler og danske retsregler i øvrigt  

 til fremme af erhvervslivets internationale konkurrenceevne inden for EU's  

 indre marked, afskaffelse af handelshindringer, harmonisering af standarder,  

 prøvning, certificering, akkreditering, eksportkontrol,  

 kompensationsaftaler, C-våben, eksportrestriktioner, importlicenser,  

 udvikling af gode rammevilkår for dansk erhvervslivs evne til at  

 udnytte de muligheder, som følger af globalisering, herunder bl.a. den  

 erhvervsrettede indsats til fremme af udviklingen i Østeuropa.
Med den  

 beskrevne opgaveportefølje er der taget højde for den  

 organisatoriske ændring, der er sket på  

 eksportfremmeområdet, hvor eksportfremmeaktiviteterne til støtte  

 for dansk erhvervsliv fra 1. januar 2000 er samlet i Danmarks  

 Eksportråd under Udenrigsministeriet.
 De opgaver, som er tiltænkt Rådet, er ikke  

 udtømmende beskrevet med henvisningen til § 2, stk.1, idet  

 lovforslagets § 21 åbner mulighed for, at ministeren kan træffe  

 beslutning om at henlægge administrationen af initiativer, der er  

 iværksat af ministeren efter § 3, til et af rådene.
Det er videre hensigten, at Rådet gennem  

 erhvervsministeren skal fungere som rådgiver for regeringen om danske  

 erhvervsinteresser i administrationen og udbygningen af de internationale  

 rammevilkår.
I overensstemmelse med den forholdsvis lange tidshorisont,  

 der er i internationalt arbejde, skal der udarbejdes en flerårig  

 strategiplan for Rådets arbejde, som ministeren skal godkende.
Herved  

 sikres parallellitet mellem regeringens og Rådets indsats.
Til stk. 3 Den foreslåede formulering giver Rådet  

 mulighed for at analysere og rådgive om erhvervsrelevante  

 problemstillinger inden for Rådets arbejdsområde , f.eks. i form  

 af kortlægning af danske virksomheders behov for etablering  af  

 strengere internationale regler mod handelshindringer.
Til stk. 4 Bestemmelsen fastlægger, at Rådet  

 træffer afgørelse i sager, som efter ministerens bestemmelser er  

 henlagt til Rådet som del af dets faste arbejdsopgaver jf. § 21, stk.  

 1, eller som efter § 21, stk. 4, af ministeren henlægges til  

 Rådet, som led i gennemførelsen af nye initiativer.
Rådets  

 afgørelser træffes efter de retningslinjer, som  

 erhvervsministeren udsteder, jf. bemærkningerne til § 21, stk.2. Som  

 kollegialt organ tillægges Rådets afgørelse i  

 bevillingssager endelighed.
Det forudsættes videre, at Rådet i  

 rutinesager kan bemyndige sekretariatet til at træffe  

 afgørelse.
 Til stk. 5.
Som i den gældende lov kan ministeren  

 fastsætte regler om klageadgangen, herunder at klage over  

 sekretariatets afgørelser skal indgives til Erhvervsankenævnet,  

 jf. herom i de almindelige bemærkninger.
Rådet vil dog til enhver  

 tid kunne drøfte, om sekretariatet træffer afgørelser  

 efter den givne bemyndigelse med henblik på eventuelt at  

 præcisere og uddybe sekretariatsbemyndigelsen.
Til stk. 6 Bestemmelsen giver mulighed for, at Rådet kan  

 supplere sin egen kompetence ved at nedsætte ad hoc arbejdsgrupper med  

 inddragelse af eksterne interessenter i form af f.eks. organisationer og  

 enkeltpersoner, f.eks. hvis der er tale om at rådgive om internationale  

 forhandlinger, der vedrører et meget fagspecifikt område.
Til § 6 I paragraffen fastsættes antallet af  

 rådsmedlemmer, hvorledes Rådet skal sammensættes, at  

 ministeren foretager udnævnelsen, herunder af formand og  

 næstformand, medlemmernes funktionsperiode, samt at ministeren  

 fastsætter en forretningsorden.
Det er tillige fastsat, at 7 af  

 medlemmerne skal udpeges efter indstilling fra organisationer med indsigt i  

 Rådets arbejdsområder.
Disse organisationer vil for Rådet  

 for Internationale Erhvervsvilkår for tiden være Dansk Industri,  

 Dansk Handel & Service, Det Danske Handelskammer, Landbrugsrådet,  

 Håndværksrådet, CO-I samt 1 repræsentant fra LO/AE i  

 fællesskab.
Derudover kan Udenrigsministeriet deltage i Rådets  

 møder som observatør, når der drøftes  

 spørgsmål, som har relevans for Udenrigsministeriets  

 opgavevaretagelse.
Til § 7 Til stk. 1 og 2 Bestemmelserne definerer formålet med Rådets  

 virke og angiver arbejdsområdet, der bl.a. omfatter indsatsen overfor  

 innovative iværksættere, kompetenceudvikling, herunder i  

 små og mellemstore virksomheder, kommercialisering af forskning,  

 kapitalformidling samt indsatsen for iværksættere generelt.
Af  

 eksisterende ordninger, som Rådet vil kunne beskæftige sig med,  

 kan bl.a. nævnes innovationsmiljøer,  

 iværksætterkontaktpunkter, udviklingskontrakter og  

 erhvervsforskere.
 De opgaver, som er tiltænkt Rådet, er ikke  

 udtømmende beskrevet med henvisningen til § 2, stk. 1, idet  

 lovforslagets § 21 åbner mulighed for, at ministeren kan træffe  

 beslutning om at henlægge administrationen af initiativer,  

 iværksat af ministeren efter § 3, til et af rådene.
Det er videre hensigten, at Rådet gennem  

 erhvervsministeren skal fungere som rådgiver for regeringen om danske  

 erhvervsinteresser i administrationen og udviklingen af erhvervslivets  

 rammevilkår inden for Rådets arbejdsområde.
For at sikre  

 parallellitet mellem regeringens og Rådets indsats, skal der udarbejdes  

 en flerårig strategiplan for Rådets arbejde, som ministeren skal  

 godkende.
Til stk. 3 Den foreslåede formulering giver Rådet  

 mulighed for at analysere relevante problemstillinger samt rådgive  

 herom, f.eks. i form af kortlægning af kompetenceniveauet i en bestemt  

 branche og forslag om, hvorledes kompetencen kan forbedres.
Til stk. 4 Bestemmelsen fastlægger, at Rådet  

 træffer afgørelse i sager, som efter ministerens bestemmelser er  

 henlagt til Rådet som del af dets faste arbejdsopgaver, jf. § 21, stk.  

 1, eller som efter § 21, stk. 4, af ministeren henlægges til  

 Rådet, som led i gennemførelsen af nye initiativer.
Rådets afgørelser træffes efter de  

 retningslinjer, som erhvervsministeren udsteder, jf. bemærkningerne til  

 § 21, stk. 2. Som kollegialt organ tillægges Rådets  

 afgørelse i bevillingssager endelighed.
Det forudsættes videre,  

 at Rådet i rutinesager kan bemyndige sekretariatet til at træffe  

 afgørelse.
 Til stk. 5.
Som i den gældende lov kan ministeren  

 fastsætte regler om klageadgangen, herunder at klage over  

 sekretariatets afgørelser skal indgives til Erhvervsankenævnet,  

 jf. herom i de almindelige bemærkninger.
Rådet vil dog til enhver  

 tid kunne drøfte, om sekretariatet træffer afgørelser  

 efter den givne bemyndigelse med henblik på eventuelt at  

 præcisere og uddybe sekretariatsbemyndigelsen.
Til stk. 6 Bestemmelsen giver mulighed for, at Rådet kan  

 supplere sin egen kompetence ved at nedsætte ad hoc arbejdsgrupper med  

 inddragelse af eksterne interessenter i form af f.eks. organisationer og  

 enkeltpersoner.
Til § 8 I paragraffen fastsættes antallet af  

 rådsmedlemmer, hvorledes Rådet skal sammensættes, at  

 ministeren foretager udnævnelsen, herunder af formand og  

 næstformand, medlemmernes funktionsperiode og at ministeren  

 fastsætter en forretningsorden.
Det er tillige fastsat, at 9 af  

 medlemmerne skal udpeges efter indstilling fra organisationer med indsigt i  

 Rådets arbejdsområde.
Disse organisationer vil for Rådet  

 for Innovation for tiden være Dansk Industri, Dansk Handel &  

 Service, Det Danske Handelskammer, Den Finansielle Sektor,  

 Håndværksrådet, Landbrugsrådet, CO-I, LO og AE.  

 Derudover kan Fødevareministeriet deltage i Rådets møder  

 som observatør, når der drøftes spørgsmål,  

 som har relevans for Fødevareministeriets opgavevaretagelse.
Til § 9 Sammenholdt med § 2, nummer 7, og § 4  

 viderefører bestemmelsen det materielle indhold af lov om teknologisk  

 service, der således indarbejdes i nærværende lov.  

 Formål og opgaver er således uændret.
Ved teknologisk  

 service forstås som hidtil forskning og udvikling, indsamlig og  

 bearbejdning af teknologisk og hermed sammmenhørende viden, herunder  

 viden om virksomhedsøkonomi, organisation og ledelse, og formidling  

 heraf til praktisk og kommerciel anvendelse inden for erhvervslivet, den  

 offentlige sektor og samfundet i øvrigt.
Rådets opgaver er ikke udtømmende beskrevet  

 med henvisningen til § 2, idet lovforslagets § 21 åbner mulighed for,  

 at ministeren kan træffe beslutning om at henlægge  

 administrationen af initiativer, der er iværksat af ministeren efter §  

 3, til et af rådene.
Det er i så henseende tanken, at Rådet  

 for Teknologisk Service vil blive pålagt opgaven at være  

 regeringens rådgiver i spørgsmål om rammevilkårene  

 for fundamental og legal metrologi samt forbedring heraf.
Til stk. 2 Det fastsættes, at Rådet som efter den  

 gældende lov udarbejder en flerårig strategi for den teknologiske  

 service i Danmark, og at strategien skal godkendes af erhvervsministeren.
Til stk. 3 Den foreslåede formulering giver Rådet  

 mulighed for at analysere relevante problemstillinger inden for Rådets  

 arbejdsområde samt rådgive herom f.eks. om forbedring af den  

 teknologiske service.
Til stk. 4 Bestemmelsen tillægger som hidtil ministeren  

 kompetence til at godkende selvejende, almennyttige institutioner som  

 godkendte teknologiske serviceinstitutter.
Til stk. 5 Bestemmelsen fastslår, at de godkendte teknologiske  

 serviceinstitutter som hidtil skal arbejde på et  

 vedtægtsmæssigt, økonomisk og fagligt betryggende  

 grundlag.
Videre fastlægges, at vedtægter for institutterne og  

 ændringer heri skal godkendes af Rådet, der dog kan bemyndige  

 sekretariatet, dvs.
Erhvervsfremme Styrelsen, til at varetage denne opgave.  

 Hensigten med denne og de efterfølgende bestemmelser om indsigt med  

 institutternes samlede virksomhed er således at sikre, at den respekt  

 og tillid, der består til de godkendte institutters faglige kompetence  

 og uafhængighed af virksomhedsinteresser, kan videreføres og  

 udbygges.
Til stk. 6 Bestemmelsen giver hjemmel til, at der kan  

 gennemføres et effektivt tilsyn med de godkendte institutter med  

 henblik på at sikre, at de resultatkontraktmidler, der følger  

 med godkendelsen, anvendes i overensstemmelse med gældende regler  

 herfor.
Opretholdelse af systemet med teknologiske serviceinstitutter er  

 baseret på godkendelse fra det offentlige, samtidig med at de  

 institutter, der godkendes, basisfinansieres af offentlige midler.
De  

 godkendte teknologiske serviceinstitutter gennemfører bl.a. forskning,  

 produktudvikling og deltager i internationalt samarbejde på meget  

 selvstændigt grundlag, noget baseret på egne indtægter,  

 andet baseret på den offentlige medfinansiering.
Det offentliges  

 medfinansiering af disse forskellige aktiviteter stiller krav om et ganske  

 indgående tilsyn med de godkendte institutters samlede virksomhed,  

 således at det kan sikres, at den offentlige medfinansiering anvendes i  

 overensstemmelse med betingelserne herfor.
Til stk. 7 Bestemmelsen angiver godkendelsesperioden.
Samtidig  

 fastsættes, at en godkendelse kan tilbagekaldes uden varsel.
Dette er  

 en stramning i forhold til den gældende lov, der fastsætter et  

 minimumsvarsel på 1 år.
Praksis har imidlertid vist, at det i  

 nogle tilfælde af hensyn til opretholdelse af værdien af  

 godkendelsen for systemet generelt ville have været  ønskeligt  

 med øjeblikkelig tilbagekaldelse.
Tilbagekaldelse skal i  

 overensstemmelse med forvaltningsretlige grundsætninger være  

 sagligt begrundet, ligesom tilbagekaldelse skal ske med frist, hvis  

 tilbagekaldelse uden frist ikke skønnes nødvendigt.  

 Tilbagekaldelse uden frist vil således være undtagelsen i de i  

 øvrigt få tilfælde, hvor godkendelse i det hele taget  

 tilbagekaldes.
Til stk. 8 Bestemmelsen fastlægger, at det som hidtil er  

 Rådet, der har beslutningskompetence i sager om tilskud til  

 centerkontrakter og teknologisk service, tilskud til medfinansiering af  

 kompetenceopbygning, udvikling af nye serviceudbud, deltagelse i norm og  

 standardiseringsarbejde og generelle formidlingsaktiviteter.
Det  

 forslås videre, at Rådets afgørelser skal være  

 endelige.
Bestemmelsen giver videre Rådet mulighed for at delegere sin  

 beslutningskompetence til sekretariatet på grundlag af en bemyndigelse  

 hertil.
Til stk. 9 Bestemmelsen fastlægger, at ministeren kan  

 fastsætte regler om klageadgangen i forbindelse med sekretariatets  

 afgørelser, jf. de almindelige bemærkninger herom.
Rådet  

 vil dog til enhver tid kunne drøfte, om sekretariatet træffer  

 afgørelser efter den givne bemyndigelse med henblik på eventuel  

 præcisering eller uddybning af bemyndigelsen.
Til stk. 10 Bestemmelsen giver mulighed for, at Rådet kan  

 supplere sin egen kompetence ved at nedsætte ad hoc arbejdsgrupper med  

 inddragelse af eksterne interessenter i form af f.eks. organisationer og  

 enkeltpersoner.
Til § 10 Bestemmelsen er en videreførelse af  

 den gældende lovs bestemmelse, hvorefter betegnelsen »teknologisk  

 institut, « eller »teknologisk serviceinstitut« eller  

 ordsammensætninger, hvori disse betegnelser indgår, er  

 beskyttede.
Hensigten med denne bestemmelse er at sikre, at den respekt og  

 tillid, der består til de godkendte institutter, ikke kan udvandes  

 gennem anvendelse af begreberne af virksomheder eller organisationer, der  

 uden fornøden kompetence måtte søge imageskabende effekt  

 ved at kalde sig teknologisk institut eller tilsvarende.
Til § 11 I paragraffen fastsættes antallet af  

 rådsmedlemmer, hvorledes Rådet skal sammensættes, at  

 ministeren foretager udnævnelsen, herunder af formand og  

 næstformand, medlemmernes funktionsperiode, samt at ministeren  

 fastsætter en forretningsorden.
Det er tillige fastsat, at 7 af  

 medlemmerne skal udpeges efter indstilling fra organisationer med indsigt i  

 Rådets arbejdsområde.
Disse organisationer vil for Rådet  

 for Teknologisk Service for tiden være Dansk Industri, Dansk Handel  

 & Service,  Håndværksrådet, 2 fra Institutrådet,  

 CO-I  samt 1 repræsentant fra LO/AE i fællesskab.
Det  

 bemærkes i den forbindelse, at ansatte eller bestyrelsesmedlemmer i de  

 godkendte teknologiske serviceinstitutter ikke vil kunne udpeges som  

 medlemmer af Rådet under hensyntagen til de almindeligt gældende  

 regler om inhabilitet.
Til § 12 Til stk. 1 og 2 Bestemmelserne definerer formålet med Rådets  

 virke og angiver arbejdsområdet for det foreslåede Råd for  

 Regional Erhvervsudvikling.
Målet er at sætte fokus på den  

 regionale dimension og understøtte den regionale udvikling i alle egne  

 af Danmark.
Rådets arbejdsområde kan bl.a. omfatte regionale  

 udviklingsprogrammer, erhvervsknudepunkter, TIC-systemet, udvikling af  

 grænseoverskridende regionale initiativer, benchmarking af regionale  

 indsatser og rammevilkår, udkantsområdeproblematikken og  

 regionale kompetenceklynger.
 De opgaver, som er tiltænkt Rådet, er ikke  

 udtømmende beskrevet med henvisningen til § 2, stk. 1, idet  

 lovforslagets § 21 åbner mulighed for, at ministeren kan træffe  

 beslutninger om at henlægge administrationen af initiativer, der er  

 iværksat af ministeren efter § 3, til et af rådene.
Det er videre hensigten, at Rådet skal fungere som  

 en rådgiver for regeringen bl.a. om koordineringen af den  

 regionalpolitiske indsats i landet, hvorfor det foreslås, jf. § 2,  

 nummer 2, at Rådet skal rådgive regeringen om den regionale  

 erhvervspolitik.
Rådet udarbejder en flerårig strategiplan for  

 sit arbejde, som godkendes af erhvervsministeren.
Herved sikres parallelitet  

 mellem regeringens og Rådets indsats.
Til stk. 3 Den foreslåede formulering giver Rådet  

 mulighed for at analysere relevante problemstillinger samt  rådgive  

 herom, f.eks. i form af kortlægning af ændringer i den regionale  

 erhverstruktur og heraf følgende forslag vedrørende de  

 regionale udviklingsprogrammer.
Til stk. 4 Bestemmelsen fastlægger, at Rådet kan  

 træffe afgørelser i sager, som efter ministerens bestemmelser er  

 henlagt til Rådet som del af dets faste arbejdsopgaver, jf. § 21, stk.  

 1, eller som efter § 21, stk. 4, af ministeren henlægges til  

 Rådet som led i gennemførelsen af nye initiativer.
Rådets afgørelse træffes efter de  

 retningslinjer, som erhvervsministeren udsteder, jf. bemærkningerne til  

 § 21, stk. 2. Som kollegialt organ tillægges Rådets  

 afgørelse i bevillingssager endelighed.
Det forudsættes videre,  

 at Rådet i rutinesager kan bemyndige sekretariatet til at træffe  

 afgørelse.
 Til stk. 5.
Som i den gældende lov kan ministeren  

 fastsætte regler om klageadgangen, herunder at klage over  

 sekretariatets afgørelser skal indgives til Erhvervsankenævnet,  

 jf. herom i de almindelige bemærkninger.
Rådet vil dog til enhver  

 tid kunne drøfte, om sekretariatet træffer afgørelser  

 efter den givne bemyndigelse med henblik på eventuelt at  

 præcisere og uddybe sekretariatsbemyndigelsen.
Til stk. 6 Bestemmelsen giver mulighed for, at Rådet kan  

 supplere sin egen kompetence ved at nedsætte ad hoc arbejdsgrupper  

 f.eks. om turismeudvikling, med deltagelse fra eksterne interessenter i form  

 af f. eks. organisationer og enkeltpersoner.
Til § 13 I paragraffen fastsættes antallet af  

 rådsmedlemmer, hvorledes Rådet skal sammensættes, at  

 ministeren foretager udnævnelsen, herunder af formand og  

 næstformand, medlemmernes funktionsperiode, samt at ministeren  

 fastsætter en forretningsorden.
Det er tillige fastsat, at 7 af  

 medlemmerne skal udpeges efter indstilling fra organisationer med indsigt i  

 Rådets arbejdsområder.
Disse organisationer vil for Rådet  

 for Regional Erhvervsudvikling for tiden være Amtsrådsforeningen,  

 Kommunernes Landsforening, Dansk Industri, Håndværksrådet,  

 Dansk Handel og Service, CO-I samt 1 repræsentant fra LO/AE i  

 fællesskab.
Til § 14 Til stk. 1 Til bistand ved administrationen af den statslige  

 turismefremmebevilling blev der i 1995 nedsat et bevillingsudvalg for  

 turisme, der medvirker i sager vedrørende statens medfinansiering af  

 de regionale turismeudviklingsselskaber og centerkontrakter for turisme.  

 Bevillingsudvalget har hidtil udelukkende været rådgivende for  

 erhvervsministeren.
 Med henblik på at styrke den strategiske vurdering i  

 bevillingsprocessen og sikre en uafhængig faglig vurdering  

 ændredes bevillingsudvalgets sammensætning pr. april 2000 til at  

 bestå af faglige ressource- og videnspersoner med kendskab til  

 virksomhedsledelse i turismevirksomheder, udvikling af turismen i et  

 offentligt/privat samspil, strategi- og organisationsudvikling samt lokale og  

 regionale erhvervspolitiske og -økonomiske problemstillinger.
Med henblik på at styrke den turismefaglige  

 kompetence foreslås at give Bevillingsudvalget for Turisme hjemmel i  

 erhvervsudviklingsloven og tillægge Udvalget besluttende myndighed i  

 sager vedrørende administrationen af den statslige  

 turismefremmebevilling.
Det bemærkes i den sammenhæng, at  

 Danmarks Turistråd ikke kan ansøge om midler, som disponeres af  

 Udvalget, og at Styrelsesafdelingen ikke refererer til Danmarks  

 Turistråd, men er underlagt almindelig ministerinstruktion med  

 reference til Erhvervsministeriets departement.
Til stk. 2 Da Bevillingsudvalget for Turisme er et kollegialt organ  

 sammensat udfra faglige kriterier, foreslås det at tillægge  

 udvalgets afgørelser endelighed, således at rekursadgangen til  

 ministeren i konkrete tilskudssager afskæres.
I sager af  

 rutinemæssig karakter forudsættes, at udvalget skal kunne  

 delegere sin beslutningskompetence til sekretariatet, i hvilken forbindelse  

 Udvalget fastlægger en afgrænset bemyndigelse.
Til stk. 3 Bestemmelsen fastlægger, at ministeren kan  

 fastsætte regler om klageadgangen i forbindelse med sekretariatets  

 afgørelser, herunder at klage over sekretariatets afgørelser  

 skal indgives til Erhvervsankenævnet, jf. de almindelige  

 bemærkninger herom.
Udvalget vil dog til enhver tid kunne  

 drøfte, om sekretariatet træffer afgørelser efter den  

 givne bemyndigelse med henblik på en præcisering eller uddybning  

 af  bemyndigelsen.
Til § 15 Bestemmelsen angiver antallet af medlemmer i  

 udvalget, dets faglige sammensætning, medlemmernes funktionsperiode, og  

 at ministeren forestår udpegningen af medlemmerne.
Som hidtil vil  

 udvalgets medlemmer blive udpeget efter en uformel høring af  

 turismeerhvervets interessenter.
Til § 16 Til stk. 1 Bestemmelsen fastslår, at akkreditering som  

 myndighedsopgave har en permanent karakter.
Dette har betydning for  

 akkrediteringsordningens (DANAK s) deltagelse i det internationale samarbejde  

 om akkreditering og for godkendelsen som en troværdig samarbejdspartner  

 af det europæiske akkrediteringssamarbejde EA (European co-operation  

 for Accreditation). Samtidig giver bestemmelsen mulighed for, at  

 akkrediteringsordningen kan påtage sig godkendelsesopgaver for andre  

 myndigheder, som i dag udføres med hjemmel i andre ministeriers  

 lovgivning i hvert enkelt tilfælde.
For tiden udføres  

 godkendelsesopgaver for Arbejdsministeriet (bedriftssundhedstjenesterne) og  

 inspektionsopgaver for Miljøministeriet og  

 Fødevareministeriet.
Til stk. 2 og 3 Den særegne klagemulighed, der ligger i at kunne  

 begære en sag indbragt for domstolene, hvorved Erhvervsfremme Styrelsen  

 anlægger sag mod klageren i den borgerlige rets former, foreslås  

 bibeholdt, fordi tilbagekaldelsen af en akkreditering indebærer et  

 væsentligt indgreb overfor virksomheden.
Samtidig er det dog af hensyn  

 til akkrediteringsordningens nationale og internationale omdømme  

 fastsat, at begæringen ikke har opsættende virkning.
Til § 17 Til stk. 1.
Bestemmelserne fastlægger, at arbejdet med metrologi  

 har en permanent karakter.
Der er tale om ren myndighedsudøvelse  

 baseret på EF-Direktiver og internationale konventioner.
Der  

 kræves således en klar lovhjemmel til udstedelse af  

 bekendtgørelser vedrørende tilladelser, bemyndigelser,  

 typegodkendelser mv., der er nødvendige for områdets virke.
For  

 så vidt angår rammevilkårene for fundamental og legal  

 metrologi og forbedring heraf, vil Rådet for Teknologisk Service blive  

 inddraget som rådgiver for regeringen herom, jf. bemærkningerne  

 til § 9.
 Til stk. 2.
 De udpegede laboratorier udgør den decentrale  

 danske metrologiorganisation, som modsvarer andre landes centrale  

 laboratorier.
 Til stk. 3.
Bestemmelsen er en videreførelse fra den  

 erhvervsfremmelov, der nu ophæves.
Adgangen til at foretage kontrol  

 på stedet uden retskendelse blev indføjet i 1990 (i L132) fra  

 den dagældende metrologilov.
Metrologi er underlagt offentlig  

 regulering til sikring af korrekte målinger på en række  

 områder.
Erhvervsfremme Styrelsen har ansvaret for de områder,  

 der primært knytter sig til økonomiske transaktioner, f.eks. i  

 forbindelse med typegodkendelser, e-mærkning eller kontrol med  

 måling af gas, varme og el i fordelings- eller afregningsøjemed.  

 Korrekte målinger er en (blandt flere) forudsætning for fri  

 konkurrence og beskyttelse af forbrugernes interesser mod vilkårlighed.  

 Derfor er adgangen til kontrol uden retskendelse et nødvendigt led i  

 kontrollen.
Til § 18 Bestemmelsen er med de nedenfor nævnte  

 ændringer en videreførelse af substansen i den gældende  

 lovs § 9 a om innovationsmiljøer.
Baggrunden for videreførelsen  

 er, at hele administrationen og bevillingshåndteringen af  

 innovationsmiljøerne er lagt uden for erhvervsministeriets  

 område i en organisatorisk ramme, der ikke er underlagt sædvanlig  

 ministerinstruktion.
Det er derfor fortsat nødvendigt med en specifik  

 lovhjemmel til gennemførelse af innovationsmiljøordningen,  

 således som den fungerer i dag.
I henhold til den gældende lov er  

 der mulighed for, at erhvervsministeren i særlige tilfælde kan  

 godkende innovationsmiljøer, der ikke etableres som aktieselskaber.  

 Denne mulighed har ikke være anvendt.
Samtidig forudsætter  

 ordningen i stigende grad medfinansiering fra private investorer, der klart  

 foretrækker aktieselskabformen med henblik på afgrænsning  

 af risikoen.
Opretholdelse af dispensationsmuligheden kan derfor have en  

 uønsket signalvirkning til disse private investorer, hvorfor det  

 foreslås, at dispensationsadgangen, der findes i den gældende  

 lovs § 9 a, stk. 5, ophæves.
 Til stk. 2, nr. 4.
 Ordlyden af denne bestemmelse er ændret med henblik  

 på en præcisering af, at det ikke er et krav til stifterne, at de  

 driver egen virksomhed.
Til stk.7 Der er tale om en videreførelse og  

 præcisering af den gældende lovs § 9 b, stk. 3, om  

 forvaltningslovens anvendelse på den virksomhed, der udøves som  

 innovationsmiljøer.
Det er fundet hensigtsmæssigt at medtage  

 denne bestemmelse, da innovationsmiljøerne etableres som  

 aktieselskaber, hvis hovedformål er at udøve virksomhed som  

 innovationsmiljø, men som herudover også vil kunne  

 beskæftige sig med andre aktiviteter.
I den forbindelse bemærkes,  

 at lov om offentlighed i forvaltningen ikke finder anvendelse på  

 innovationsmiljøer, der er organiseret som aktieselskaber.  

 Folketingets og Rigrevisionens indseende med innovationsmiljøerne er  

 sikret gennem de krav, som ministeren stiller i henhold til § 20 om indseende  

 med og oplysning om innovationsmiljøernes virksomhed.
Til § 19-20 Bestemmelserne er en direkte  

 videreførelse af den nugældende lovs §§ 9 b, 9 c, med den  

 ovenfor beskrevne ændring, for så vidt angår § 9 b, stk.  

 3.
Til § 21 Til stk. 1 Bestemmelsen giver ministeren adgang til i  

 nødvendigt omfang at udstede bekendtgørelser, cirkulærer  

 og andre administrative forskrifter om gennemførelsen af de  

 initiativer, som iværksættes efter loven, f.eks regler om  

 anvendelse af finansielle instrumenter, og om den eventuelle modtagerkreds.  

 Videre præciseres, at ministeren kan udstede nærmere regler for  

 de nævnte råds og Bevillingsudvalget for Turismes virke, herunder  

 for disses opgaveporteføljer.
Det er således tanken, at  

 ministeren kan afstikke det materielle grundlag for rådenes og  

 Bevillingsudvalgets virke, herunder for hvilke af de eksisterende  

 erhvervsfremmeordninger, som skal henlægges til de forskellige  

 råd.
Til stk. 2 Bestemmelsen skal sikre, at der udstedes regler, der  

 sikrer forsvarlig godkendelse af de teknologiske serviceinstitutter,  

 forsvarlig forvaltningsmæssig administration, tilsyn og  

 regnskabsaflæggelse i forbindelse med de efter loven iværksatte  

 erhvervsfremmeaktiviteter, hvad enten de administreres af ministeren,  

 rådene, Bevillingsudvalget, Erhvervsfremme Styrelsen eller andre  

 eksterne operatører.
Samtidig sikres Rigsrevisionens og Folketingets  

 adgang til indsigt i og kontrol med de gennemførte aktiviteter.
For  

 så vidt angår ministerens adgang til at fastsætte regler om  

 behandlingen af ansøgninger om medfinansiering af aktiviteterne efter  

 lovens § 2, stk. 1, er der tale om en ændring i forhold til den  

 gældende lov, hvor fastsættelsen af principperne for behandlingen  

 af sager i Bevillingsudvalget inden for Erhvervsudviklingsrådets  

 kompetence fastlægges af Erhvervsudviklingsrådet. Ændringen  

 er begrundet i ønsket om en klarere forvaltningsmæssig  

 kompetencedeling mellem regelgiver og administrator.
Målet er videre at  

 sikre ensartethed i behandlingen af bevillingssager på hele  

 erhvervsfremmeområdet samtidig med, at det gøres  

 forvaltningsretligt forsvarligt at tillægge rådenes  

 afgørelser endelighed.
For så vidt angår Rådet for  

 Teknologisk Service, er der også tale om en ændring, idet det  

 efter den gældende lov er Rådet selv, der fastsætter  

 retningslinjerne.
Til stk. 3 Der er tale om videreførelse af den gældende  

 erhvervsfremmelovs bestemmelser, hvorefter Erhvervsfremme Styrelsen gives  

 mulighed for at henlægge sagforberedende opgaver ved administrationen  

 af konkrete initiativer til anden offentlig myndighed eller privat  

 institution.
Baggrunden herfor er, at det i nogle tilfælde, som f.eks.  

 for innovationsmiljøernes vedkommende, kan være  

 hensigtsmæssigt at overlade administrationen af et initiativ til en  

 organisation, der i sig - ud over den administrative kompetence - tillige  

 rummer den særlig faglige indsigt, der bedst sikrer en optimal  

 gennemførelse af initiativet.
 Til stk. 4.
Denne bestemmelse giver ministeren adgang til at  

 henlægge administrationen af ministerinitiativerne til Erhvervsfremme  

 Styrelsen eller rådene og Bevillingsudvalget.
I den forbindelse  

 videreføres den gældende lovs bestemmelse om, at ministeren  

 vedrørende ministerinitiativer, hvor administrationen er henlagt til  

 Erhvervsfremme Styrelsen, kan træffe beslutning om, at klage skal  

 indgives til Erhvervsankenævnet, klage over akkreditering dog til  

 Klagenævnet for Udbud, eller at klageadgangen afskæres.
 Til stk. 5.
 Bestemmelsen viderefører den gældende  

 erhvervsfremmelovs særlige bestemmelser om gebyropkrævning i  

 forbindelse med Erhvervsfremme Styrelsens administrative funktioner for  

 så vidt angår metrologi og akkreditering, således at  

 erhvervslivet fortsat bidrager til gennemførelsen af  

 administrationen.
Til § 22 Bestemmelsen er en videreførelse af  

 den gældende lovs § 13 d, som ophæves.
Bestemmelsen giver  

 erhvervsministeren adgang til at fastsætte regler om  

 gennemførelse af EU-bestemmelserne om informationsprocedurer  

 (Europa-parlamentets og Rådets direktiv 98/34/EF, som ændret ved  

 direktiv 98/48/EF, om en informationsprocedure med hensyn til tekniske  

 standarder og forskrifter samt forskrifter ved informationssamfundets  

 tjenester).
På baggrund af en dom fra EF-Domstolen (Domstolens  

 dom af 30. april 1996 i sag C 194/94, CIA Security International (Samling  

 1996 I   2201)), der fastslog den enkelte borgers ret til at  

 påberåbe sig informationsproceduredirektivet i national ret, er  

 det fundet nødvendig at implementere direktivet i form af  

 bekendtgørelser.
Dette kræver lovhjemmel.
Til § 23 Til stk. 1 Bestemmelsen giver ministeren adgang til indkaldelse af de  

 oplysninger, der skønnes fornødne for at kontrollere, om  

 forudsætningerne for meddelte godkendelser m.v. fortsat er til stede,  

 og om betingelserne for bevilgede tilskud m.v. er overholdt.
Til stk. 2 Bestemmelsen giver ministeren adgang til efter aftale med  

 finansministeren at bemyndige Finansstyrelsen til at træffe  

 afgørelser efter nærmere fastsatte regler i forbindelse med  

 administrationen af midler, bevilget i henhold til loven.
I den forbindelse  

 har Finansstyrelsen mulighed for at opkræve selvstændige gebyrer  

 hos låntagere m.fl. i forbindelse med administrative opgaver efter  

 denne bestemmelse.
 For så vidt angår kontrol i forbindelse med  

 akkreditering og metrologi, er der tale om videreførelse af den  

 gældende lovbestemmelser.
Til stk. 3 Det foreslås ligeledes, at ministeren skal have  

 adgang til kontrol på stedet efter forudgående indhentet  

 retskendelse.
Baggrunden for forslaget er, at Erhvervsministeriet i stigende  

 grad er underlagt forventninger og krav fra offentligheden om en høj  

 grad af sikkerhed for og kontrol med overholdelsen af de vilkår, som er  

 knyttet til godkendelser, tilskudsbevillinger m.v.
I tilfælde, hvor der  

 i administrationen har været indikationer på omgåelse af  

 reglerne, har det vist sig vanskeligt i fornødent omfang at  

 forstærke sådanne indikationer til at formå politi og  

 anklagemyndigheden til at efterforske og rejse tiltale.
En  

 tilstrækkelig underbyggelse til at inddrage politi og anklagemyndighed  

 i en strafferetlig efterforskning vil kunne opnås gennem anvendelse af  

 kontrolbesøg på stedet, der dog kun vil kunne gennemføres  

 efter forudgående retskendelse.
Til § 24 Bestemmelserne er en videreførelse af  

 de gældende lovbestemmelser om Finansstyrelsens medvirken til  

 inddrivelse af fordringer, som staten måtte få på  

 privatpersoner i forbindelse med tilskudsbevilling efter den foreslåede  

 og forudgående erhvervsfremmelovgivning.
Til § 25 Bestemmelsen er en videreførelse af  

 den gældende lovs bestemmelse om modregning i op til 20 % af tilskuddet  

 til virksomheder, der har forfalden ubetalt gæld til det  

 offentlige.
Til § 26-27 Bestemmelserne er en videreførelse af  

 de gældende lovbestemmelser om straf for ansvarspådragende  

 adfærd fra tilskudsansøgere og tilskudsmodtagere, hvad enten der  

 er tale om enkeltpersoner, juridiske personer eller kommuner, herunder  

 kommunale fællesskaber.
Endvidere gives ministeren som hidtil mulighed  

 for at fastsætte straf af bøde for overtrædelse af  

 bestemmelser i regler, udstedt i henhold til loven.
Til § 28 Da mange af de i forslaget omhandlede  

 aktiviteter principielt er omfattet af EF-traktatens bestemmelser om  

 statsstøtte, skal loven godkendes af Europa-Kommissionen.
Den vil  

 derfor først kunne sættes i kraft, når denne godkendelse  

 foreligger, hvilket efter bestemmelsen sker ved en særlig  

 ikrafttrædelsesbekendtgørelse.
Samtidig hermed ophæves den  

 gældende erhvervsfremmelov og lov om teknologisk service, der er  

 indarbejdet i nærværende lov.
Til § 29 Der er tale om konsekvensændringer.  

 Erhvervsudviklingsrådet erstattes af Rådet for Regional  

 Erhvervsudvikling og Lov om erhvervsfremme ændres til Lov om  

 erhvervsudvikling.
Til § 30 Der er tale om konsekvensændringer.  

 "Erhvervsudviklingsrådet" ændres til "Rådet  

 for Innovation".
Til § 31 Der er tale om konsekvensændringer.  

 "Erhvervsudviklingsrådet" ændres til "Rådet  

 for Innovation".
Til § 32 Til stk. 1 Bestemmelsen fastsætter vedr. gældende love,  

 jf. § 28, at en ansøgning om medfinansiering skal behandles efter den  

 lov, som var gældende på ansøgningstidspunktet.
 Tilsvarende gælder for udstedte godkendelser,  

 certificeringer, m.v.
 Administration, rapportering og regnskabsaflæggelse  

 for bevillinger, givet i henhold til gældende love, jf. § 28, sker  

 ligeledes efter hidtil gældende bestemmelser.
Til stk. 2 Bestemmelsen skal sikre virksomhedernes retsstilling i  

 forhold til de efter den gældende lov givne godkendelser m.v.  

 Sådanne godkendelser m.v. har fortsat gyldighed, indtil de ændres  

 eller tilbagekaldes.
Til stk. 3 Bestemmelsen skal sikre virksomhedernes retsstilling i  

 forhold til de efter den gældende lov givne akkrediteringer og  

 certificeringer m.v.
Disse fortsætter på de givne vilkår  

 til udløbsdato.
Til § 33 Bestemmelsen fastsætter lovens  

 gyldighedsområde, der ikke umiddelbart omfatter Grønland og  

 Færøerne.
