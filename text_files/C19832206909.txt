(Til rektorerne for statens  

 gymnasieskoler, studenterkursus og Statens Kursus til HF, amtsråd, samt  

 kommunalbestyrelserne i København og på Frederiksberg) Det meddeles herved, at der den 26. september 1983 i henhold til § 45,  

 stk. 2 i lov om tjenestemænd i staten, folkeskolen og folkekirken er indgået  

 aftale om timereduktion til lærere ved kursus i teoretisk pædagogik.
 Den nye aftale har virkning fra den 1. august 1982 og er optaget som bilag  

 til dette cirkulære.
 Der henvises til aftalens bestemmelser.
 Det bemærkes,at de i medfør af timenedsættelsen følgende vikarudgifter  

 refunderes af staten med 100%.
 Undervisningsministeriet, den 26.  

 september 1983.
 P.m.v.
 e.b.
Niels-Erik Dolnæs fm.
Bilag AFTALE om timereduktion til lærere ved kursus i teoretisk pædagogik.
 I henhold til § 45, stk. 2 i lov nr. 291 af 18. juni 1969 om tjenestemænd  

 i staten, folkeskolen og folkekirken er der indgået aftale mellem  

 undervisningsministeriet og Gymnasieskolernes Lærerforening om timereduktion  

 til lærere ved kursus i teoretisk pædagogik.
 § 1. Til lektorer og adjunkter i gymnasieskolen, studenterkursus og  

 Statens Kursus til HF ydes timereduktion for virksomhed som lærer ved kursus  

 i teoretisk pædagogik med 8 ugentlige timer for undervisning i 2 semestre.
 Stk. 2. Såfremt en lærer ansættes til at undervise på teoretisk pædagogik  

 i eet semester med forventning om ikke at skulle undervise i det følgende  

 semester, tillæg han en timereduktion i det ugentlige løntimetal på 4 timer i  

 hele skoleåret.
 Stk. 3. Såfremt den pågældende lærer mod forventning bliver ansat i det  

 følgende semester bibeholder han en timereduktion på 4 ugentlige løntimer,  

 idet der forlods i det næstfølgende skoleår sker tillæggelse af 4 ugentlige  

 løntimer som timereduktion.
 § 2. Eventuelle tvivlsspørgsmål forelægges ansættelsesmyndigheden.
§ 3. Aftalen har virkning fra den 1. august 1982 og kan opsiges med 3 måneders varsel til en 1. april, dog tidligst 1. april 1985.
 København, den 26. september 1983.
Gymnasieskolernes Lærerforening  

 Undervisningsministeriet Lavst Riemann Hansen P.m.v.
A.
Herskind e.b.
