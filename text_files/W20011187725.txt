Kendelse fra Pressenævnet i sag nr.  

 140/2000 [K] har ved Københavns Retshjælp ved brev af  

 15. december 2000 klaget til Pressenævnet over et læserbrev bragt  

 i Ekstra Bladet den 8. november 2000, idet klageren mener, at god presseskik  

 er tilsidesat.
 Klageren har oprindeligt ved breve af 17. og 24. november  

 2000 klaget til Ekstra Bladet, som afviste klagen ved breve af 24. og 29  

 november 2000.
Af klagerens læserbrev bragt den 8. november 2000  

 med overskriften "Hjerterdame" fremgår, at "Robinson- Pia er en sød, god og fornuftig pige,  

 der er gået lige ind i manges hjerter.
Det er noget svineri, at TV3  

 misbruger hendes tillid og filmer hende i intime situationer, som f.eks.  

 når hendes bryst falder ud af bh´en, eller hun ligger og hviler sig med  

 spredte ben.
Det er ganske enkelt kameravold.
Hvorfor ikke nøjes med  

 at vise hende, når hun er viklet ind i et af de lange sari-nederdele,  

 der klæder hende så godt? Pia er en rigtig hjertedame, og jeg ønsker, hun  

 får et godt liv.
[K] Af læserbrevet af 6. november 2000, som klageren  

 indsendte til bladet fremgår, at "Til  Bent  D.  Jørgensen og  Aksel  Clausen,  

 på din side 11.5.2000.
I har fuldstændig ret.
At nogle kan være  

 så svinske over for en så god og ærlig pige som  Pia  

  (Rosholm) er ikke til at forstå.
 Hun  (Pia) er blevet misbrugt, udsat for forbrydelser og  

 overgreb.
Christina  Hammer kan ikke vide, hvad der ligger bag.
Og  

 når man så begår kameravoldtægt mod hende, så  

 ved vi, at det handler om misbrug og overskridelser.
Jeg ville gerne, om  

 Ekstra Bladet ville bistå hende i en retssag mod fotografen og  Niels  

  Jørgen  Langkilde.
Og så kan vi, som holder af hende, samle ind  

 til hendes sagsomkostninger.  Pia er en rigtig god og fornuftig pige.
Hun er gået ind i manges hjerter.
Hun har nu  

 fået en stor og god "familie", hvor hun er en hjertens søster og  

 datter.
For mig det sidste.
 Hun skal have det godt.
Har I set, hvor sød hun er i sine lange kjoler? Pia er vores men selvfølgelig ikke  

 psykopaternes.
 De svin som har truet hende.
 Ønsker hun får et godt liv med mange, der  

 holder af hende.
[K]." Klageren har anført, at bladet har omskrevet  

 læserbrevet i sin helhed på en for ham dybt krænkende  

 måde, hvilket særligt gør sig gældende med  

 følgende udsagn i kursiv:
"Det er noget svineri, at TV3 misbruger hendes  

 tillid og filmer hende i intime stillinger, som f.eks. når hendes  

 bryst falder ud af bh´en, eller hun ligger og hviler sig med spredte  

 ben." Klageren har endvidere anført, at passagen  

 ændrer tonen i hans læserbrev fra det hjertelige hen imod det  

 små-vulgære, hvilket har haft ydmygende konsekvenser for klageren  

 i hans omgangskreds.
Klageren har desuden anført, at bladet i sine  

 vilkår vedrørende læserbreve, alene forbeholder sig ret  

 til at forkorte brevene.
Bladet burde således enten have sikret sig  

 klagerens samtykke til at omskrive læserbrevet eller have gjort  

 udtrykkelig opmærksom på, at bladet havde omskrevet  

 læserbrevet.
Bladet giver klageren ret i, at læserbrevet  

 fremtræder stærkt forkortet og delvis omskrevet.
Bladet  

 forstår dog ikke, at klageren anser det bragte læserbrev som  

 stærkt vulgariseret, idet klageren selv bruger udtryk som  

 "svinske", "kammeravoldtægt" og  

 "misbrug". Bladet anser ikke vendingerne i det bragte  

 læserbrev som voldsommere.
Klagerens anvendelse af udtrykket  

 "kameravoldtægt" er efter bladets opfattelse en henvisning  

 til, at den kvinde i Robinson-serien, klageren ønsker at forsvare, er  

 blevet fotograferet, mens hun hvilede sig med spredte ben.
Denne oplysning  

 indføjede bladet for, at læserne kunne begribe, hvad det var,  

 klageren var oprørt over.
Hvis læserbrevet var bragt i den  

 fremsendte form, ville det kun være særligt indforståede  

 seere, der yderligere havde fulgt med i den krænkede piges  

 efterfølgende protest, der ville være i stand til at  

 forstå klagerens ærinde.
Bladet har anført, at omskrivningen ikke  

 indebærer nogen krænkelse af god presseskik.
Der er på  

 ingen måde tale om, at klagerens sprogbrug er blevet forgrovet, idet  

 bladet eksempelvis ikke direkte har anvendt udtrykket  

 "kameravoldtægt" i læserbrevet.
Bladet har oplyst, at man forbeholder sig ret til at  

 forkorte læserbreve for at skabe plads til flest mulige synspunkter.  

 Forkortelserne har i reglen karakter af omskrivninger, hvilket yderst  

 sjældent resulterer i indsigelser.
Det ville medføre et  

 uoverskueligt bureaukrati og sabotere aktualiteten, hvis bearbejdningen af  

 læserbreve skulle underkastes klagerens foreslåede procedure.  

 Hvis klageren ikke ønskede at få læserbrev forkortet,  

 skulle han have anført dette tydeligt i sit læserbrev.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaard.
 Pressenævnet udtaler:
 Et massemedie har som led i den redaktionelle proces  

 på egen hånd ret til at forkorte manuskripter til  

 læserbreve og debatindlæg, såfremt skribentens opfattelse  

 trods sådanne forkortelser fremstår som uforvansket.
 Pressenævnet finder, at der i denne sag trods den  

 skete forkortelse og delvise omskrivning ikke er sket en sådan  

 forvanskning af indholdet af klagerens læserbrev, at bladet har  

 tilsidesat god presseskik.
 Afsagt den 28. marts 2001.
