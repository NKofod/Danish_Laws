Betænkning afgivet af Miljø- og  

 Planlægningsudvalget den 7. maj 1999 Betænkning over Forslag til lov om ændring af lov om  

 miljøbeskyttelse (Integreret forebyggelse og bekæmpelse af forurening,  

 medarbejderinddragelse m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret dels skriftligt, dels mundtligt.
 Nogle af udvalgets spørgsmål til  

 miljø- og energiministeren og dennes svar herpå er optrykt som  

 bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Dansk Industri, De danske Landboforeninger, Kommunernes Landsforening og Landsforeningen af Danske Mælkeproducenter.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Miljø- og energiministeren har over for udvalget  

 oplyst følgende:
»Bedste tilgængelige teknik   den brede tilgang i lovgivningen  

 fastholdes Uanset at lovforslaget benytter begrebet »bedste  

 tilgængelige teknik« (BAT), kan jeg bekræfte, at der ikke hermed  

 tilsigtes en indskrænkning i forhold til begrebet »mindst forurenende  

 teknologi«.
Der er fortsat tale om at anvende en bred forståelse, det  

 vil sige, at forslagets begreb dækker over den mest avancerede  

 udvikling i aktiviteter, processer og driftsmetoder, herunder den måde,  

 hvorpå anlægget konstrueres, bygges, vedligeholdes, drives og  

 lukkes ned.
Sammenhæng mellem teknologiudvikling og retsbeskyttelse Med den nye § 41 a, stk. 2, nr. 4, er det fastslået,  

 at en godkendelse i særlige tilfælde skal tages op til fornyet  

 vurdering.
Med hensyn til retsbeskyttelsesprincippet på 8 år samt  

 undtagelserne til dette vil jeg i folketingsåret 2001-2002 give  

 Folketingets Miljø- og Planlægningsudvalg en vurdering af, om  

 princippet fungerer tilfredsstillende, herunder en sammenligning med det  

 hollandske system.
 Det vil endvidere blive overvejet at udnytte de  

 grønne regnskaber som udgangspunkt for en mere dynamisk dialog mellem  

 virksomhederne og tilsynsmyndighederne, herunder vedrørende  

 mulighederne for substitution.
Øget brug af branchebekendtgørelser Med hensyn til listen over godkendelsespligtige  

 virksomheder har jeg ved 1. behandling af lovforslaget oplyst, at der ikke i  

 forbindelse med revisionen af listen sker nogen forringelse af  

 beskyttelsesniveauet.
 Jeg er i den forbindelse indstillet på at  

 undersøge, hvilke brancher der egner sig til at blive reguleret ved en  

 branchebekendtgørelse, uanset om branchen nu er godkendelsespligtig  

 eller ej.
 Jeg er endvidere indstillet på, at udarbejdelsen af  

 brancheorienteringer prioriteres, herunder nærmere at vurdere, i hvilke  

 brancher godkendelsesarbejdet med fordel kan understøttes af  

 brancheorienteringer.
Styrket information via grønne regnskaber Lovforslaget indebærer, at resultatet af  

 virksomhedens egenkontrol stilles til rådighed for offentligheden.
Med  

 henblik på at styrke blandt andet offentlighedens inddragelse og dermed  

 lægge op til en mere opsøgende informationsvirksomhed fra  

 virksomhedernes side bør det sikres, at måleresultaterne  

 bearbejdes til en læsevenlig form, som giver et billede af, hvorledes  

 virksomheden lever op til godkendelsens krav, og som illustrerer  

 virksomhedens miljøprofil.
Jeg vil derfor i forbindelse med evalueringen af de  

 grønne regnskaber overveje at ændre reglerne, så de  

 grønne regnskaber også skal indeholde en oversigtlig  

 rapportering af, hvorledes virksomheden opfylder godkendelsens vilkår,  

 samt overveje, hvorledes udviklingen af uønskede kemikalier kan  

 indgå.
Hermed kunne de grønne regnskaber blive midlet til en  

 styrket informationsvirksomhed.
Substitution af uønskede stoffer som et af de bærende  

 principper I forbindelse med 1. behandling af lovforslag nr.
L 180,  

 folketingsåret 1998-99, om ændring af  

 miljøbeskyttelsesloven (Gebyr for godkendelse af listevirksomhed samt  

 substitution af uønskede stoffer som forudsætning for  

 godkendelse af listevirksomhed) fremsat af Enhedslisten, tilkendegav jeg, at  

 regeringen er helt enig i substitutionsprincippet, som allerede blev  

 knæsat som princip ved lovrevisionen i 1991. Jeg tilkendegav endvidere,  

 at der ikke er tvivl om, at der ved vurderingen af en virksomheds processer  

 og udledninger først og fremmest skal tages stilling til, om  

 særligt skadelige eller betænkelige stoffer kan erstattes af  

 mindre skadelige eller betænkelige stoffer.
Dette er det bærende  

 element i renere teknologi-tankegangen.
Det vil blive tydeliggjort, at godkendelsesmyndigheden  

 skal inddrage mulighederne for substitution, før der meddeles  

 godkendelse.
Tydeliggørelsen vil ske i  

 godkendelsesbekendtgørelsen.
Kompetencefordelingen I forbindelse med udvalgets behandling af lovforslaget har  

 jeg nærmere begrundet baggrunden for forslaget om ændret  

 kompetencefordeling mellem amter og kommuner.
Herudover har jeg i forbindelse  

 med besvarelsen af spørgsmål nr. 21, jf.
L 161   bilag 18,  

 oplyst, at jeg over for formanden for Kommunernes Landsforening har  

 tilkendegivet, at »der ikke er  

 taget endelig stilling til spørgsmålet om kompetencefordeling,  

 og at der vil blive intensive drøftelser med de kommunale parter,  

 før det sker«.
Disse  

 tilkendegivelser samt ønsket om velfungerende kommunale tilsynsenheder  

 vil danne udgangspunkt for de kommende drøftelser med de kommunale  

 parter forud for den endelige stillingtagen til spørgsmålet om  

 placeringen af godkendelses- og tilsynskompetencen.
Jeg er i den forbindelse åben over for at  

 drøfte, hvorledes kompetencefordelingen på  

 landbrugs-området mest hensigtsmæssigt tilrettelægges i  

 forbindelse med udmøntningen af ændringerne i  

 miljøbeskyttelsesloven.« Et flertal (Venstres, Det Konservative Folkepartis, Dansk  

 Folkepartis, Centrum-Demokraternes og Kristeligt Folkepartis medlemmer af  

 udvalget) finder, at lovforslaget går for langt i forhold til, hvad der  

 kræves implementeretet i forlængelse af IPPC-direktivet.  

 Flertallet finder, at der i stedet skal fastsættes følgende  

 grænser for godkendelsespligtige anlæg til intensivt  

 husdyrbrug:
 Anlæg med mere end:
a) 100 DE for slagtekyllinger b) 250 DE for høns c) 250 DE for svin d) 350 DE for kvæg Pligten til at søge IPPC/kapitel 5-godkendelse skal  

 endvidere som hovedregel kun gælde for anlæg beliggende på  

 selvstændigt noterede landbrugsejendomme.
Ved lov nr. 479 af 1. juli 1998 blev ministeren bemyndiget  

 til at udforme en særlig godkendelsesordning for etablering og  

 udvidelser af husdyrbrug i områder, der i regionplanen er udpeget som  

 indsatsområder, for så vidt angår nitrat.
Flertallet mener,  

 at denne ordning skal udformes således, at den bliver så enkel og  

 fleksibel som mulig.
I disse indsatsområder skal de ovenfor  

 anførte grænser for godkendelsespligtige anlæg til  

 intensiv husdyrbrug kunne nedsættes.
 I det omfang den løbende overvågning af  

 vandmiljøet måtte vise et behov for at imødegå en  

 dokumenteret forurening af vandmiljøet, som skyldes anlæg  

 på godkendelsespligtige husdyrbedrifter, mener flertallet, at  

 forureningen skal begrænses gennem supplerende foranstaltninger i en  

 indsatsplan.
Uden for de områder, der i en regionplan er udpeget  

 som indsatsområder for nitrat, skal godkendelsespligtige virksomheder,  

 herunder husdyrbrug dokumentere, at de generelle regler og vilkår, for  

 så vidt angår harmonikrav, gødningsanvendelse,  

 sædskifte, grønne marker, efterafgrøder m.v. er opfyldt.  

 I disse områder mener flertallet, at den miljøbelastning, som er  

 en følge af de generelle bestemmelser, skal lægges til grund i  

 godkendelsen.
Såfremt myndighederne ønsker de generelle  

 vilkår skærpet, skal dette kun kunne ske gennem indsatsplaner og  

 de regler, der er tilvejebragt i henhold til lov nr. 479 af 1. juli 1998.
 Flertallet mener endvidere ikke, at lovforslagets § 41 a,  

 stk. 3, skal gælde for husdyrbrug.
 Herefter indstillet et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
 Et andet mindretal (Venstres, Dansk Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse ved 3. behandling, men vil stemme for de stillede  

 ændringsforslag.
 Et tredje mindretal (Det Konservative Folkepartis  

 medlemmer af udvalget) vil redegøre for sin stilling til lovforslaget  

 og vil stemme for de stillede ændringsforslag ved 2. behandling.
 Et fjerde mindretal (Kristeligt Folkepartis medlem  

 af udvalget) vil redegøre for sin stilling til lovforslaget og vil  

 stemme for de stillede ændringsforslag ved 2. behandling.
Ændringsforslag Af	et mindretal (KF og KRF), tiltrådt af et mindretal  

(V, DF og CD):
Til § 1 1) I den under nr. 2 foreslåede § 6 a  

 affattes 2. pkt. således:
» 2) I den under nr. 8 foreslåede § 41 a  

 indsættes efter stk. 3 som nyt stykke:
»Stk. 4. Bestemmelserne i stk. 2, nr. 4 og 5, finder  

 alene anvendelse på anlæg, som er omfattet af bilag 1 til  

 Rådets direktiv 96/61/EF om integreret forebyggelse og bekæmpelse  

 af forurening.« Bemærkninger Til nr. 1 Med ændringsforslaget udgår den  

 foreslåede bemyndigelse for miljø- og energiministeren til at  

 fastsætte nærmere regler om, hvordan forurenende virksomheder  

 skal inddrage medarbejderne i miljøarbejdet.
Herefter skal godkendelsespligtige virksomheder  

 redegøre for, hvordan medarbejderne inddrages i miljøarbejdet,  

 når de søger om godkendelse.
Tilsvarende skal de såkaldte  

 anmeldepligtige virksomheder redegøre for inddragelse af medarbejderne  

 i miljøarbejdet, når de foretager anmeldelser af etablering,  

 ændringer eller udvidelser.
 Tilsynsmyndigheden kan på baggrund af en sådan  

 information vælge at føre en stram regulering af virksomheder  

 uden aktiv medarbejderinddragelse med henvisning til, at sådanne  

 virksomheder med stor sandsynlighed har ringe opmærksomhed om deres  

 miljøforhold.
Omvendt vil virksomheder med en omfattende  

 medarbejderinddragelse normalt have stor fokus på miljø, hvorfor  

 tilsynsmyndigheden kan udvise større tillid i behandlingen af disse  

 virksomheder.
Her vil det f.eks. kunne komme på tale at acceptere  

 overskridelse af grænseværdier, hvis virksomheden kan  

 sandsynliggøre, at den inden for en relativ kort frist vil rette op  

 på forholdet.
Til nr. 2 Med ændringsforslaget sikres det, at bestemmelserne  

 i § 41 a, stk. 2, nr. 4 og 5, kun finder anvendelse på de anlæg,  

 som er omfattet af IPPC-direktivet.
 En gennembrydelse af virksomhedernes retsbeskyttelse med  

 henvisning til fremkomst af ny teknologi vil for IPPC-virksomheder være  

 baseret på grundige fælleseuropæiske beskrivelser af den  

 bedste tilgængelige teknik (de såkaldte BAT-noter), mens de  

 øvrige danske virksomheder skal overlades til mere lokale danske  

 opfattelser af, hvad der er bedste tilgængelige teknik.
Det forudsættes endvidere, at miljø- og  

 energiministeren ved fastlæggelsen af, hvilke anlæg og  

 virksomheder der er omfattet af lovens godkendelsesbestemmelser,  

 præciserer, at de særlige IPPC-procedurer kun skal anvendes  

 på de anlæg, der er omfattet af direktivet.
I det omfang et  

 IPPC-anlæg kun er et afgrænset anlæg på en  

 virksomhed, der ikke i sig selv er omfattet af IPPC-direktivet, skal  

 direktivets procedurer kun omfatte dette anlæg og ikke hele  

 virksomheden, medmindre andet følger af direktivet.
Det forudsættes endvidere, at miljø- og  

 energiministeren kun udnytter sine bemyndigelser i lovforslagets § 41 b, stk.  

 1, 2. pkt., og § 79 til at fastsætte regler for de anlæg, som er  

 omfattet af IPPC-direktivet.
Disse bemyndigelser vedrører dels kravet  

 om regelmæssig revurdering, dels kravet om forudgående  

 inddragelse af offentligheden.
Konsekvensen heraf er, at bemyndigelserne ikke  

 kan anvendes på shredderanlæg og andre husdyrbrug end direktivets  

 svine- og fjerkræbrug, sådan som lovforslagets bemærkninger  

 lægger op til.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Nogle af udvalgets spørgsmål til miljø-  

 og energiministeren og dennes svar herpå Spørgsmål 2:
 Ministeren bedes redegøre for, om de opgaver, man  

 med L 161 lægger i amtskommunalt regi, i stedet kan varetages i  

 kommunalt regi, samt hvilke rationaliseringsgevinster dette vil  

 medføre i forhold til det bestående system.
 Svar:
Lovforslaget ændrer ikke i sig selv den  

 bestående kompetencefordeling.
I bemærkningerne til lovforslaget  

 er der lagt op til, at den nærmere udformning af listen over  

 godkendelsespligtige virksomheder og herunder den fremtidige  

 kompetencefordeling skal forhandles nærmere i forlængelse af  

 lovforslagets vedtagelse.
Kompetencefordelingen mellem amter og kommuner har  

 rødder helt tilbage til 1973. I dag er det sådan, at amterne  

 godkender virksomheder med store potentielle udledninger og virksomheder med  

 udledninger af global eller regional betydning.
Amterne er i forvejen  

 ansvarlige for vandområdernes kvalitet og for planlægningen  

 på regionalt niveau, herunder for lokaliseringen af virksomheder med  

 særlige beliggenhedskrav, og er ansvarlige for VVM-vurderinger.
På den baggrund kunne man tro, at det var en  

 selvfølge, at godkendelseskompetencen altid lå hos amtet,  

 når en virksomhed var omfattet af VVM-reglerne.
Sådan er det  

 imidlertid ikke.
Men det er der mulighed for at rette op på nu.
 Med forslaget om at overføre alle de listepunkter,  

 der foreslås omfattet af den udvidede procedure (revurdering og  

 offentlighed), til amternes kompetence, er det primært de store  

 landbrugsejendomme, der bliver berørt; de er omfattet af VVM-reglerne.  

 Herudover skal de fleste andre IPPC-virksomheder og shredderanlæggene  

 allerede godkendes af amterne.
 Der er selvfølgelig ikke noget til hinder for, at  

 den nuværende kompetencefordeling opretholdes, men så opnår  

 man ikke den rationaliseringsgevinst, der ligger i at samle kompetencen hos  

 én og samme myndighed i de sager, hvor der både skal gives  

 godkendelse og foretages VVM-vurdering.
Jeg tror, at alle parter i det lange løb vil  

 være bedst tjent med, at kompetencen til at meddele godkendelser efter  

 IPPC-reglerne og til at udarbejde miljøkonsekvensvurderinger efter  

 VVM-reglerne samles hos samme myndighed.
Herved spares både  

 virksomheder og myndigheder for dobbeltarbejde.
 Spørgsmål 3:
Ministeren bedes uddybe, hvorledes reglerne for  

 godkendelse i praksis vil blive udmøntet med hensyn til fleksibilitet,  

 bl.a. under henvisning til høringssvaret fra Danfoss, og vil der  

 f.eks. blive behov for en ny procedure, såfremt  

 udbringningsområdet for et jordbrugserhverv ændres? Svar:
 Jeg opfatter spørgsmålet som delt i to  

 selvstændige spørgsmål, hvor det første  

 vedrører rammegodkendelserne, medens det andet drejer sig om, hvorvidt  

 ændringer i udbringningsarealet på et godkendt husdyrbrug  

 indebærer, at der skal gives en ny godkendelse.
Bagrunden for forslaget om at fjerne rammegodkendelserne  

 er, at der er set eksempler på, at rammegodkendelser har været  

 mere restriktive end en »normal  

« godkendelse.
Omvendt er der  

 også set eksempler på, at der til nogle rammegodkendelser er  

 knyttet mere »løse « vilkår end til en »normal« godkendelse.
Ingen af delene har været hensigten med  

 rammegodkendelserne, og usikkerheden om, hvordan man skulle udforme en  

 rammegodkendelse, kan nu blive fjernet, uden at det går ud over  

 fleksibiliteten.
 Lovforslaget slår derfor fast, at det er muligt at  

 tage højde for forudsigelige produktionsændringer eller  

 udvidelser i en »normal«  godkendelse, hvis der i  

 ansøgningsmaterialet er tilstrækkelige oplysninger til, at  

 godkendelsesmyndigheden kan vurdere forureningsforholdene og fastsætte  

 de relevante vilkår for de planlagte ændringer i godkendelsen, og  

 hvis ændringerne påtænkes gennemført inden for en  

 kortere tidshorisont.
Det betyder f.eks., at en virksomhed kan søge om at  

 få en godkendelse til at drive et anlæg med 100 pct. udnyttelse  

 af kapaciteten, selvom man aktuelt kun regner med at bruge f.eks. 75 pct. af  

 kapaciteten.
Andre ønsker en godkendelse til først at  

 opføre f.eks. 60 pct. af produktionsanlægget og senere til at  

 opføre de resterende 40 pct.
For nogle virksomheder vil det være  

 hensigtsmæssigt at søge om godkendelse til fuld udnyttelse af  

 anlæggets kapacitet, idet de kan arbejde ud fra sæsonsvingninger  

 uden at skulle igennem en godkendelsesbehandling, når de går i  

 fuld drift.
Godkendelsesvilkårene vil i så fald være  

 udformet, så de dækker en maksimal udnyttelse af anlægget.
Man skal dog være opmærksom på, at ikke  

 alle virksomheder ser det som en fordel at søge om godkendelse til  

 fuld udnyttelse af anlægget, hvis normalsituationen er en delvis  

 udnyttelse.
Ved større produktion opstår der ofte større  

 forurening, og de forebyggende foranstaltninger vil derfor   alt andet lige  

 ofte være dyrere, hvis man skal godkende den fulde  

 kapacitetsudnyttelse.
Nogle virksomheder vil derfor kun søge om  

 godkendelse til den aktuelle produktion og vil være indforstået  

 med, at produktionsudvidelser kræver ny godkendelse.
 Jeg mener, at lovforslagets formulering netop giver plads  

 til den rummelighed, som både Danfoss, Dansk Industri og FDKI har  

 udtrykt ønske om, og lovforslaget kan således sikre den  

 ønskede fleksibilitet i godkendelsessystemet.
Med hensyn til den anden del af spørgsmålet  

 om ændring af udbringningsarealet på et godkendt husdyrbrug  

 indebærer, at der skal gives en ny godkendelse   vil det skulle oplyses  

 i ansøgningen, hvilket areal det er hensigten at udbringe  

 husdyrgødning på.
Også på dette punkt kan  

 godkendelsen   alt efter de konkrete omstændigheder og virksomhedens  

 behov   gøres mere eller mindre fleksibel, og vilkårene vil  

 blive udformet i overensstemmelse hermed.
Hvis udbringningsarealet senere ændres på en  

 måde, som har forureningsmæssig betydning, og som der ikke  

 allerede er taget højde for i godkendelsen, vil der være tale om  

 en ændring, som kræver godkendelse.
Hvis ændringen ikke har  

 forureningsmæssig betydning, vil den ikke udløse krav om ny  

 godkendelse.
 Spørgsmål 7:
 Ministeren bedes redegøre for, hvorledes man  

 søger problemstillingen på landbrugsområdet løst,  

 for så vidt angår anlæg/ejendomme og respekt for  

 byggeklodsprincippet, samt kommentere høringssvaret fra  

 Strukturdirektoratet.
 Svar:
Jeg kan oplyse, at Skov- og Naturstyrelsen på  

 baggrund af drøftelser med Fødevareministeriet i  

 øjeblikket er ved at færdiggøre et notat om  

 anlægsbegrebet og herunder opretholdelse af byggeklodsprincippet.
Et  

 udkast til dette notat vil snarest blive forelagt Fødevareministeriet.  

 Når de to ministerier i fællesskab har udformet det færdige  

 notat, vil det blive oversendt til udvalget til orientering.
En stor del af Fødevareministeriets  

 (Strukturdirektoratets) høringssvar drejer sig netop om  

 anlægsbegrebet.
Et andet punkt i høringssvaret er  

 spørgsmålet om individuel fastsættelse af harmonikrav m.v.  

 i miljøgodkendelser.
 Fødevareministeriet fremsatte i  

 høringssvaret desuden bemærkninger vedrørende de  

 økonomiske, administrative og erhvervsmæssige konsekvenser samt  

 en generel bemærkning om, at implementeringen ikke bør gå  

 videre end krævet i direktivet.
 Som lovforslaget nu foreligger, er det regeringens forslag  

 til, hvordan implementeringen bør foretages, og regeringens vurdering  

 af, hvilke konsekvenser forslaget får.
 Spørgsmål 14:
Vil ministeren fremlægge et udførligt notat,  

 hvori der udtømmende gøres rede for, hvad ministeren  

 forstår ved begreber som »et  

 anlæg «, »væsentlige ændringer af  

 bestående anlæg« og  

» væsentlig indvirkning  

 på miljøet«,  

 når der er tale om husdyrbrug, der i øvrigt opfylder såvel  

 nitratdirektivet som vandmiljøaftalens bestemmelser? Svar:
 Med hensyn til begrebet »et anlæg« kan  

 jeg henvise til mit svar på spørgsmål 7, hvoraf  

 fremgår, at spørgsmålet i øjeblikket drøftes  

 med Fødevareministeriet, og at et notat herom vil blive oversendt til  

 udvalget, når det foreligger.
 Jeg har herudover forelagt spørgsmålet for  

 Miljøstyrelsen, der oplyser følgende:
 »Hvad angår »væsentlige ændringer af bestående  

 anlæg« og » væsentlig indvirkning på  

 miljøet« anvender  

 direktivet begrebet »væsentlige ændringer af bestående  

 anlæg « i relation til  

 spørgsmålet om, hvornår der indtræder  

 godkendelsespligt, og hvornår offentligheden skal inddrages.  

 Væsentlige ændringer defineres som driftsændringer, der  

 efter den kompetente myndigheds opfattelse kan have negativ og betydelig  

 indvirkning på mennesker og miljø.
 Med hensyn til spørgsmålet om  

 godkendelsespligt har Danmark siden 1974 anvendt kriteriet »forøget forurening« ved vurderingen af, om en  

 ændring eller udvidelse er godkendelsespligtig eller ej.
Med lovforslaget opretholdes dette kriterium for  

 godkendelsespligt, jf. lovens § 33, stk. 1. Godkendelsesmyndigheden vurderer  

 konkret, om en ændring eller udvidelse udløser  

 godkendelsespligt.
Der findes omfattende praksis på området.
 I Danmark får direktivets  

 væsentlighedskriterium derfor kun betydning ved vurderingen af, om  

 offentligheden skal inddrages forud for en afgørelse om ændring  

 eller udvidelse af en virksomhed.
 I erkendelse af, at det er vanskeligt nærmere at  

 definere, hvornår en ændring er væsentlig, har direktivet i  

 selve definitionen af begrebet »væsentlig ændring« overladt vurderingen til godkendelsesmyndighedens konkrete  

 skøn.
Væsentlighedskriteriet er i øjeblikket  

 genstand for diskussion i de øvrige medlemsstater.  

 Miljøstyrelsen bekendt er der foreløbig ikke nogen  

 medlemsstater, som har kunnet konkretisere direktivets definition.« Jeg kan på denne baggrund oplyse, at  

 spørgsmålet om »væsentlighed«  

 vil blive taget op, når bemyndigelsen til at fastsætte regler om  

 offentlighedens inddragelse forud for godkendelsesmyndighedens  

 afgørelse skal udmøntes.
I forbindelse med udarbejdelse af  

 bekendtgørelse vil det blive diskuteret med de berørte parter,  

 hvor niveauet for væsentlighed skal ligge.
Det vil formentlig kun  

 være via praktiske eksempler, at man kan afgrænse  

 væsentlighedskriteriet, og det er derfor nødvendigt, at parterne  

 bidrager med konkrete eksempler.
Udvalget vil blive orienteret i forbindelse  

 med udsendelse af udkast til bekendtgørelse i høring, hvilket  

 forventes at ske i løbet af sommeren.
 Spørgsmål 16:
Vil ministeren redegøre for, hvilke  

 emissionsgrænseværdier der forventes at komme til at gælde  

 for husdyrbruget (jf.
BAT-note-systemet), samt belyse, hvilke staldsystemer  

 det vil komme til at berøre, og hvad de investeringsmæssige  

 konsekvenser heraf vil være? Svar:
Jeg har forelagt spørgsmålet for Skov- og  

 Naturstyrelsen, der oplyser, at forhandlingerne om fastlæggelse af de  

 såkaldte BAT-noter (Best Available Techniques) i forbindelse med  

 godkendelse af større husdyrbrug ikke er igangsat af EU-Kommissionen  

 på nuværende tidspunkt.
Det er derfor ikke muligt at oplyse om  

 mulige emissionsværdier, berørte staldsystemer eller de  

 investeringsmæssige konsekvenser af disse BAT-noter.
Det er min hensigt at nedsætte en arbejdsgruppe med  

 repræsentanter fra bl.a.
Fødevareministeriet og Landbrugets  

 Rådgivningscenter, som skal danne baggrund for den danske indsats i  

 forhandlingerne i EU om indholdet i BAT-noterne.
 Spørgsmål 17:
Vil ministeren medvirke til, at der fastlægges  

 emissionsgrænseværdier m.v., som betyder, at allerede etablerede  

 staldsystemer kan få en rimelig afskrivningsperiode, og i givet fald  

 hvordan vil ministeren sikre dette? Svar:
 Jeg har forelagt spørgsmålet for  

 Miljøstyrelsen, der oplyser følgende:
» Det følger allerede af det almindelige  

 proportionalitetsprincip, at indgreb over for borgerne ikke må gå  

 videre end, hvad der er nødvendigt for at opnå målet, og  

 at et indgrebs økonomiske og praktiske effekter må afvejes i  

 forhold til, hvad der kan opnås.
Når vi taler  

 miljøbeskyttelseslov, betyder det bl.a., som det også er  

 tilkendegivet i bemærkningerne til 1991-loven, at der ved anvendelse af  

 princippet om bedst tilgængelig teknik nødvendigvis må  

 tages hensyn til opretholdelsen af virksomhedernes internationale  

 konkurrenceevne og udviklingsmuligheder, at der skal fastsættes  

 realistiske tidsfrister for opfyldelsen af miljøkrav, og at der skal  

 tages hensyn til afskrivningstiden for miljømæssige  

 investeringer, der allerede er foretaget.« Jeg finder på denne baggrund ikke behov for  

 yderligere regulering.
 Spørgsmål 18:
Hvilke bemyndigelser til ministeren indeholder L 161? Svar:
L 161 indeholder for det første en bemyndigelse til  

 at fastsætte nærmere regler om, hvordan forurenende virksomheder  

 skal inddrage medarbejderne i miljøarbejdet.
Bemyndigelsen  

 forudsætter, at reglerne bliver til efter forhandling med de  

 berørte parter, jf. bemærkningerne til lovforslagets § 1, nr.  

 2.
For det andet indeholder lovforslaget en bemyndigelse til  

 at fastsætte regler, der begrænser godkendelsesmyndighedens  

 adgang til at meddele tilladelse til at påbegynde bygge- og  

 anlægsarbejder, inden der meddeles miljøgodkendelse i  

 tilfælde, hvor risikoen for større uheld med farlige stoffer  

 ændres.
Der henvises til bemærkningerne til lovforslagets § 1,  

 nr. 4.
For det tredje indeholder lovforslaget en bemyndigelse til  

 at fastsætte regler for virksomheder, der som følge af  

 udvidelsen af listen bliver godkendelsespligtige.
Der henvises til  

 bemærkningerne til lovforslagets § 1, nr. 6.
For det fjerde indeholder lovforslaget en bemyndigelse til  

 at fastsætte regler om, at tilsynsmyndigheden regelmæssigt skal  

 tage godkendelser af bestemte listevirksomheder op til revurdering.  

 Bemyndigelsen tænkes anvendt på IPPC-virksomheder,  

 shredderanlæg samt andre større husdyrbrug end svine- og  

 fjerkræbrug.
Der henvises i øvrigt til bemærkningerne til  

 lovforslagets § 1, nr. 8, om § 41 b.
 For det femte indeholder lovforslaget en bemyndigelse til  

 at fastsætte nærmere regler om annoncering af afgørelser  

 om godkendelse efter kapitel 5. Der henvises til bemærkningerne til  

 lovforslagets § 1, nr. 11.
For det sjette indeholder lovforslaget en bemyndigelse til  

 at fastsætte regler om, at offentligheden skal inddrages, før  

 godkendelsesmyndigheden træffer afgørelser om godkendelse.  

 Bemyndigelsen tænkes anvendt på IPPC-virksomheder,  

 shredderanlæg samt andre større husdyrbrug end svine- og  

 fjerkræbrug.
Der henvises i øvrigt til bemærkningerne til  

 lovforslagets § 1, nr. 12.
 Spørgsmål  26:
Vil ministeren ved udmøntningen af bemyndigelsen  

 til at fastsætte regler om virksomhedernes medarbejderinddragelse  

 sikre, at disse regler ikke udmøntes i stive krav til organisering i  

 stil med de oprindelige krav til etablering af en sikkerhedsorganisation? Svar:
I mit tidligere svar af 12. april 1999 på  

 spørgsmål 20 har jeg redegjort for mit syn på  

 udmøntningen af lovforslagets bemyndigelse om medarbejderinddragelsen.  

 I den forbindelse oplyste jeg, at jeg er opmærksom på de  

 vanskeligheder, der er forbundet med at udmønte lovforslagets  

 bemyndigelse om medarbejderinddragelse, og at jeg er helt indstillet  

 på, at de nærmere regler herom skal udformes fleksibelt.
Dette  

 vil naturligvis blive lagt til grund ved udmøntningen af bestemmelsen.  

 Jeg henviser i øvrigt til mit svar til udvalget på  

 spørgsmål nr. 20.
 Spørgsmål  27:
Vil ministeren ligeledes ved udmøntningen af  

 bemyndigelsen til at fastsætte regler om virksomhedernes  

 medarbejderinddragelse tilsikre, at krav til kvalifikationer blandt  

 medarbejderne ikke udmøntes i firkantede krav om deltagelse i kurser  

 af en bestemt varighed, eftersom medarbejderne opnår kvalifikationer  

 på mange andre og bedre måder end formaliseret  

 kursusdeltagelse? Svar:
 Jeg henviser til mit svar til udvalget på  

 spørgsmål nr. 26.
 Spørgsmål  28:
Vil ministeren give tilsagn om at drøfte, hvorledes  

 kompetencefordelingen på industriområdet mest  

 hensigtsmæssigt tilrettelægges i forbindelse med  

 udmøntningen af loven? Svar:
 I forlængelse af mine tidligere tilkendegivelser vil  

 jeg gennemføre de nødvendige forhandlinger med de kommunale  

 organisationer og erhvervene, inden der træffes endelig beslutning om  

 eventuel ændring i myndighedsbehandlingen.
Bilag 2 Oversigt over, hvilke dele af lovforslag nr.
L 161 der  

 er EU-krav Lovforslaget EU-krav eller dansk forslag § 1 I lov om miljøbeskyttelse, jf. lovbekendtgørelse nr. 698  

 af 22. september 1998, som ændret ved lov nr. 907 og 908 af 16.  

 december 1998, foretages følgende ændringer:
BAT-begrebet  

 indføres 1.
EU-krav Medarbejderinddragelse 2.
"§ 6 a.
Forurenende virksomheder skal organisere  

 miljøarbejdet således, at medarbejderne inddrages.
Miljø-  

 og energiministeren kan efter forhandling med de berørte parter  

 fastsætte nærmere regler om, hvordan forurenende virksomheder  

 skal inddrage medarbejderne i miljøarbejdet.".
Dansk 3.
Dansk Begrænsning af  

 tilladelser til bygge- og anlægsarbejder for Seveso-virksomheder 4.
 "Stk. 3. Miljø- og energiministeren kan for bestemte  

 listevirksomheder fastsætte regler, der begrænser  

 godkendelsesmyndighedens adgang til at meddele tilladelse efter stk. 2 i  

 tilfælde, hvor risikoen for større uheld med farlige stoffer  

 ændres.".
EU-krav for  

 Seveso-virksomheder Rammegodkendelser 5.
"§ 36. En godkendelse efter § 33, stk. 1, kan omfatte  

 yderligere planlagte udvidelser eller ændringer på betingelse af,  

 at Dansk Bemyndigelse til at  

 indkalde "nye" virksomheder til godkendelsesbehandling 6.
 "Stk. 4. Ministeren kan fastsætte regler om godkendelse  

 af virksomheder, anlæg eller indretninger, der optages på den i §  

 35 nævnte liste, herunder om indsendelse af ansøgning og  

 behandling heraf.".
Indsat, fordi den  

 eksisterende bestemmelse i § 39 ikke skønnes tilstrækkelig til  

 at håndtere den situation, hvor listen over godkendelsespligtige  

 virksomheder udvides, og hvor eksisterende virksomheder skal indkaldes til  

 godkendelsesbehandling.
Listen vil blive udvidet som følge af  

 Seveso2-direktivet og som følge af forslaget om udvidelsen med andre  

 husdyrbrug end svine- og fjerkræbrug over 250 DE, jf. lovbem. afsnit 6,  

 og man kan sige, at bestemmelsen indirekte er en følge af  

 implementeringen af IPPC-direktivet og Seveso2-direktivet.
 7.
Lovteknisk  

 konsekvensændring Sproglig  

 omarbejdning 8.
Påbud om bestemte foranstaltninger "§ 41. Hvis en listevirksomhed medfører væsentlig  

 forurening, kan tilsynsmyndigheden meddele påbud om, at forureningen  

 skal nedbringes, herunder at der skal gennemføres bestemte  

 foranstaltninger.
Tilsynsmyndigheden kan endvidere meddele påbud, hvis  

 en listevirksomhed skønnes at indebære en nærliggende  

 risiko for væsentlig forurening.
 Stk. 2. Hvis forureningen ikke kan nedbringes, kan  

 tilsynsmyndigheden nedlægge forbud imod fortsat drift og eventuelt  

 forlange virksomheden fjernet.
Retsbeskyttelse i 8 år § 41 a.
Indtil der er forløbet 8 år efter meddelelsen af  

 en godkendelse efter dette kapitel, må tilsynsmyndigheden ikke meddele  

 påbud eller forbud efter § 41.
Indgreb i retsbeskyttelsen   revurdering i særlige  

 tilfælde Stk. 2. Tilsynsmyndigheden skal dog tage godkendelsen op  

 til revurdering og om nødvendigt meddele påbud eller forbud  

 efter § 41, hvis Stk. 3. Ministeren kan fastsætte regler om, at den i stk.  

 1 og § 41 b, stk. 1, omtalte tidsfrist nedsættes for bestemte  

 listevirksomheder, dog ikke til under 4 år.
Revurdering med jævne mellemrum § 41 b.
Når der er forløbet 8 år efter meddelelsen  

 af en godkendelse efter dette kapitel, kan tilsynsmyndigheden ændre  

 vilkårene heri ved påbud eller nedlægge forbud imod fortsat  

 drift, jf. § 41. Ministeren fastsætter regler om, at tilsynsmyndigheden  

 regelmæssigt skal tage godkendelser af bestemte listevirksomheder op  

 til revurdering og om nødvendigt meddele påbud eller forbud  

 efter § 41.
Revurdering i særlige tilfælde efter 8 år Stk. 2. Tilsynsmyndigheden skal tage godkendelsen op til  

 revurdering og om nødvendigt meddele påbud eller forbud efter §  

 41 i de tilfælde, som er nævnt i § 41 a, stk. 2.
§ 41 c.
Tilsynsmyndigheden kan umiddelbart nedlægge forbud  

 imod fortsat drift og eventuelt forlange virksomheden fjernet, hvis  

 forureningen medfører overhængende alvorlig fare for  

 sundheden.
§ 41 d.
Godkendelsesmyndigheden kan tilbagekalde en godkendelse  

 eller fastsætte særlige vilkår i en eksisterende  

 godkendelse, herunder vilkår om sikkerhedsstillelse, jf. § 39 a,  

 såfremt 1) indehaveren, medlemmer af indehaverens direktion eller bestyrelse eller  

 andre, der kan udøve bestemmende indflydelse på virksomhedens  

 drift, bliver omfattet af § 40 a, 2) personer eller selskaber m.v., der er omfattet af § 40 a, bliver ejer  

 eller medejer af virksomheden, eller 3) personer, der er omfattet af § 40 a, indtræder i bestyrelse eller  

 direktion i et selskab m.v., der driver godkendt virksomhed.
 Stk. 2. Ved indbringelse af afgørelser efter stk.  

 1 for domstolene kan domstolene tillægge søgsmålet  

 opsættende virkning.".
Dansk Forslaget viderefører den gældende bestemmelse i § 41,  

 samtidig med, at hele § 41, stk. 1 og 2, moderniseres og præciseres i  

 overensstemmelse med administrativ praksis.
Rent dansk initiativ.
 Stk. 2 svarer til en gældende bestemmelse.
 § 41 viderefører princippet i den 8-årige  

 retsbeskyttelse.
EU-krav, at IPPC-godkendelser skal revurderes i  

 særlige tilfælde.
Dansk forslag, at revurderingskravet  

 skal gælde for alle listevirksomheder.
Svarer til gældende ret Svarer til gældende ret Svarer til gældende ret EU-krav som følge af IPPC-direktivet EU-krav som følge af IPPC-direktivet EU-krav som følge af Seveso-direktivet Svarer til gældende bestemmelse Svarer til gældende bestemmelse med sproglig modernisering EU-krav, at godkendelser af IPPC-virksomheder skal revurderes med  

 passende mellemrum.
Dansk forslag, at bemyndigelsen også skal  

 omfatte andre store husdyrbrug end svine- og fjerkræbrug samt  

 shredderanlæg, jf.
 lovbem. side 18.
EU-krav Svarer til lovforslagets § 41 a, stk. 2. Bestemmelsen har alene det  

 formål at præcisere, at forpligtelsen til at revurdere i de i §  

 41 a, stk. 2, nævnte tilfælde også gælder, når  

 retsbeskyttelsen er udløbet.
 Svarer til gældende bestemmelse.
 Denne bestemmelse er identisk med eksisterende  

 bestemmelse.
Påbud om  

 bestemte foranstaltninger 9.
Dansk Dansk Annoncering af  

 afgørelser 11.
 "Ministeren kan fastsætte nærmere regler om  

 annonceringen.".
 EU-krav.
Indsat for at tilgodese IPPC-direktivets krav om, at de resultater af  

 IPPC-virksomhedernes egenkontrol, som myndigheden er i besiddelse af, skal  

 stilles til rådighed for offentligheden.
Dette krav må antages at  

 være opfyldt ved, at tilsynsmyndigheden gør borgerne  

 opmærksom på deres ret til aktindsigt i forbindelse med den  

 obligatoriske annoncering af afgørelser, som allerede skal foretages  

 efter de gældende regler.
Teknisk set skal der alene oplyses om en  

 rettighed, som borgerne har i forvejen.
 Der skelnes derfor ikke mellem IPPC-virksomheder og andre  

 virksomheder.
Forudgående  

 offentlighed 12.
 "§ 79. Miljø- og energiministeren kan fastsætte  

 regler om inddragelse af offentligheden forud for godkendelsesmyndighedens  

 afgørelser efter § 33, stk. 1.".
EU-krav, Dansk initiativ, at proceduren udbredes til andre store husdyrbrug  

 end svine- og fjerkræbrug samt shredderanlæg, jf. lov bem. side 19.
Myndighederne skal  

 koordinere deres afgørelser 13.
"§ 84 b.
Myndigheder, der træffer afgørelse om  

 samme virksomhed efter bestemmelser i loven eller efter regler udstedt i  

 medfør af loven, skal koordinere deres afgørelser i det omfang,  

 det er nødvendigt for at sikre, at lovens formål  

 opfyldes.".
 EU-krav.
 Indsat for at tilgodese IPPC-direktivets krav om, at myndigheder, der  

 træffer afgørelser om IPPC-virksomheder, skal koordinere deres  

 afgørelser.
Bestemmelsen skelner ikke mellem IPPC-virksomheder og andre  

 listevirksomheder, da kravet er indlysende nødvendigt, og fordi denne  

 koordinering allerede finder sted i dag.
Bestemmelsen er kun indsat af hensyn  

 til IPPC-direktivet.
"Konsekvensændringer" af  

 straffebestemmelser 14.
 Lovteknisk konsekvensændring.
 15.
 Lovteknisk
konsekvensændring.
§ 2 Ikrafttræden og overgangsbestemmelser Stk. 1. Loven træder i kraft den 30. oktober 1999.
 Stk. 2. For afgørelser om godkendelse meddelt  

 efter miljøbeskyttelseslovens kapitel 5 før den 30. oktober  

 1999 finder bestemmelserne i § 41 a, stk. 2, nr. 4 og 5, som affattet ved  

 denne lovs § 1, nr. 8, først anvendelse, når der er  

 forløbet mere end 8 år fra godkendelsens meddelelse, eller hvis  

 miljø- og energiministeren efter miljøbeskyttelseslovens § 41,  

 stk. 6, har nedsat den nævnte tidsfrist, mere end den af ministeren  

 fastsatte kortere frist.
 Stk. 3. Miljø- og energiministeren kan  

 fastsætte overgangsregler.
 EU-krav, at direktivet skal være gennemført i Danmark  

 inden 31. oktober 1999.
 Dansk overgangsregel.
 Andre emner fra bemærkningerne til lovforslaget:
Godkendelsespligt for andre store husdyrbrug end direktivets svine- og  

 fjerkræbrug Dansk forslag.
En eventuel listereduktion Dansk forslag.
Kompetenceoverførsel Dansk forslag.
 IPPC-direktivets anlægsbegreb:
Industrianlæg Forslaget om at lade hele virksomheden omfatte af IPPC-systemet, når  

 en del af den er det ifølge direktivet, er dansk.
Forslaget  

 medfører, at vi i enkelte tilfælde går lidt videre, end  

 IPPC-direktivet kræver.
