 I medfør af § 6, nr. 1 og 2, § 45, stk. 3, § 46, samt § 83, stk. 2, i lov  

 nr. 372 af 13. juni 1973 om miljøbeskyttelse fastsættes:
Bekendtgørelsens område § 1.  Bestemmelserne i denne bekendtgørelse finder  

 anvendelse ved enhver form for flugtskydning fra arealer, hvor der  

 regelmæssigt udøves skydning med haglbøsser mod lerduer (skydebaner), med  

 haglnedslag over vådområder.
Stk. 2.  Haglnedslagsområdet for en given skydebane  

 fastlægges som cirkeludsnit med centrum i standpladsen og en radius på 250  

 meter.
Cirkeludsnittet afgrænses af radier i skudretningen og med centrum i  

 standpladsen.
 Stk. 3.  Ved vådområder forstås i denne bekendtgørelse  

 vandområder, hvad enten de er naturlige eller kunstige, varige eller  

 midlertidige, med vand, der er stillestående eller strømmende, fersk, brak  

 eller salt, hvis dybde ved middelvandstand er 6 m eller derunder, og som er  

 lokaliseret indenfor følgende lokalitetstyper: Kærmoser, tørvemoser,  

 strandenge og ferske enge, søer, damme og vandhuller, kystnære marine områder  

 og fjorde.
 Stk. 4.  Undtaget fra bekendtgørelsen er flugtskydning  

 fra baner med haglnedslag over åer, mindre vandløb og grøfter, medmindre  

 tilstødende arealer er vinteroversvømmede.
Forbud § 2.  Skydning med blyhagl samt hagl, hvori bly eller  

 legeringer heraf indgår som bestanddel, må ikke finde sted fra de i § 1, stk.  

 1, nævnte skydebaner, jfr. dog § 3.
Dispensation § 3.  Når haglnedslaget finder sted over mindre,  

 velafgrænsede vådområder, som er uden betydning for rastende og fouragerende  

 andefugle, samt når særlige omstændigheder betinger, at der ikke er risiko  

 for blyhaglforgiftning af andefugle, kan der på begæring meddeles tilladelse  

 til skydning med de i § 2 nævnte hagltyper.
 Stk. 2.  I tilladelsen efter stk. 1 kan fastsættes  

 nærmere vilkår for skydebanens benyttelse.
Myndighederne § 4.  Afgørelse om tilladelse i henhold til § 3  

 træffes af amtsrådet, i hovedstadsområdet af hovedstadsrådet.
 § 5.  Kommunalbestyrelsen fører tilsyn og kontrol med  

 overholdelsen af reglerne i denne bekendtgørelse.
Klage § 6.  Amtsrådets eller hovedstadsrådets afgørelser i  

 henhold til § 3 kan påklages til miljøstyrelsen efter reglerne i  

 miljøbeskyttelseslovens kapitel 11. Klagefristen er 4 uger fra den dag  

 afgørelsen er meddelt den pågældende.
 Stk. 2.  Miljøstyrelsens afgørelse efter stk. 1 kan ikke  

 indbringes for højere administrativ myndighed.
Straffe- og ikrafttrædelsesbestemmelser § 7.  Medmindre højere straf er forskyldt efter den  

 øvrige lovgivning, straffes overtrædelse af bekendtgørelsens § 2 eller vilkår  

 for en tilladelse efter § 3 med bøde eller hæfte.
§ 8.  Bekendtgørelsen træder i kraft ved  

 bekendtgørelsen i Lovtidende.
For skydebaner, der er i drift ved denne  

 bekendtgørelses ikrafttræden, træder § 2 dog først i kraft den 1. januar  

 1983.
