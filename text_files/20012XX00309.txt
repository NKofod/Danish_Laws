Skriftlig fremsættelse (13. marts  

 2002) Økonomi- og erhvervsministeren (Bendt Bendtsen) :
 Herved tillader jeg mig for Folketinget at  

 fremsætte:
Lov om ændring af lov om VækstFonden  

 (Justeringer efter ressortomlægning og administration af  

 lånegarantier m.v.) (Lovforslag nr.
L 156) Formålet er at give VækstFonden fleksibilitet  

 til at tilpasse lånegarantiordningen, i daglig tale kaldet  

 VækstKaution, over flere år.
Desuden foreslås nogle mindre  

 ændringer vedrørende VækstFondens administration og  

 lokalisering.
 Lovforslaget er en delvis genfremsættelse af det  

 lovforslag, som blev fremsat den 24. oktober 2001 (L 55). Ændringerne  

 vedrørende innovationsmiljøernes administration indgår  

 ikke længere i lovforslaget.
I dag skal VækstFonden styre udgifterne til  

 lånegarantiordningen inden for de årlige bevillinger på  

 finansloven.
Erfaringen har vist, at dette kan være vanskeligt.  

 Samtidig har det uheldige virkninger for de virksomheder, der har behov for  

 en lånegaranti, hvis der pludselig kommer et midlertidigt stop for  

 garantierne.
 En vedtagelse af lovforslaget vil give VækstFonden  

 fleksibilitet til at styre ordningen over en længere tidshorisont.  

 Dette vil indebære, at midlertidige stop for lånegarantierne kan  

 undgås, da fonden vil få mulighed for i en kortere periode at  

 anvende en del af sin egenkapital til dækning af de budgetterede tab,  

 der ikke kan dækkes af den årlige finanslovsbevilling.
 Set over en lidt længere årrække er det  

 hensigten, at de gennemsnitlige budgetterede tab skal holdes inden for de  

 rammer, der afsættes på finansloven.
 Forslaget om, at VækstFonden overtager al  

 administration og sagsbehandling vedr. lånegarantierne betyder, at man  

 undgår en vis dobbeltadministration og unødige administrative  

 byrder for pengeinstitutter og virksomheder, som nu kun skal henvende sig  

 ét sted.
 Ophævelsen af lovkravet om, at VækstFonden  

 skal bo samme sted som Erhvervsfremme Styrelsen, nu Erhvervs- og  

 Boligstyrelsen, løser nogle aktuelle pladsproblemer efter  

 ressortomlægningen.
Den foreslåede ændring i indstillingsretten  

 til VækstFondens bestyrelse er ligeledes en konsekvens af  

 ressortomlægningen, hvor Erhvervsudviklingsrådet erstattes af  

 Danmarks Erhvervsråd og Rådet for teknologi og innovation,  

 sidstnævnte under ministeren for videnskab, teknologi og udvikling.
Det  

 foreslås, at de to nye råd indstiller henholdsvis to medlemmer og  

 et medlem af bestyrelsen.
 Med disse ord anbefaler jeg lovforslaget til Folketingets  

 velvillige behandling.
