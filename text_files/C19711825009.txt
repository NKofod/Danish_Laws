 Såfremt en indeholdelsespligtig har oplyst, at han udelukkende udbetaler  

 A-indkomst - f.eks. bestyrelseshonorarer - een gang om året, er den  

 pågældende i det centrale register over indeholdelsespligtige opført som  

 ikke-aktiv i indeholdelsesmæssig henseende for den øvrige del af året.
I de tilfælde, hvor der har været usikkerhed om, i hvilken af 2  

 sammenhængende måneder udbetalingen vil finde sted, har den pågældene været  

 opført som aktiv i disse 2 måneder og ikke-aktiv i de øvrige 10 måneder.
I så  

 fad afgives redegørelse - eventuelt O-redegørelse eller O-indbetalingskort -  

 for hver af de 2 måneder for sig.
Som følge af, at der har vist sig at være et stærkt behov for en udvidelse  

 af denne ordning, har man ændret de hidtidigt gældende regler, således at  

 dette behov kan imødekommes.
Herefter kan en ansøgning om tilladelse til at  

 fravige de almindelige regler for redegørelse forventes imødekommet også i de  

 tilfælde, hvor den aktivew periode omfatter indtil 6 på hinanden følgende  

 måneder på følgende vilkår:
1. Der redegøres for sig for hver af de omhandlede  

 måneder og 2. december skal være een af de sammenhængende aktive  

 måneder, såfremt den indeholdelsespligtige er deltager i en godkendt  

 feriekortordning, der tillader opgørelse og indeholdelse i feriegodtgørelse i  

 december måned.
 Da det er bestemt i § 7 i arbejdsministeriets bekendtgørelse nr. 78 af 9.  

 marts 1971, jf. § 3 i finansministeriets bekendtgørelse af 28. marts 1969, at  

 der samtidig med udbetaling af lønnen eller i hvert fald een gang månedlig  

 skal indsættes feriemærker (i lønmodtagerens feriemærkebog) svarende til  

 feriegodtgørelsen med fradrag af kildeskat, skulle indeholdelse i  

 feriegodtgørelse ikke i øvrigt medføre særlige vanskeligheder i redegørelses-  

 og indbetalingsmæssig henseende.
