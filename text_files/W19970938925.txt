Artiklen indeholdt ikke forkerte faktiske oplysninger der kunne give ret  

 til genmæle.
Endvidere indeholdt genmælet kommentarer og  

 vurderinger og var derfor ikke omfattet af medieansvarsloven.
Kravet om  

 genmæle blev derfor ikke taget til følge.
Kendelse fra Pressenævnet i sag nr.  

 39/1997 Human Balance har ved en repræsentant klaget til  

 Pressenævnet over, at bladet Afspændingspædagogen har  

 afvist at bringe et genmæle i anledning af en artikel bragt i bladet  

 den 2. februar 1997.
 Artiklen havde overskriften "Ikke alt der glimter er af  

 guld ..." og bl.a. følgende indhold:
 "Ansættelsesforhold på det private  

 arbejdsmarked kan enkelte steder minde mere om Midtvesten i slutningen af  

 sidste århundrede end Danmark i 1990'erne.
Løn- og arbejdsforholdene inden for det offentlige  

 samt folkeoplysningsområdet er efterhånden velkendte for  

 afspændingspædagoger.
Mindre kendt er forholdene på det  

 private område.
Og der er mange gode grunde til at være  

 særlig opmærksom, før du underskriver en kontrakt eller  

 laver en aftale med en privat arbejdsgiver.
 I denne artikel skal vi se nærmere på nogle af  

 forholdene i et privat firma - House of Human Balance, da DAP modtager  

 forespørgelser fra medlemmer netop om dette firma.
 ...
 Firmaet beskæftiger sig bl.a. med behandlinger,  

 ergonomisk indretning m.v. i private virksomheder.
 ...
Beskæftigelse? Firmaet tilbyder i princippet ikke arbejde.
Det skal man  

 selv finde, hvorefter man kan udføre arbejdet under firmaets navn og  

 koncept og i firmaets lokaler i Københavns Indre By - mod  

 betaling.
 I ingen tilfælde er der i firmaet tale om  

 fuldtidsbeskæftigelse, eller blot noget der kan minde om det, hvorfor  

 de fleste ansatte skal kombinere arbejdet med supplerende dagpenge.
 ...
 Franchise.
Firmaet benytter også de såkaldte  

franchise-kontrakter.
Disse kendes f.eks. fra Seven-Eleven  

 kæden, hvor den enkelte butiksejer køber retten til kædens  

 koncept, ud fra en betragtning om, at det er konceptet der sikrer  

 omsætningen! Dvs. afspændingspædagogen kan udføre  

 behandlinger under Human Balance konceptet og i firmaets lokaler - mod  

 betaling.
Kunderne skal man selv skaffe.
 ...
 Konkurrenceklausul.
 Visse af firmaets kontrakter har endvidere skrappe  

 konkurrenceklausuler, hvor afspændingspædagogen reelt har  

 fraskrevet sig retten til at nedsætte sig som privatpraktiserende i  

 mindst 1 år efter en evt. udtræden af firmaet.
 ...
 Human Konsulenterne.
Som et nyt skud på stammen har firmaet oprettet  

 Human Konsulenterne.
Dette firma fungerer i realiteten på sammen  

 måde som Afspændingsbehandlerne I/S.
Man kan blive ansat som  

 lønmodtager, man skaffer selv sine klienter og behandlingerne  

 udføres i Human Balance' lokaler og under firmaets koncept. ...
 ...
Funktionærloven? Men hvad så, hvis man både ansættes i  

 Human Konsulenterne og i Human Balance og sammenlagt har mere end 15 timer om  

 ugen? Gælder funktionærloven så? Nej, siger Human Balance, der er tale om 2  

 selvstændige virksomheder.
Jo, siger DAP.
Der er godt nok tale om 2 firmaer, men de  

 har samme adresse og samme ejer.
Den fortjeneste de ansatte kan hente hjem  

 til firmaet, ender også i samme lomme.
Human Konsulenterne må  

 således vurderes at være oprettet med henblik på  

 omgåelse af funktionærloven. ...
Forberedelse? En behandling hos Human Konsulenterne og hos  

 Afspændingsbehandlerne I/S vil på dagpengekortet blive omregnet  

 til 1,6 arbejdstime, således som 1 lektion på aftenskolen  

 gør det.
 Hos Afspændingsbehandlerne I/S er dette en  

 følge af indgået overenskomst med DAP.
 Hos Human Konsulenterne er det en følge af, at  

 behandlingerne gives i firmaets lokaler og dermed er direkte kontrollerbare  

 fra arbejdsgivers side.
Firmaet ønsker dog en lavere forberedelsestid - og  

 måske slet ingen? ...
Set fra firmaets side er dette en fordel, da fortjenesten  

 kan øges med ca. 50% på den enkelte ansatte.
Dette sker i  

 realiteten på dagpengesystemets bekostning! ...
 Løn og fortjeneste.
 ...
 Vi bringer her en opstilling over forhold i de to  

 firmaer:
Human Konsulenterne Afspændings- behandlingerne I/S Pris for behandling/klientens  

 betaling 325 kr.
 285,00 kr.
Løn til den ansatte  

 afspændingspædagog, incl. feriepenge 208 kr.
 243,60 kr.
Rest til administration, fortjeneste og husleje (kun Human Konsulenterne) 117 kr.
 41,40 kr.
 Ovenstående priser og lønninger opgivet  

 efter hvad der er os oplyst medio januar 1997.
Hos Human Konsulenterne får den ansatte  

 således 57% af den pris, klienten betaler.
Hos  

 Afspændingsbehandlerne I/S er det tilsvarende tal 85,5%.
 ...
 Dimittender.
Da Human Balance i særlig grad henvender sig til  

 nyuddannede, skal vi opfordre dimittenderne til at være forsigtige.
For  

 en nyuddannet kan firmaets tilbud lyde besnærende - men vær  

 opmærksom på de spegede kontrakter.
Vær særlig  

 opmærksom på konkurrenceklausuler, rådighed og  

 dagpengeregler i det hele taget.
Og husk, at firmaet ikke tilbyder  

 beskæftigelse.
Den skal du selv finde.
 Ingen hjælp at hente ...
 På baggrund af disse forhold opfordrer DAP  

 medlemmerne til ikke at søge ansættelse i Human Balance  

 eller Human Konsulenterne.
 ...
Men DAP understreger, at får man ansættelse i  

 et af de to firmaet og får man efterfølgende problemer vedr.  

 f.eks. løn - eller ansættelsesforhold kan DAP ikke hjælpe,  

 hverken med bistand fra sekretariatet eller med advokathjælp ved  

 retssager." Klageren har den 19. februar 1997 anmodet bladet om at  

 bringe følgende genmæle:
 "Artiklen: Ikke alt der glimter er af guld ... af  Hans  

  Chr.  Andersen, faglig sekretær, DAP i  

 Afspændingspædagogen 2. februar 1997.
Ovennævnte artikel indeholder en række  

 fejlagtige oplysninger, som sammenholdt med andre mangelfulde oplysninger og  

 subjektive vurderinger kan give et forkert og negativt billede af  

 virksomhederne Human Balance Business Service og Human Konsulenterne.
Derfor  

 disse supplerende kommentarer:
 Af  Leif  Holmager, Human Balance Business Service.
 Allerførst skal det understreges, at de to  

 særskilte firmaers navne er Human Balance Business Service og Human  

 Konsulenterne (og ikke House of Human Balance som opgivet).
 Hvorfor nu 2 virksomheder.
Human Balance Business Service beskæfter sig med  

 behandlinger, ergonomisk rådgivning, holdundervisning m.m.  

 hovedsageligt inden for kontorarbejdspladser på private virksomheder,  

 offentlige virksomheder, institutioner, foreninger m.m.
Human Balance  

 arbejder udelukkende ude på arbejdspladserne - og ikke i  

 firmaets egne lokaler, som nævnt i artiklen.
Firmaet er moms-  

 registreret.
Human Konsulenterne beskæftiger sig med  

 enetimebehandlinger.
Disse behandlinger foregår i  

 Hovedstadsområdet i firmaets lokaler i København.
For  

 afspændingspædagoger udenfor Hovedstadsområdet kan der  

 indgås en aftale, som er bygget op efter samme princip som  

Afspændingsbehandlerne I/S.
Firmaet er ikke  

 momspligtig.
 I begge firmaer er der tale om rene  

 ansættelsesforhold.
 Overenskomst med DAP - samt krav om DAP-medlemskab for  

 alle ansatte.
 Artiklen efterlader det indtryk, at Human Balance og Human  

 Konsulenterne ikke har ønsket at diskutere kontrakter med DAP - dette  

 er ukorrekt.
Den 13. juni 1996 blev der afholdt et gensidigt  

 orienteringsmøde hos DAP.
Det er korrekt, at undertegnede under  

 mødet på forespørgsel fra DAP ikke ønskede at  

 indgå en overenskomst, der bl.a. også indebar, at firmaerne kun  

 måtte ansætte afspændingspædagoger, som er medlem af  

 DAP.
Begrundelsen herfor er, at jeg principielt ønsker at  

 begrænse min involvering i fagpolitiske problemstillinger og  

 iøvrigt mener at medlemskab af DAP skal være frivilligt.
Det kan  

 man som afspændingspædagog naturligvis have en anden holdning til  

 - dette er helt lovligt, ligesom min holdning er det.
DAP gjorde på  

 mødet da heller ingen indsigelse mod afvisningen af en overenskomst -  

 ej heller over min aflønning af afspændingspædagoger.
En sådan holdning forudsætter naturligvis -  

 såfremt man ønsker en god relation til medarbejderne - at disse  

 behandles og aflønnes godt.
Min filosofi er og vil altid være,  

 at det skal være attraktivt at arbejde og være sammen med gode  

 kolleger i Human Balance og Human Konsulenterne.
På tidspunkter for  

 mødet med DAP var der ingen afspændingspædagoger i  

 firmaerne, som havde klaget til DAP over ansættelseforholdene - og det  

 er der mig bekendt fortsat ingen der har.
I perioden 13. juni - 14. november 1996 har der  

 været omfattende korrespondance og flere møder med det  

 formål, at nå til enighed om ordlyden i forskellige kontrakter.  

 Først i brev af 6. november 1996 fra DANSKE FYSIOTERAPEUTER (DAP's  

 forhandlingsleder) kommer det frem, at DAP's betingelser for en enighed om  

 kontraktforhold er en overenskomst.
Der har altså fra begge parters  

 side været brugt meget tid på disse  

 kontraktspørgsmål - for mit vedkommende dog uden at vide, at  

 "prisen" var en overenskomst.
Da jeg fortsat ikke ønskede overenskomst  

 stoppede DAP forhandlingerne (jvf. brev af 13. november 1996), på trods  

 af, at parterne var meget tæt på at nå til enighed om  

 kontraktindhold.
Vi har altid været interesseret i at nå til  

 enighed med DAP om kontrakternes indhold (jvf. breve af 12. og 14. november  

 1996) - og er det fortsat.
For DAP er det imidlertid overenskomst og  

ikke ansættelseskontrakter det hele drejer sig om.
 Beskæftigelse.
I artiklen står der, at Human Balance i princippet  

 ikke tilbyder arbejde.
Dette er ukorrekt.
Ved en ansættelse som  

 konsulent i Human Balance er det firmaet, som skaffer kunden.
Men det sker  

 ofte, at kunden og dermed arbejdet ikke er der ved ansættelsen.
En  

 aftale med en kunde forudsætter nu engang, at man har en  

 afspændingspædagog til rådighed - og modsat  

 forudsætter jobbet som konsulent, at man har en kunde.
Det er meget  

 svært i praksis at få disse ender til at mødes på  

 kontraktunderskrivelsestidspunktet.
Der kan være nogen ventetid  

 på et job, hvor man altså ikke får løn.
I denne  

 ventetid uddannes man i ergonomi, deltager i månedsmøder og  

 -middage (frivilligt), afløser ved ferie og sygdom m.m.
Man opfattes  

 altså i denne periode som "et medlem i familien" - men derfor kan det  

 godt være længe at vente på det egentlige job.
 Og en gang til - jobbet i Human Balance foregår  

 altså ude på virksomheden og ikke i egne lokaler i  

 København.
I forbindelse med etablering af afdelinger i Jylland har  

 vi for udvalgte afspændingspædagoger opereret med, hvad artiklen  

 kalder for "handelsagentlignende kontrakter". Disse ledende  

 afspændingspædagoger skal modsat konsulenterne også  

 stå for salget i området (det kan man nu engang ikke fra  

 København) og ledelsen af konsulenterne i området.
Men salg er  

 altså noget, som er forbeholdt disse ledende  

 afspændingspædagoger og betalingen herfor er overskudsdeling.
 Det er korrekt, at i ingen tilfælde er der  

 fuldtidsbeskæftigede afspændingspædagoger i Human Balance.  

 De nyansatte konsulenter har i forvejen typisk job ved siden af som f.eks.  

 undervisere på aftenskolerne og foretrækker generelt denne  

 kombination.
 Franchise.
I artiklen er det nævnt, at firmaet benytter  

 Franchise-kontrakter - dette er ukorrekt.
Vi benytter hverken franchise-  

 eller lejekontrakter, hvilket er klart meddelt i breve af 3. og 18. september  

 1996 til DAP og i breve af 3. september og 12. november til DANSKE  

 FYSIOTERAPEUTER (DAP's forhandlingsleder).
Men - vi besluttede i foråret 1996 på grund af  

 en stor overkapacitet på lokalerne i København at udleje disse  

 til selvstændige afspændingspædagoger incl. madrasser,  

 omklædningsfaciliteter, afspændingsdragter, salgsmateriale etc.  

 Under drøftelserne med afspændingspædagogerne kom det  

 frem, at man generelt ønskede en ansættelsesaftale.
Med dette  

 udgangspunkt blev den selvstændige, moms-fritagne virksomhed Human  

 Konsulenterne etableret.
Denne beslutning og de efterfølgende  

 ansættelseskontrakter har DAP altså haft løbende kendskab  

 til - og skriftligt altså siden 3. september 1996. Det er korrekt, at  

 afspændingspædagoger i Human Konsulenterne (ligesom  

 Afspændingsbehandlerne I/S) selv skal skaffe sine kunder.
 Vi opererer altså udelukkende med  

 ansættelseskontrakter - men iøvrigt er der jo ikke noget  

 odiøst i franchisekontrakter.
 Konkurrenceklausuler.
Vi anvender kunde-klausuler - og for ledende  

 afspændingspædagoger er der dog også tale om en  

 konkurrenceklausul.
Dette princip er helt normalt indenfor bl.a.  

 funktionærområdet og har under forhandlingerne med DAP ikke givet  

 nogen problemer.
For en konsulent i Human Balance betyder dette konkret, at  

 man op til 1 år efter selv at have opsagt sin stilling ikke kan  

 søge arbejde i en af de virksomheder, hvor man har arbejdet for Human  

 Balance.
For en afspændingspædagog i Human Konsulenterne betyder  

 det, at man op til 1 år efter selv at have opsagt sin stilling ikke  

 aktivt kan tilbyde enetimer overfor kunder, som man indenfor de seneste 12  

 måneder har haft i enebehandling hos Human Konsulenterne.
 Ingen af vore afspændingspædagoger har - som  

 det fremgår af artiklen - fraskrevet sig retten til at nedsætte  

 sig som privatpraktiserende.
Og desuden - en fraskrivelse af retten til at starte  

 selvstændig virksomhed (privatpraktiserende), har jo ingen relevans i  

 relation til rådighedsproblematikken på arbejdsmarkedet.
Det  

 burde DAP jo vide.
 Funktionærloven.
Erkendt - funktionærloven er "dødsensfarlig"  

 for nystartede virksomheder.
Fordi, mister man i vort tilfælde en  

 kunde, risikerer vi ved funktionæransættelser alligevel at skulle  

 betale løn til afspændingspædagogen.
Det kan føre  

 til underskud.
Vedvarende underskud fører til lukning af firmaet - og  

 dermed ophør af arbejdspladser.
Ligesom Afspændingsbehandlerne I/S gør  

 vi alt for at undgå funktionærloven.
Dette forhold er også  

 noget vi gør meget ud af at fortælle før en  

 ansættelse.
Så vil man være funktionær, skal man  

 altså ikke søge ansættelse hos os.
 Interessant er det imidlertid, at DAP gør det til  

 noget odiøst at vi forsøger at undgå  

 funktionæransættelse og samtidig åbent accepterer denne  

 holdning, når det drejer sig som Afspændingsbehandlerne  

 I/S.
 Forberedelse til faget og kontrollabelt arbejde.
Det er korrekt at FTF-A har godkendt behandlinger i Human  

 Konsulenternes lokaler som kontrollabelt arbejde.
Dette har absolut  

intet at gøre med udnyttelse af dagpengesystemet.
Blot lever vi  

 op til de krav, der stilles til kontrollabelt arbejde, hvilket i høj  

 grad er til afspændingspædagogens fordel (jvf. artiklen).
At dette skulle øge Human Konsulenternes indtjening  

 med ca. 50% er jo ren nonsens.
Den eneste indvirkning for Human Konsulenterne  

 er, at man kan dække lokalernes kapacitet med færre  

 afspændingspædagoger, idet disse kan arbejde flere timer.
Dette  

 kan rent administrativt være en fordel - men det har  

 selvfølgelig intet men indtjening at gøre.
En debat om forberedelsestiden til en  

 afspændingsbehandling føler jeg mig ikke kompetent til at  

 gå ind i, da jeg som ikke-afspændingspædagog her mangler  

 den faglige kompetence.
Når vi derfor arbejder med andre  

 forberedelesestider end hos Afspændingsbehandlerne I/S sker  

 dette i de involverede afspændingspædagogers interesse, idet  

 disse dermed som ønsket får mulighed for at give flere ugentlige  

 behandlinger.
 Løn og fortjeneste.
 Ja - tal er sandelig taknemmelige! De kan bruges til at  

 bevise næsten hvad som helst.
 Når man foretager en ren prissammenligning er det  

 normal praksis, at det sker på grundlag af identiske produkter/ydelser.  

 I modsat fald vil vurderingerne altid være subjektive:
Eks. 1: Hvad er det bedste køb - 1 liter  

 letmælk i Netto til 5 kr. eller 1 liter letmælk henne i  

 "døgneren" til 8 kr.
Svaret her er ret indlysende.
Eks. 2: Hvad er det bedste køb - 2 engelske  

 bøffer til 30 kr. i Netto eller 2 engelske bøffer til 60 kr.  

 hos den lokale håndværksslagter.
Svaret her er pludselig  

 subjektivt, idet kvalitets- og tillidsfaktoren pludselig får en  

 betydning.
Det sidste gælder også for prissammenligningen  

 i artiklen.
Hvad der er mest fordelagtigt for  

 afspændingspædagogen afhænger af situationen. Ønsker  

 man og har man mulighed for at give behandlinger i sit private hjem, skal man  

 selvfølgelig ikke vælge Human Konsulenternes lokaler i  

 København.
Overvejer man derimod et lejet behandlingslokale ude i byen  

 bliver Human Konsulenternes model derimod i mange tilfælde en bedre  

 løsning end at være tilsluttet Afspændingsbehandlerne  

 I/S, idet husleje, udstyr og reklame som ansat hos  

Afspændingsbehandlerne I/S ikke kan fratrækkes på  

 selvangivelsen.
Hvad artiklens forfatter "glemmer" at fortælle  

 læserne af Afspændingspædagogen er, at Human Konsulenterne  

 til afspændingspædagoger har et ansættelsestilbud, som er  

 direkte sammenlignelig med Afspændingsbehandlerne I/S's.  

 Ansættelseskontrakten er identisk med følgende 3 undtagelser: 1)  

 firmaet er Human Konsulenterne, 2) administrationsgebyret er ca. 25%  

 billigere og 3) afspændingspædagogen fastlægger selv sin  

 behandlingspris.
Se, i dette tilfælde er det rimeligt at foretage en  

 direkte prissammenligning.
 DAP er blevet bekendtgjort med dette tilbud til  

 afspændingspædagogerne på diverse møder og i telefax  

 og brev dateret 13. september 1996. Af uransagelige årsager har man  

 ikke ønsket at beskæftige sig med et tilbud, som bortset fra en  

 lavere pris er identisk med Afspændingsbehandlerne I/S's - ej  

 heller på opfordring fra os ønsket at kommunikere et 25%  

 billigere tilbud ud til afspændingspædagogerne.
Det er korrekt, at vi synes det er dyrt at betale 40 kr.  

 pr. behandling til Afspændingsbehandlerne I/S for groft sagt at  

 udskrive én lønseddel om måneden.
Baseret på "en  

 DAP-kalkyle" betyder det jo, at hvis man har 9 behandlinger om ugen kommer  

 man til at betale ca. 1.500 kr. om måneden for denne ydelse.
Jeg ved,  

 hvor lidt arbejde der er i det - jeg har selv prøvet det.
Men  

 selvfølgelig er der ikke mange afspændingspædagoger, der  

 har 9 behandlinger ugentlig - heller ikke hos os.
 Dimettender.
Artiklens forfatter har kun begrænset kendskab til  

 vore ansatte.
Til trods herfor tillader han sig fejlagtigt at oplyse, at vi  

 "i særlig grad" henvender os til nyuddannede.
Atter en ukorrekt  

 oplysning.
 Vi skal herved meddele følgende om vore ansatte  

 afspændingspædagoger:
Alder: 32-47 år (gennemsnitsalder 36½ år) Færdiguddannede i: op til 10½ år  

 (gennemsnitlig 5 år) Det er altså ikke kun nyuddannede, som synes  

 vore tilbud kan være "besnærende". Vi har imidlertid intet imod  

 dimettender, og har idag en enkelt "af slagsen" fra sommer '96 ansat.
 Ingen hjælp at hente ...
Dette punkt er udelukkende et mellemværende mellem  

 afspændingspædagogen og deres forening.
Personligt finder jeg det  

 forkasteligt, såfremt det betyder, at en afspændingspædagog  

 ikke fremover hos DAP kan få rådgivning om et kontraktudkast,  

 såfremt der står Human Balance eller Human Konsulenterne på  

 kontrakten.
 Vi har aldrig prøvet at - og vil ej heller i  

 fremtiden forhindre afspændingspædagoger i at søge  

 rådgivning hos DAP.
I skrivende stund er det besluttet at lukke vore lokaler i  

 København.
Dette er hermed et "farvel" til det hidtil mest  

 ambitiøse Center-projekt for afspændingsbehandling.
Det er en  

 beslutning, som jeg begræder af flere årsager - dog ikke af de  

 økonomiske.
 Dermed har 6 måneders forhandlinger med DAP  

 ført til lukning af en arbejdsplads, som mange  

 afspændingspædagoger har vist interesse for - og som på  

 sigt kunne have beskæftiget en del.
Private virksomheder har ikke kun en overskudsside -  

 også en underskuds.
Ingen afspændingspædagoger betyder  

 ingen kunder.
Ingen kunder betyder ingen indtjening.
Udgifter måned  

 efter måned under indtjening betyder underskud, lukning - og dermed  

 ophør af arbejdspladser.
 Men - "livet er ikke for de knækkede"  

 og Human Balance Business Service fortsætter sine aktiviteter.
Jeg er meget bevidst om, at kampen om "hvem har ret" er en  

 ulige kamp, som for mit vedkommende føres på fremmed jord.
Men  

 bemærk, at alle udtalelser i denne artikel foreligger særdeles  

 veldokumenterede på skrift.
Skulle enkelte af jer derfor have lyst til  

 at "dykke" ned i emnet, stiller jeg gerne dokumentationen til  

 rådighed.
 Prøv at stille tilsvarende krav om dokumentation  

 hos DAP - dette drejer sig jo om rigtigheden og troværdigheden af den  

 information I løbende får af jeres forening.
Og - kender I nogen, som er eller har været ansat i  

 Human Balance eller Human Konsulenterne så prøv at spørge  

 Dem, og de kan genkende den meget negative beskrivelse af de 2 firmaer." Klageren har anført, at artiklen indeholder  

 faktuelle fejl, som sammenholdt med mangelfulde oplysninger og fordrejninger  

 giver et fejlagtigt billede af virksomhederne.
 Klageren har videre anført, at han først  

 næsten 1 måned efter sin henvendelse til bladet og umiddelbart  

 før udgivelsen af martsudgaven af bladet modtog bladets afvisning af  

 at bringe genmælet, og at dette var for sent.
Klageren har bl.a. fremlagt registreringsbevis fra Told  

 & Skat f.s.v.a.
Human Balance Business Service.
 Bladet har i en udtalelse anført, at de faktiske  

 oplysninger i artiklen er baseret på en konkret viden eller på  

 oplysninger og materiale fra Human Balance v/ Leif  Holmager selv.
 Bladet har gjort gældende, at det krævede  

 genmæle har en sådan karakter, at det ikke egner sig til at blive  

 viderebragt i bladet, og at der ikke i artiklen er forkerte faktiske  

 oplysninger.
 Bladet har bl.a. fremlagt en brochure fra House of Human  

 Balance Business Service.
 Følgende nævnsmedlemmer har deltaget i sagens  

 behandling: Per Sørensen, Finn Rowold, Ulrik Holmstrup og Ole  

 Askvig.
 Pressenævnet udtaler:
 Pressenævnet finder ikke grundlag for at kritisere,  

 at bladets afslag på genmæle først blev sendt 3 uger efter  

 modtagelsen af formuleringen af det ønskede genmæle.
Pressenævnet finder, at der i artiklen ikke er  

 sådanne forkerte faktiske oplysninger, at klageren har krav på  

 genmæle.
Det bemærkes i øvrigt, at klagerens genmæle  

 ikke kan anses for omfattet af medieansvarslovens § 38, stk. 1, idet det i  

 vidt omfang indeholder kommentarer og vurderinger.
 Afsagt den 17. april 1997.
