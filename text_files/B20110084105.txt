Bekendtgørelse om undladelse af at give klagevejledning i forbindelse med vedtagelse af bødeforelæg I medfør af § 25, stk. 2, i forvaltningsloven, jf. lovbekendtgørelse nr. 1365 af 7. december 2007, fastsættes:
 § 1. Politiet og anklagemyndigheden kan undlade at give klagevejledning efter forvaltningslovens § 25, stk. 1, i forbindelse med vedtagelse af bødeforelæg.
 § 2. Bekendtgørelsen træder i kraft den 1. august 2011.
