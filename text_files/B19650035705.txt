§ 1 I justitsministeriets bekendtgørelse nr. 172 af 8. maj 1963 om  

 motorkøretøjer, der udlejes uden fører,foretages følgende ændringer:
1.i § 1, stk. 2, udgår »jfr. §§ 2 og 13, stk. 1, i  

 justitsministeriets bekendtgørelse nr. 42 af 26. februar 1958 om registrering  

 af motorkøretøjer m.v.« 2. § 2 affattes således:
»§ 2.  Motorkøretøjer, der ønskes anvendt til  

 udlejning uden fører, skal godkendes af justitsministeriets bilinspektør og  

 registreres til denne anvendelse.
Syn kræves dog ikke af fabriksnye,  

 standardtypegodkendte køretøjer.
Stk. 2.  Køretøjerne skal være forsynet med en  

 fartmåler, der viser farten i km/t, og deres indretning må ikke afvige fra  

 lignende køretøjers normale indretning på en sådan måde, at det kan være til  

 fare for færdselssikkerheden, hvis de føres af personer, der ikke er  

 fortrolige med den specielle indretning.
Motorvogene med rat i højre side kan  

 således ikke anvendes.
Stk. 3.  Ved registreringen påses det, at køretøets  

 forsikringsforhold er i overensstemmelse med reglerne i afsnit D.
Køretøjet  

 registreres i øvrigt i overensstemmelse med de almindelige regler om  

 registrering af motorkøretøjer.
Overlader køretøjets ejer det til en anden at  

 etablere udlejningsforholdene, og har denne overladelse karakteren af en fast  

 forretningsforbindelse, således at den anden selv træffer bestemmelse om,  

 hvem køretøjet skal udlejes til, skal denne anden registreres som bruger og  

 anses for udlejer.« 3. § 3 affattes således:
»§ 3.  Registreringsmyndigheden drager omsorg  

 for, at udlejningskøretøjer 2 gange om året fremstilles til eftersyn af, om  

 de vedblivende fyldestgør lovens fordringer.
Dokumenteres det, at et køretøj  

 på grund af benyttelse i udlandet ikke har kunnet fremstilles til syn  

 rettidigt, kan registreringsmyndigheden meddele udsættelse med fremstillingen  

 indtil næste ordinære halvårssyn.
I øvrigt finder de almindelige regler om  

 periodisk syn af motorkøretøjer anvendelse.« § 2 Denne bekendtgørelse træder i kraft den 1. oktober 1965.
 Justitsministeriet, den 23. september  

 1965.
K.
Axel Nielsen.
