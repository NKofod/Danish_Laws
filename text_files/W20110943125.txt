Pressenævnets kendelse i sag nr. 11-70/119 Resumé Klager  en person  klagede over overskriften Line og Marlene brændt levende og et billede i Ekstra Bladet.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbilledet i artiklen, har han ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
 [Klager] har klaget til Pressenævnet over Ekstra Bladets overskrift Line og Marlene brændt levende og portrætbilleder den 16. august 2011, idet han mener, at god presseskik er tilsidesat.
[Klager] har til støtte for klagen bl.a. anført, at der er tale om en information, der er bragt uden empati, og som læserne ikke behøver.
Den slags overskrifter og spisesedler skaber traumer hos pårørende, bekendte og andre børn.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbilledet i artiklen, har han ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
