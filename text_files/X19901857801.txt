Fastsættelse af regler vedr. skoleelevers salg af frugt mv. fra boder  

 og lignende i skolerne Tidligere afgørelse suppleres med følgende:
 Skatteministeren traf afgørelse om, at skoleelevers salg af frugt mv. fra  

 boder og lignende i skolerne ikke skal pålægges moms.
 Direktoratet har med virkning fra 1. januar 1989 fastsat følgende regler:
 Skoleboder, som drives af eleverne og sælger mælkeprodukter, frugt og brød  

 mv., fritages for momsregistrering, når varerne til salg overvejende er  

 indkøbt i den almindelige detailhandel.
 Det er forudsat:
- at der føres særskilt regnskab for skoleboden, - at udsalgspriserne fastsættes således, at de normalt kun dækker  

 udgifterne til indkøb og distribuering, og - at et eventuelt overskud kommer eleverne til gode.
 Der kan ses bort fra tilskud i form af lokaler, materiel og arbejdsløn.
 Der er lagt vægt på, at sådanne skoleboder ikke sælger varer i konkurrence  

 med private erhvervsvirksomheder.
 Der skal fortsat betales moms i skolekantiner, der er omfattet af  

 restaurationslovens bestemmelser om marketenderivirksomhed (p.t. § 20, stk.  

 1), hvis det årlige salg overstiger 30.000 kr.
