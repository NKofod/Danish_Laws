 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Kalvø vildtreservat i Sønderjyllands amt.
 § 1.
 Vildtreservatet omfatter:
a.
Den del af Genner Bugt, der er beliggende sydvest for en ret linie fra  

 skellet mellem matr. 777 og 601 Løjt-Kirkeby, Løjt og et punkt på kysten 60  

 meter sydvest for skellet mellem matr. nr. 360 og 69 Genner, Ø.
Løgum.
b.
Kalvø, matr. nr. 1, 2, 4, 7 og 8 Kalvø, Ø.
Løgum samt vejdæmningen til  

 Kalvø.
c.
De landarealer, der grænser til det under a nævnte vandområde i en  

 bredde af 50 meter, ved matr. nr. 434 Genner, Ø.
Løgum dog højst til  

 dæmningen langs sydøstsiden af Slibemøllens dam.
 § 2.
 På det i § 1, litra a, nævnte vandområde er det forbudt at udøve jagt på  

 eller på anden måde at ombringe, indfange eller forjage fugle.
 stk. 2. På de i § 1. litra b og c, nævnte landområder er det forbudt at  

 udøve jagt på eller på anden måde at ombringe, indfange eller forjage svømme-  

 og vadefugle.
 Stk. 3.
 På det i § 1. litra a, nævnte vandområde er færdsel med ladt skydevåben  

 forbudt.
 § 3.
 På den del af det i § 1. litra a, nævnte vandområde, der er beliggende  

 vest og syd for Kalvø, mod nord afgrænset af vejdæmningen og mod øst af en  

 ret linie i sydlig retning fra det sydøstligste punkt på Kalvø til skellet  

 mellem matr. nr. 15 og 905 Løjt-Kirkeby, Løjt er sejlads med motor- og  

 sejldrevet fartøj samt brætsejlads (windsurfing) forbudt.
 Stk. 2.
 På den øvrige del af vildtreservatets vandområde nord og øst for Kalvø er  

 sejlads med motordrevet fartøj forbudt med højere hastighed end 5 knob.
 § 4.
 I bevoksninger med siv, tagrør og anden sumpvegetation er færdsel forbudt  

 i perioden 1. april - 15. juli.
 Stk. 2.
 Bestemmelsen i stk. 1 gælder ikke for ejere/brugere samt disses husstande  

 og personale.
 § 5.
 På de i § 1. litra b, nævnte områder på Kalvø er det forbudt at medbringe  

 løsgående hunde.
 Stk. 2.
 Bestemmelsen i stk. 1 gælder ikke for ejeres/brugeres anvendelse af hunde  

 i forbindelse med jagtudøvelse, sammendrivning af kreaturer o.lign.
 § 6.
 Det er forbudt at ødelægge og indsamle æg.
 § 7.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i §§ 2-6 efter nærmere af  

 Landbrugsministeriet fastsatte retningslinier.
 § 8.
 Overtrædelse af bestemmelserne i §§ 2-6 straffes i medfør af jagtlovens §  

 51, stk. 4. med bøde, for så vidt strengere straf ikke er forskyldt efter den  

 øvrige lovgivning.
 § 9.
 Bekendtgørelsen træder i kraft den 15. sept. 1984 og gælder til og med den  

 14. sept. 1994.
 Landbrugsministeriet, den 11. september  

 1984.
