(Til rektorerne for statens  

 gymnasieskoler, studenterkursus og Statens Kursus til HF, samtlige amtsråd  

 samt kommunalbestyrelserne i Københavns og Frederiksberg kommuner) Med virkning fra den 1. august 1984 blev der indført en  

 afspadseringsordning af overtimer for overenskomstansatte adjunkter/lektorer  

 i gymnasieskolen m.v., jfr. undervisningsministeriets cirkulære af 29.  

 februar 1984.
 Efter forhandling mellem Gymnasieskolernes Lærerforening og  

 finansministeriet skal man meddele, at med virkning fra den 1. august 1985  

 indregnes følgende timer i forbindelse med nedennævnte undervisning i  

 gymnasieskolen og på 2-årige HF-kurser i afspadseringsordningen:
 1. EDB-undervisning, jfr. § 3 i  

 undervisningsministeriets bekendtgørelse nr. 268 af 25. maj 1984 om  

 undervisningen m.v. i gymnasiet.
 2. Støtteundervisning til studerende ved 2-årige  

 HF-kurser, jfr. undervisningsministeriets cirkulære af 24. august 1984.
 3. Frivillig idræt, musik og formning/kunstforståelse,  

 jfr. til dels undervisningsministeriets cirkulære af 13. marts 1962 om  

 beregning af overtimebetaling og timebetaling i særlige tilfælde.
 4. Laboratorieøvelser, jfr. undervisningsministeriets  

 cirkulære af 6. januar 1982 vedrørende deling af hold og klasser til  

 laboratorieøvelser.
 Timerne opgøres ugentligt i overensstemmelse med de for vikartimer  

 fastsatte bestemmelser, jfr. § 1, stk. 3, med tilhørende bemærkninger, i  

 aftalen om afspadsering af overtimer for overenskomstansatte  

 adjunkter/lektorer i gymnasieskolen.
 Endvidere er der opnået enighed om, at med virkning fra den 1. august 1985  

 kan overenskomstansatte adjunkter/lektorer i gymnasieskolen m.v. anvende  

 opsparede afspadseringstimer, som betaling for 1. hele fraværsdag i en  

 sygeperiode (karensdag).
 Den omhandlede ordning omfatter dog kun perioden 1. august - 31. marts,  

 idet samtlige overtimer i et skoleår/kursusår, der henstår til afspadsering,  

 pr. 1. april indgår i time- og fagfordelingen for det kommende  

 skoleår/kursusår.
 I perioden 1. april - 31. juli kan der kun anvendes eventuelle læste  

 vikartimer eller andre løse timer, der henstår til afspadsering i det  

 næstfølgende skoleår/kursusår.
 Såfremt adjunkter/lektorer ikke har eller ikke ønsker at anvende  

 overtimer, der henstår til afspadsering, foretages der lønfradrag i  

 overensstemmelse med de i undervisningsministeriets cirkulære af 24. november  

 1983 om lønafkortning for første hele fraværsdag i en sygeperiode fastsatte  

 regler.
 Tilsvarende kan adjunkter/lektorer med aldersreduktion, der ikke er  

 omfattet af afspadseringsaftalernes overgangsordning, anvende tilgodehavende  

 overtimer, idet disse fortsat afspadserer eventuelle overtimer efter de  

 hidtidige retningslinier.
 Det forventes, at finansministeriet i løbet af kort tid vil indgå en  

 aftale om en tilsvarende ændring af afspadseringsordningen for de  

 tjenestemandsansatte adjunkter/lektorer, hvorfor man skal anmode rektorerne  

 om ved udarbejdelsen af time- og fagfordelingsplanerne at have opmærksomheden  

 henledt herpå.
 P.m.v.
 e.b.
Claus E.
Hansen.
 fm.
