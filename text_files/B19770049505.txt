 I medfør af § 4 i lov nr. 327 af 26. juni 1975 om lægemidler fastsættes:
 INDLEDNING.
 § 1.  Ethvert lægemiddel skal indenfor den fastsatte  

 opbevaringstid opfylde de for lægemidlet fastsatte kvalitetskrav.
 Stk. 2.  Enhver råvare, der skal anvendes til  

 fremstilling af lægemidler skal opfylde de for råvaren fastsatte  

 kvalitetskrav.
 § 2.  De fastsatte kvalitetskrav til lægemidler  

 fremgår af standarder for disse (jfr. § 4) og af reglerne i  

 sundhedsstyrelsens bekendtgørelse om fremstilling, kontrol, lagerhold og  

 forhandling af lægemidler.
 Stk. 2.  De fastsatte kvalitetskrav til råvarer, der  

 skal anvendes til fremstilling af lægemidler fremgår af standarder for disse  

 (jfr. § 5).
Stk. 3.  De i stk. 1 og 2 nævnte krav kan dog være  

 udvidet eller ændret i forbindelse med det enkelte lægemiddels optagelse i  

 sundhedsstyrelsens specialitetsregister eller i sundhedsstyrelsens register  

 over radioaktive lægemidler m.m.
I tilfælde af at et lægemiddel, for hvilket  

 der ikke foreligger en standard (jfr. § 4), eller hvori der indgår råvarer,  

 for hvilke, der ikke foreligger standarder (jfr. § 5), optages i de nævnte  

 registre, fastsættes kravene til lægemidlet eller råvarerne i forbindelse med  

 optagelsen.
Stk. 4.  I tilfælde af at der ikke er fastsat en  

 standard for et magistrelt fremstillet lægemiddel eller for en råvare, der  

 skal anvendes til magistrel fremstilling af lægemidler, påhviler det  

 fremstilleren at sikre, at lægemidlet eller råvaren er af tilfredsstillende  

 kvalitet.
Ved bedømmelsen heraf må der bl.a. tages hensyn til beskrivelser og  

 krav optaget i udenlandske monografisamlinger og lignende samt i ældre danske  

 monografisamlinger.
 § 3.  Et lægemiddel opfylder kun de fastsatte  

 kvalitetskrav, såfremt det er fremstillet, kontrolleret, lagerholdt og  

 forhandlet på betryggende måde, og såfremt det ved afprøvning i henhold til  

 den fastsatte standard viser sig prøveholdigt.
 Stk. 2.  En råvare, der skal anvendes til fremstilling  

 af lægemidler, opfylder kun de fastsatte kvalitetskrav, såfremt den ved  

 afprøvning i henhold til den fastsatte standard viser sig prøveholdig og er  

 af den evt. fastsatte oprindelse samt svarer til den evt. beskrivelse af  

 udseende, lugt, smag etc.
 FASTSATTE STANDARDER FOR LÆGEMIDLER.
 § 4.  Som standarder for lægemidler gælder de i  

 fortegnelsen over standarder for lægemiddelformer og lægemidler i  

 »Danske Lægemiddelstandarder« anførte standarder.
FASTSATTE STANDARDER FOR RÅVARER, DER SKAL  

 ANVENDES TIL FREMSTILLING § 5.  Som standarder for råvarer, der skal anvendes  

 til fremstilling af lægemidler, gælder de i fortegnelsen over standarder for  

 råvarer i »Danske Lægemiddelstandarder« anførte standarder.
 AFPRØVNING AF LÆGEMIDLER OG RÅVARER.
 § 6.  Enhver afprøvning af et lægemiddel eller af en  

 råvare, der skal anvendes til fremstilling af lægemidler, skal ske under  

 anvendelse af de fastsatte afprøvningsmetoder og under anvendelse af de  

 fastsatte reagenser (reagensstoffer).
Det er dog tilladt at anvende afvigende afprøvningsmetoder og reagenser  

 (reagensstoffer), såfremt den der anvender disse afvigende metoder m.m. har  

 sikret sig, at disse yder samme sikkerhed som de fastsatte metoder.
Ved  

 endelig bedømmelse af, om et lægemiddel eller om en råvare, der skal anvendes  

 til fremstilling af lægemidler, er prøveholdig, er de fastsatte  

 afprøvningsmetoder og dertil hørende reagenser (reagensstoffer) afgørende.
Stk. 2.  Kravene til afprøvningsmetoder og reagenser  

 (reagensstoffer) fremgår af standarder for disse (jfr. § 7). Disse krav kan  

 dog være udvidet eller ændret i forbindelse med det enkelte lægemiddels  

 optagelse i sundhedsstyrelsens specialitetsregister eller i  

 sundhedsstyrelsens register over radioaktive lægemidler m.m.
I tilfælde af at  

 der ikke foreligger en standard (jfr. § 7) for en afprøvningsmetode eller for  

 et reagens, fastsættes kravene hertil i forbindelse med optagelsen i de  

 nævnte registre.
 Stk. 3.  I tilfælde af at der ikke er fastsat standarder  

 for afprøvningsmetoder og reagenser, der ønskes anvendt ved afprøvning af  

 magistrelt fremstillede lægemidler eller af råvarer, der skal anvendes til  

 magistrel fremstilling af lægemidler, kan der ved tilrettelæggelsen af en  

 sådan afprøvning bl.a. tages hensyn til metoder og krav optaget i udenlandske  

 monografisamlinger og lignende samt i ældre danske monografisamlinger.
FASTSATTE STANDARDER FOR AFPRØVNINGS- METODER OG REAGENSER (REAGENSSTOFFER).
 § 7.  Som standarder for afprøvningsmetoder og  

 reagenser (reagensstoffer) gælder de afprøvningsmetoder og reagenser  

 (reagensstoffer), der er beskrevet i den monografisamling, hvori den  

 fastsatte standard for råvaren eller lægemidlet er optaget.
 DIVERSE BESTEMMELSER.
 § 8.  Overtrædelse af de i denne bekendtgørelse  

 fastsatte bestemmelser straffes med bøde.
 § 9.  Bekendtgørelsen træder i kraft den 1. januar  

 1978.
 SUNDHEDSSTYRELSEN, DEN 12. SEPTEMBER  

 1977.
Søren K.
Sørensen.
 /Jens Overø.
