Ref.: a.
FKOBST Ø 380-2. Den administrative edb-virksomhed i forsvaret. b.  

 LOB 25. hæfte, Den militære sikkerhedstjeneste. c.
Lov nr. 294 af 8 JUN 1978  

 om offentlige myndigheders registre.
FORMÅL 1. Formålet med denne bestemmelse er - i fortsættelse  

 af ref. a. - at fastlægge Forsvarets Datatjenestes (FDAT) opgaver og ansvar  

 indenfor den administrative edb-virksomhed i forsvaret.
KOMMANDOFORHOLD 2. FDAT er direkte underlagt Forsvarskommandoen (FKO).
GENERELLE OPGAVER 3. FDAT fungerer som edb-faglig myndighed på det  

 administrative område med henblik på - at bistå myndigheder m.fl. under FKO  

 myndighedsområde vedrørende udarbejdelse af forslag til løsning af  

 administrative problemer under anvendelse af elektronisk  

 databehandlingsteknik, - at bistå systemansvarlige myndigheder herunder  

 varetage den edb-faglige koordinering ved analyse, planlægning, programmering  

 og afprøvning af edb-systemer i forbindelse med godkendte administrative  

 edb-projekter, jf. tillæg A til ref.a., - at bistå systemansvarlige  

 myndigheder herunder varetage den edb-faglige koordinering ved drift,  

 vedligeholdelse og evt. videreudvikling af edb-systemer, jf. tillæg B til  

 ref.a., - at varetage opgaveafvikling på Forsvarets administrative Dataanlæg  

 (FADA) i overensstemmelse med en af FKO fastsatte opgaveprioritering, - at  

 forestå forsvarets centrale databaseadministration, - at koordinere og føre  

 tilsyn med brugende myndigheders anvendelse af decentralt placerede  

 edb-anlæg, herunder at føre tilsyn med evt. lokal udvikling og  

 vedligeholdelse af edb-systemer, - at koordinere og føre tilsyn med den  

 edb-mæssige sikkerhed i forbindelse med udvikling, drift og vedligeholdelse  

 af administrative edb-systemer i overensstemmelse med de særlige militære  

 krav, jf. ref. b., samt bestemmelserne vedrørende offentlige edb-registre,  

 som indeholder personoplysninger jf. ref. c., - at træffe foranstaltninger  

 til efter FKO nærmere bestemmelse i mulig udstrækning at fortsætte driften af  

 udpegede administrative edb-systemer under særlige forhold, herunder øget  

 beredskab.
 4. De udførende edb-faglige funktioner i forbindelse  

 med udvikling, drift og vedligeholdelse af edb-opgaver kan efter FKO  

 bestemmelse udføres af FDAT alene, af FDAT suppleret med konsulentbistand  

 eller helt eller delvis kontraktligt overdrages til et servicebureau.
SPECIELLE ANSVARS- OG FUNKTIONSOMRÅDER 5. FDAT er pålagt det koordinerende ansvar for den  

 edb-faglige dokumentation af forsvarets administrative edb-virksomhed og  

 udgiver og ajourfører de nødvendige standardforskrifter herfor.
6. Med henblik på opnåelse af en hensigtsmæssig grad  

 af fælles dataudnyttelse udvikler og vedligeholder FDAT den fornødne oversigt  

 over data og disses sammenhænge indenfor forsvarets administrative  

 opgavesystemer.
Koordinationsproblemer, som ikke kan afgøres af FDAT,  

 forelægges FKO.
 7. FDAT følger udviklingen generelt inden for  

 edb-området med henblik på en løbende ressourceplanlægning ved FDAT  

 vedrørende den administrative edb-virksomhed samt med henblik på rådgivning  

 generelt overfor FKO i spørgsmål vedr. denne virksomhed.
 8. I forbindelse med FDAT vurdering og anbefaling af  

 edb-udstyr forestår FDAT tillige valg af programmeringssprog og  

 systemprogrammel på såvel centrale, decentrale som distribuerede edb-anlæg.
 9. FDAT er over for Post- og Telegrafvæsenet (National  

 Long Lines Agency (Nalla) Denmark) autoriseret rekvirent af kredsløb til  

 national datatransmission.
 10. FDAT udøver tilsyn med udnyttelsen af det til  

 forsvarets rådighed værende eller aftalemæssigt tilvejebragte edb-materiel.  

 FDAT behandler herunder driftsrapporter og -statistikker m.m.
 11. Til imødegåelse af tekniske uheld eller lignende  

 på edb-anlæggene bistår FDAT de brugende myndigheder med tilrettelæggelse og  

 gennemførelse af nødprocedurer.
 12. FDAT rådgiver FKO vedrørende rekruttering og  

 uddannelse af edb-personel til det administrative edb-område.
 13. FDAT medvirker efter FKO bestemmelse i  

 tilrettelæggelse og gennemførelse af edb-kurser m.v. for personel i stabe, på  

 skoler m.v. ved bl.a. i et af FKO nærmere fastsat omfang at stille lærere til  

 rådighed efter de herfor gældende regler.
ADMINISTRATIVE BESTEMMELSER 14. FDAT bistår vedkommende anskaffende myndighed ved  

 indgåelse af aftaler med leverandører om tilvejebringelse og vedligeholdelse  

 af edb-materiel til brug for den administrative edb-virksomhed.
 FDAT bistår systemansvarlige myndigheder ved indgåelse af eventuelle  

 aftaler om konsulent- og anden bistand til udvikling og systemvedligeholdelse  

 af administrative edb-systemer.
 Eventuelle kontrakter vedrørende drift af edb-anlæg samt  

 driftsvedligeholdelse af edb-systemer indgås af FDAT.
 15. FDAT udarbejder budgetforslag for egen virksomhed  

 i overensstemmelse med bestemmelserne i tillæg C til ref.a.
 16. FDAT er ansvarlig for forvaltningen af sine til  

 enhver tid til rådighed værende ressourcer - herunder økonomiske midler - i  

 overensstemmelse med de herfor gældende bestemmelser.
 17. FDAT rapporterer om sin virksomhed til FKO i  

 overensstemmelse med bestemmelserne i tillæg C til ref.a.
 Herudover indberetter FDAT om sådanne forhold, som måtte anses at være  

 relevante for FKO udøvelse af overordnet styring.
