Retsforskriften vedrører følgende lovgivning: R LOV nr 390 af  

 20/05/1992 § 10, stk. 3 Retsforskriften administreres af: Senere ændringer:  

 Ingen Ankestyrelsen har i et principielt møde behandlet nogle sager om  

 anerkendelse af belastningslidelser hos rengørings- og husassistenter som  

 arbejdsskade.
De pågældende havde anvendt en ny type rengøringsvogn med  

 håndbetjent presse til gulvmoppe.
Afgørelserne er udsendt som SM - Sociale  

 Meddelelser nr.
U-1-94.
Indledning Baggrunden for behandlingen af sagerne var, at Ankestyrelsen havde  

 modtaget et større antal sager, hvor der var klaget over, at  

 Arbejdsskadestyrelsen havde afvist at anerkende nogle anmeldte  

 bevægeapparatslidelser hos ren-gørings- og husassistenter som  

 erhvervssygdomme.
De pågældende havde alle anvendt en ny type rengøringsvogn  

 med håndbetjent presse til gulvmoppe.
 Der var anmeldt lidelser i form af tennisalbue, seneskedehindebetændelse,  

 myoser og nakke-skuldersmerter.
 Efter § 2, gruppe E 6, i Arbejdsskadestyrelsens bekendtgørelse nr. 134 af  

 22. marts 1993 om fortegnelse over erhvervssygdomme kan en senelidelse i hånd  

 eller underarm eller en tennisalbue kun anerkendes som erhvervssygdom efter  

 erhvervssygdomsbekendtgørelsen, hvis der ikke har været tale om varieret  

 arbejde ved kvalitativt forskellige arbejdsfunktioner.
 Desuden skal for senelidelsens vedkommende betingelse 1) og for  

 tennisalbuens vedkommende betingelse 1) eller 2) være opfyldt:
1) Lidelsen skal være forårsaget af uvant og kraftbetonet arbejde og være  

 opstået inden for 6 måneder efter dette arbejdes påbegyndelse, eller 2) arbejdet skal have bestået af hurtigt gentagne og betydeligt  

 kraftbetonede arbejdsbevæg-elser.
Efter § 10, stk. 3, i lov om arbejdsskadeforsikring kan andre lidelser end  

 de, der er nævnt i erhvervssygdomsbekendtgørelsen, anerkendes som  

 erhvervssygdomme, hvis lidelserne må anses for udelukkende eller i  

 overvejende grad at være forårsaget af arbejdets særlige art.
Det er i et  

 sådant tilfælde en betingelse for anerkendelse, at sagen har været forelagt  

 for Erhvervssygdomsudval-get, inden afgørelse træffes.
Arbejdsskadestyrelsens behandling af sagerne På et møde i maj måned 1992 fik Erhvervssygdomsudvalget fore-lagt en række  

 »gulvmoppesager«.
Ved behandlingen af sagerne var Erhvervssygdomsudvalget opmærksom på, at  

 arbejdet med »moppesystemet« kunne give akutte gener, men et  

 flertal i udvalget fandt, at arbejdet med rengøringsvognene ikke var  

 tilstrækkeligt belastende til at kunne medføre en kronisk lidelse i nakke,  

 skulder eller arme.
Et mindretal i udvalget fandt, at belastningen ved  

 arbejdet med »moppesystemet« opfyldte betingelserne for  

 anerkendelse efter arbejdsskadeforsikringslovens § 10, stk. 3, men at der  

 ikke i alle de konkrete tilfælde var en tidsmæssig sammenhæng mellem  

 belastningen og lidelsernes opståen.
 Arbejdsskadestyrelsen afviste at anerkende lidelserne tennisalbue og  

 seneskedehindebetændelse med den begrundelse, at de særlige betingelser om  

 uvant arbejde mv. i erhvervssygdomsbekendtgørelsens § 2, gruppe E 6 a og b,  

 ikke var opfyldt.
 Anerkendelse af lidelserne myoser og nakke-skuldersmerter blev afvist,  

 fordi de ikke var nævnt i erhvervssygdomsbekendtgørelsen.Endelig afviste  

 Arbejdsskadestyrelsen i 3 sager, der havde været forelagt  

 Erhvervssygdomsudvalget, at anerkende lidelserne tennisalbue,  

 seneskedehindebetændelse og nakke-skuldersmerter som erhvervssygdomme efter  

 ar-bejdsskadeforsikringslovens § 10, stk. 3. Arbejdsskadestyrelsen lagde  

 herved vægt på indstillingen fra flertallet i Erhvervssygdomsudvalget.
Om klagerne til Ankestyrelsen I klagerne var der bl.a. henvist til udtalelser fra Direktoratet for  

 Arbejdstilsynet og Arbejdsministeriet, der havde vurderet, at det anvendte  

 pres/kraftforbrug ved betjeningen af rengøringsvognens presse på ca. 200  

 Newton, svarende til ca. 20 kg, måtte anses for sundhedsskadelig påvirkning.  

 Der var vejledende blevet fastsat et maksimum på 50 Newton, svarende til 5  

 kg.
Ankestyrelsens afgørelser Ankestyrelsen fastslog, at almindeligt rengøringsarbejde normalt ikke vil  

 kunne medføre lidelser, der vil kunne anerkendes som erhvervssygdomme efter  

 Arbejdsskadestyrelsens erhvervssygdomsbekendtgørelse, jf. indledningen under  

 § 2, gruppe E 6, i bekendtgørelsen.
 Der blev herved lagt vægt på, at der ved almindeligt rengøringsarbejde  

 dagligt udføres mange kvalitativt forskellige arbejdsfunktioner, som  

 bevirker, at der ikke er tale om ensidig påvirkning af de samme  

 muskelgrupper.
 I 4 af sagerne blev Arbejdsskadestyrelsens afvisning af lidelserne  

 tennisalbue, seneskedehinde-betændelse, myoser og nakke- skuldersmerter  

 tiltrådt.
 Ankestyrelsen lagde ved afgørelserne især vægt på, at der ikke var  

 godtgjort en tilstrækkelig tidsmæssig sammenhæng mellem overgangen til  

 arbejdet med rengøringsvognen med håndbetjent presse og lidelsernes opståen.
 I et par af sagerne var anført, at den anmeldte tennisalbue måtte anses  

 for opstået som følge af de glidende, fejende bevægelser med anvendelse af  

 selve gulvmoppen.
Ankestyrelsen fandt ikke grundlag for at anerkende lidelserne efter § 2,  

 gruppe E 6 b ii), i erhvervssygdomsbekendtgørelsen, hvorefter tennisalbuen  

 skal være forårsaget af hurtigt gentagne og betydelig kraftbetonede  

 arbejdsbevægelser.
Der blev herved lagt vægt på, at arbejdsbevægelserne med  

 anvendelse af selve gulvmoppen ikke kan betegnes som betydelig kraftbetonede.
 Ankestyrelsen fandt endvidere ikke grundlag for at forelægge sagerne for  

 Erhvervssygdomsudvalget eller for at anerkende lidelserne efter  

 arbejdsskadeforsikringslovens § 10, stk. 3, i de sager, der allerede havde  

 været forelagt for udvalget.
 I 3 af sagerne anerkendte Ankestyrelsen lidelsen tennisalbue som  

 arbejdsskade.
I den ene sag blev lidelsen anerkendt efter arbejdsskadeforsikringslovens  

 § 9, nr. 2, om skadelige påvirkninger af højst nogle få dages varighed, som  

 skyldes arbejdet eller de forhold, hvorunder dette foregik.
Lidelsen var  

 opstået under en helt særlig ekstraordinær arbejdssituation, hvor skadelidte  

 i forbindelse med en demonstration af selve rengøringsvognen i løbet af nogle  

 timer havde anvendt pressen et betydelig antal gange.
 Skadelidte måtte opgive den videre demonstration på grund af armsmerter.  

 Der var således en klar sammenhæng mellem den helt særlige arbejdssituation  

 under demonstrationen og de opståede armsmerter.
I de 2 øvrige sager blev lidelserne anerkendt som erhvervssygdomme efter  

 arbejdsskadeforsikringslovens § 10, stk. 1. I begge sager var de særlige  

 betingelser for anerkendelse af en tennisalbue i  

 erhvervssygdomsbekendtgørelsens § 2, gruppe E 6 b i), opfyldt.
Efter disse  

 betingelser skal lidelsen være forårsaget af uvant og kraftbetonet arbejde,  

 og den skal være opstået indenfor 6 måneder efter det uvante arbejdes  

 påbegyndelse.
Ankestyrelsen lagde ved afgørelserne til grund, at arbejdet med den  

 håndbetjente presse efter en konkret vurdering kunne betegnes som  

 kraftbetonet.
Der blev lagt særlig vægt på den nære tidsmæssige sammenhæng  

 mellem lidelsernes opståen og arbejdssituationen.
I den ene af de 2 sager var lidelsen opstået indenfor få uger efter, at  

 skadelidte havde genoptaget sit arbejde med rengøringsvognen efter et længere  

 fravær på 14 uger.
I den anden sag var lidelsen opstået i nær tilknytning til  

 en væsentlig arbejdsomlægning med samtidig overgang til anvendelse af  

 rengøringsvognen med håndbetjent presse til gulvmoppe.
 Der var i begge sager tale om at anvende den håndbetjente presse et stort  

 antal gange mange timer dagligt.
