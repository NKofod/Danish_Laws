 Ifølge § 13 i lov nr. 192 af 5. juni 1959 om forsorgen for åndssvage og  

 andre særlig svagtbegavede påhviler det politiet på begæring af  

 åndssvageforsorgen at yde bistand ved iværksættelse af hjælpeforanstaltninger  

 overfor åndssvage og andre særlig svagtbegavede og ved de pågældendes  

 fremstilling for retten.
 Om politiets bistand ved iværksættelse af hjælpeforanstaltninger  

 fastsættes herved efter forhandling med socialministeriet følgende regler:
§ 1.  Hjælpeforanstaltninger overfor de omhandlede  

 personer vil normalt blive iværksat af vedkommende forsorgscenters personale.  

 Der vil imidlertid kunne forekomme tilfælde, hvor dette personale ikke er i  

 stand hertil, herunder navnlig tilfælde, hvor der skal iværksætttes  

 eftersøgning af den pågældende, eller hvor denne i forbindelse med  

 foranstaltningens gennemførelse må befrygtes at ville undvige eller at begå  

 aggressive handlinger.
I disse tilfælde skal der af politiet på begæring af  

 vedkommende forsorgscenter ydes bistand, for så vidt begæringen angår:
 Stk. 2.  Det er af bestyrelsen for statens  

 åndssvageforsorg med tilslutning af socialministeriet udtalt, at bistand til  

 opfyldelse af beslutninger af den under pkt. a nævnte art i de allerfleste  

 tilfælde vil bestå i hjælp til anbringelse af de pågældende personer på en af  

 forsorgens interne institutioner, hvorimod der ikke vil blive tale om at  

 rekvirere bistand til iværksættelse og opretholdelse af undervisningspligten  

 på eksterne institutioner, såsom eksternatskoler og beskæftigelsesskoler.
§ 2.  Anmodningen fra forsorgscentrets ledelse om  

 bistand afgives skriftligt på en af justitsministeriet godkendt blanket, på  

 hvilken det attesteres, at betingelserne for iværksættelse eller  

 opretholdelse af hjælpeforanstaltninger er til stede, og at den pågældende  

 kan modtages.
I særlige, hastende tilfælde kan anmodningen til politiet dog  

 fremsættes mundtligt, men den skal i så fald omgående efterfølges af en  

 skriftlig bekræftelse.
 § 3.  Bistand må ikke ydes, såfremt det for politiet  

 er oplyst, at der af det i lovens § 4 omhandlede centralnævn eller af  

 vedkommende ret er truffet bestemmelse om, at frihedsberøvelse overfor den  

 pågældende ikke skal iværksættes eller opretholdes, men politiet har ikke  

 nogen pligt til at undersøge, om en sådan hindring eventuelt skulle  

 foreligge.
 Stk. 2.  Det er ikke til hinder for ydelse af bistand,  

 at beslutningen om iværksættelse eller opretholdelse af  

 hjælpeforanstaltninger er begæret forelagt nævnet eller retten til afgørelse.
 § 4.  Ved ydelse af anden bistand end eftersøgning  

 skal følgende regler iagttages:
§ 5.  De udgifter, der er forbundet med politiets  

 medvirken til iværksættelse af hjælpeforanstaltninger i henhold til den  

 nævnte lov, afholdes af statskassen.
Regningerne indsendes til vedkommende  

 forsorgscenter.
 § 6.  De i dette cirkulære indeholdte bestemmelser  

 medfører ingen ændring i de gældende regler om iværksættelse eller ophævelse  

 af åndssvageforsorg i henhold til dom, om indlæggelse til observation på  

 åndssvageinstitution ifølge retskendelse eller om åndssvages inddragelse  

 under børneforsorg i henhold til kapitel V i lov om børne- og ungdomsforsorg.
 Med hensyn til politiets bistand ved fremstilling for retten af åndssvage  

 og andre særlig svagtbegavede henvises til justitsministeriets cirkulære nr.  

 218 af 31. oktober 1959 om politiets medvirken under sager om  

 domstolsprøvelse af administrativt bestemt frihedsberøvelse.
 Justitsministeriets cirkulære nr. 174 af 22. september 1934 ophæves.
 Justitsministeriet, den 27. august 1962.
 P.M.V.
 Vilhelm Boas.
 /P.Christensen.
 (Til politidirektøren og samtlige politimestre).
