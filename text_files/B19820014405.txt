 I medfør af §§ 30, 45, stk. 1, og 61 i lov nr. 212 af 23. maj 1979 om  

 kemiske stoffer og produkter, som ændret ved lov nr. 68 af 20. februar 1980  

 fastsættes:
Anvendelsesområde § 1.  Denne bekendtgørelse regulerer anvendelsen af  

 gifte i cirkulerende vand i centralvarme- og fjernvarmeanlæg.
 Stk. 2.  Ved centralvarmeanlæg forstås anlæg til  

 opvarmning af en hustand.
 Stk. 3.  Ved fjernvarmeanlæg forstås anlæg til varmt  

 eller hedt vand leveret til to eller flere forbrugere fra en af følgende  

 typer varmeproducenter:
 Stk. 4.  Ved gifte forstås i denne bekendtgørelse:
 Stk. 5.  Ved en kollektiv koblingsstation forstås et  

 anlæg indeholdende en varmeveksler, som forbinder et primært vandkredsløb med  

 et sekundært vandkredsløb til forsyning af to eller flere forbrugere, og som  

 står under varmeleverandørens kontrol.
Begrænsninger § 2.  Gifte må ikke anvendes som tilsætningsstoffer  

 til cirkulerende vand i centralvarme- og fjernvarmeanlæg, jfr. dog § 3.
 § 3.  Hvor et forsyningsanlæg består af et primært  

 vandkredsløb, som via en varmeveksler i en kollektiv koblingsstation opvarmer  

 vandet i et sekundært kredsløb, og kun dette sekundære kredsløb leder vand ud  

 til de enkelte forbrugere, må stoffet hydrazin anvendes i det primære  

 vandkredsløb på de i bilag 1 angivne vilkår.
Myndigheder, dispensation og klage § 4.  Tilsyn og kontrol med overholdelse af §§ 2 og 3  

 udøves af miljøstyrelsen og kemikaliekontrollen.
 § 5.  Miljøstyrelsen kan tillade, at reglerne i § 2,  

 forsåvidt angår stoffet hydrazin, for de af § 9, stk. 2 omfattede  

 leverandører, fraviges i op til 2 år efter 1. juli 1984, på de i bilag 1  

 angivne vilkår.
 Stk. 2.  Ansøgning om dispensation efter stk. 1 skal  

 være miljøstyrelsen i hænde senest 1. september 1982.
Stk. 3.  For fjernvarmeanlæg, hvor der er et primært og  

 et sekundært vandkredsløb, men hvor de øvrige betingelser i § 3 ikke er  

 opfyldt, kan der søges dispensation til anvendelse af hydrazin i det primære  

 vandkredsløb på de i bilag 1 fastsatte betingelser.
Ansøgning herom sendes  

 til miljøstyrelsen.
§ 6.  Kemikaliekontrollens afgørelse efter lovens § 48  

 kan indbringes for miljøstyrelsen.
Klagen indsendes til kemikaliekontrollen  

 senest 4 uger efter, at afgørelsen er meddelt den pågældende.
 § 7.  Miljøstyrelsens afgørelser efter §§ 5 og 6 samt  

 miljøstyrelsens afgørelser som tilsynsmyndighed efter lovens § 48 kan ikke  

 indbringes for anden administrativ myndighed.
Straf § 8.  Medmindre højere straf er forskyldt efter den  

 øvrige lovgivning, straffes overtrædelser af §§ 2 og 3 med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttrædelse og overgangsbestemmelser § 9.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Leverandører af fjernvarme, som ved  

 bekendtgørelsens ikrafttræden anvender hydrazin, må fortsætte hermed indtil  

 1. juli 1984.
Miljøministeriet, den 14. april 1982 Erik Holst / H.
Hummelmose Bilag 1 Målemetoder og kontrol Tilsætning af hydrazin må såvel på værker, der omfattes af  

 bekendtgørelsens § 3, som på værker, der har fået dispensation efter § 5, kun  

 ske på følgende vilkår:
Vandprøven skal så vidt muligt analyseres umiddelbart efter  

 prøveudtagningen - højst 1 time efter.
Ved længere varighed mellem  

 prøveudtagning og analyse må vandprøven stabiliseres ved tilsætning af 10 ml  

 koncentreret saltsyre pr. liter vandprøve.
Efter en sådan stabilisering  

 holder hydrazinkoncentrationen sig uforandret i mindst 5 døgn.
 Analysen skal foretages ved colorimetri eller fotometri efter tilsætning  

 af paradimethylaminobenzaldehyd til en udtaget vandprøve (ref: f.eks.  

 primærværkernes vandanalyseudvalgs arbejdsblad nr. 206.1.).
 1. Den samlede mængde af tilsat hydrazin ved hvert  

 doseringsforløb.
 2. Produktkoncentrationen med hensyn til hydrazin.
 3. Tidsforløbet for tilsætningen.
 4. Prøveudtagningstidspunkter.
 5. Analyseresultater.
 6. Spædevandsforbrug.
Journalen skal være tilgængelig for kontrolmyndighederne, ligesom disse  

 skal have adgang til at udtage vandprøver med henblik på kontrolanalyser.
En  

 gang årligt skal en kopi af journalen tilsendes miljøstyrelsen.
