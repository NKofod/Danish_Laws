Tilbagebetaling af indeholdt  

 arbejdsmarkedsbidrag af arbejdsgiverens bidrag til ansattes  

 pensionsordning Et revisionsfirma har forespurgt til fremgangsmåden for  

 tilbagebetaling af for meget betalt AM-bidrag af pensionsordninger omfattet  

 af pensionsbeskatningslovens § 19, idet  regionerne øjensynligt  

 anvender forskellige fremgangsmåder.
 I den pågældende sag havde arbejdsgiveren/pensionskassen ikke  

 været opmærksom på, at fritagelse for bidragspligt efter  

 arbejdsmarkedsfondslovens § 7, stk. 3 eller 4 også omfatter fritagelse  

 for arbejdsmarkedsbidrag af  indbetalinger på ovennævnte  

 pensionsordninger.
Styrelsen svarede, at det for meget indbetalte arbejdsmarkedsbidrag skal  

 tilbageføres til pensionsordningen.
En udbetaling direkte til ejeren  

 af ordningen vil derfor blive opfattet som en delvis udbetaling fra  

 pensionsordningen, der udløser afgift med 60 pct. efter  

 pensionsbeskatningslovens §§ 28 eller 29, stk. 1. Styrelsen svarede videre,  

 at der i forbindelse med tilbagebetalingen skal anvendes en procedure, der  

 tager udgangspunkt i bestemmelserne i §§ 24 - 26 i afsnittet om  

 "Arbejdsmarkedsbidrag ved visse udlandsforhold" i bkg. nr. 979 af 16.  

 november 2001 om arbejdsmarkedsbidrag.
Når dokumentationskravet heri er  

 opfyldt, kan tilbagebetaling foretages på følgende  

 måde:
 Tilbagebetaling vedrørende år, hvor pensionsinstituttets  

 endelige indbetaling jf. arbejdsmarkedsfondslovens § 13, stk. 2 ikke har  

 fundet sted.
 Tilbagebetalingen gennemføres ved, at pensionsinstituttet  

 tilbagefører eventuelle acontoindbetalte bidrag til pensionsordningen  

 og regulerer herfor i den endelige indbetaling pr. 1 april i det  

 efterfølgende år.
Tilbagebetaling for tidligere år (endelig afregning har fundet  

 sted) Pensionsinstituttet indgiver en efterangivelse på de for meget  

 indbetalte bidrag og tilbageposterer beløbet til pensionsordningen.  

 Told- og skatteregionen vil herefter foranledige beløbet tilbagebetalt  

 til pensionsinstituttet inden 3 uger, jf. opkrævningslovens § 12, stk.  

 2.
 Efterangivelsen foretages på blanket nr. 01.009 som kan  

 trækkes på Told- og Skattestyrelsens hjemmeside,  

www.toldskat.dk i søjlen for virksomheder under blanketter  

 vedrørende A-skat og arbejdsmarkedsbidrag.
