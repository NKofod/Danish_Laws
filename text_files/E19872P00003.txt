1. Bruttoindkomsten 2. Fradrag i bruttoindkomsten 3. Periodespørgsmål 4. Skattereformen: Personlig indkomst og kapitalindkomst.  

 Overgangsreglerne 1. Bruttoindkomsten 1.1. SL § 4 Indkomstbegrebet Ifølge SL § 4 betragtes som skattepligtig indkomst - med de undtagelser,  

 der følger af SL § 5 - den skattepligtiges samlede årsindtægter, hvad enten  

 de hidrører her fra landet eller ikke, bestående i penge eller formuegoder af  

 pengeværdi. § 4 nævner herefter en række indkomsterhvervelser, der skal  

 medtages ved opgørelsen af den skattepligtige indkomst, men opregningen er  

 ikke udtømmende.
Udgangspunktet er, at enhver erhvervelse af goder af økonomisk værdi skal  

 medregnes ved indkomstopgørelsen, medmindre der er holdepunkter for det  

 modsatte.
Sådanne holdepunkter findes dels i de begrænsninger, der efter  

 ordlyden og efter praksis gælder med hensyn til § 4's område, dels i den  

 negative afgrænsning af indkomstbegrebet, der findes i SL § 5 (se C 1.2) og  

 dels i de særregler, der findes i den øvrige skattelovgivning om skattefrihed  

 for visse indtægter, især i LL § 7 (se C 1.3).
 Det fremgår af SL § 4, at ikke blot periodiske indtægter såsom egentlige  

 erhvervsindtægter, men også engangsindtægter som f.eks. visse gaver og  

 gevinster skal medregnes ved indkomstopgørelsen, se E 4.
Besparelser Den økonomiske fordel, der opnås gennem besparelser beskattes i  

 almindelighed ikke, idet besparelser højst kan formindske den pågældendes  

 private udgifter eller hans driftsomkostninger, evt. afskrivningsgrundlag, og  

 dermed i sidstnævnte tilfælde indirekte forøge det skattepligtige  

 erhvervsoverskud.
Det anførte gælder, hvad enten den pågældende indgår  

 fordelagtige retshandler, eller han selv udfører arbejde, som andre normalt  

 må betale for at få udført.
 Hvor den opnåede besparelse skyldes, at der er ydet den pågældende en  

 gave, skal der dog i det omfang, der ikke er tale om gaveafgiftsforhold, i  

 princippet ske beskatning af den opnåede besparelse (se E 4), ligesom der  

 principielt skal ske beskatning i de tilfælde, hvor en opnået besparelse må  

 anses som et supplement til en lønindtægt, en udbytteindtægt eller lignende,  

 se dog nærmere D 1.9.
 Hvor en skatteyder inden for sit fagområde udfører et arbejde for sig selv  

 og dermed skaber et omsætteligt formuegode, sker der i et vist omfang  

 beskatning af værdien af eget arbejde, se L 3.2.
Brugsret Det fremgår af SL §4 b, at der normalt ikke sker beskatning af værdien af  

 en brugsret over egne formuegenstande, idet kun værdien af bolig i egen  

 ejendom beskattes, hvad enten der er gjort brug af boligen eller ikke, se  

 afsnit G.
Hvor der er tale om brugsret i øvrigt over fast ejendom beskattes  

 selve brugsrettens værdi ikke, men kun værdien af den konkrete udnyttelse af  

 brugsretten.
Lsr.1971.22 og 23 fastslår, at ejendomsbesiddere ikke kan  

 beskattes af selve værdien af jagtretten på deres ejendom, men alene af  

 værdien af jagtudbyttet.
 Værdien af brugsret over egne løsøregenstande beskattes ikke.
Derimod skal værdien af hel eller delvis vederlagsfri benyttelse af andres  

 rørlige eller urørlige goder medregnes ved indkomstopgørelsen, medmindre  

 gaveafgiftsreglerne finder anvendelse, eller der er tale om, at brugsretten  

 modsvares af et udgiftsfradrag.
Der henvises til den mere detaljerede  

 gennemgang i bl.a.
D 1.7 og D 1.9.
Hobbyvirksomhed Et eventuelt overskud af hobbyvirksomhed skal medregnes ved  

 indkomstopgørelsen, hvorimod et underskud ved en sådan virksomhed ikke kan  

 fratrækkes.
Driftsudgifter, jfr.
SL § 6 a, kan fratrækkes i den udstrækning  

 de modsvares af hobbyindtægterne.
Det kan være vanskeligt at afgøre, hvorvidt  

 der foreligger en egentlig erhvervsmæssig virksomhed (hvor et eventuelt  

 underskud kan fradrages) eller blot en virksomhed af hobbypræget tilsnit.
For  

 at antage, at en virksomhed drives erhvervsmæssigt, må der være rimelig  

 udsigt til, at virksomheden i det lange løb vil afkaste et overskud.
Se i  

 øvrigt L 7.3 og R 3.6 (om »lystgårde«).
Forældelse Fordelen ved forældelse af gæld, der modsvares af tidligere fratrukne  

 driftsudgifter, anses for et accessorium til erhvervsudøvelsen og er følgelig  

 skattepligtig i forældelsesåret efter SL § 4 med det nominelle beløb, jfr.  

 VLD af 22.juli 1987 (Skat 1987.9.646). Dommen er anket.
 Forældelse af gæld, der ikke har påvirket indkomstopgørelsen, medfører  

 ikke skattemæssige konsekvenser.
 HD af 16.april 1986 om fremførsel af underskud ved mellemkommende akkord  

 (Skat 1986.5.308) har ikke konsekvenser for den skattemæssige behandling af  

 forældelse.
En skatteyder gik konkurs i 1955 og fik i 1965 dom for, at den udækkede  

 gæld var forældet.
Under hensyn til, at skatteyderen ikke siden 1955 havde  

 drevet sit erhverv, og ikke til skattemyndighederne havde indleveret noget  

 driftsregnskab, hvori de pågældende gældsposter var fradraget, og under  

 hensyn til, at det ikke var påvist, at gælden skattemæssigt var kommet ham  

 til gode, fandtes der ikke grundlag for at fastslå, at der ved forældelsen  

 var tilført skatteyderen en skattepligtig fordel, jfr.
UfR 1977.141 H.
En murermester opnåede i 1980 en formuefremgang på 305.570 kr. ved  

 forældelse af en varegæld hidrørende fra driften af en i 1975 ophørt  

 virksomhed.
Af de skattemæssige underskud fra 1974 og 1975, i alt 618.691  

 kr., var 78.906 kr. udnyttet ved udligning i hustruens positive indkomst.
Da  

 det ikke lod sig nøjere bestemme, i hvilket omfang den forældede gæld var  

 kommet murermesteren skattemæssigt til gode, blev han kun anset for  

 skattepligtig af den del af underskudsoverførslen (på 78.906 kr.), der  

 svarede til forholdet imellem det gældsforældede beløb og de skattemæssige  

 underskud, jfr. lsr. 1984.54. Den i kendelsen anvendte fremgangsmåde til  

 udfindelse af det til beskatning kommende beløb er ikke generelt anvendelig.  

 Se også Skat 1987.4.279.
 En skatteyder havde for indkomstårene 1973 og 1974 fratrukket renter med  

 henholdsvis kr. 5.835 og 9.520. Da kreditors krav på renterne var forældet,  

 fandt landsskatteretten, at det var med rette, at skatteyder i 1978 og 1979  

 var anset for indkomstskattepligtig af de tidligere fratrukne rentebeløb,  

 lsr.1983.57.
Gældseftergivelse Om gældseftergivelse i forbindelse med akkord og gældssanering, se L  

 3.6.6.
Strafbar erhvervelse At en indkomst er erhvervet ved en strafbar handling, udelukker ikke, at  

 indkomsten kan beskattes.
Dette gælder også, selv om indtægten eventuelt kan  

 konfiskeres.
Det anførte gælder især, hvor den ulovlige indtægt er opnået  

 gennem en retshandel.
 Gennemføres der på et senere tidspunkt konfiskation, vil skatteyderen  

 kunne fratrække det beløb, der konfiskeres, i sin indkomstopgørelse for  

 konfiskationsåret, medmindre han opnår tilladelse til at fratrække det i  

 de(t) år, hvori den konfiskerede indtægt er medtaget i indkomstopgørelsen.  

 Forudsætningen for fradrag er, at skatteyderen kan godtgøre, at han tidligere  

 har medregnet de konfiskerede indtægter, lsr. 1975.144.
 Er en ulovlig indtægt opnået gennem en egenmægtig tilegnelse, f.eks. ved  

 tyveri, røveri eller underslæb, kan der ikke ske beskatning.
Udenlandsk indkomst Indtægt indtjent i udlandet skal principielt medtages ved  

 indkomstopgørelsen.
De overenskomster til undgåelse af dobbeltbeskatning, som Danmark har  

 indgået, medfører dog gennem de herved givne afkald på beskatningsretten til  

 visse indtægter, en væsentlig begrænsning med hensyn til beskatningens  

 gennemførelse, se »Dobbeltbeskatning 1987.« Efter LL § 33 A bortfalder under visse betingelser den del af den samlede  

 skat, der forholdsmæssigt falder på lønindkomst, der er indtjent ved  

 lønarbejde i udlandet, se O 3.
 Der findes ikke i den danske personskattelovgivning i øvrigt ærregler  

 vedrørende beskatningen af udenlandske indkomster, hvorfor danske regler  

 altid er eneafgørende for beskatningen.
 Indtægt indtjent i udlandet omregnes normalt efter gældende valutakurs  

 erhvervelsestidspunktet.vor det godtgøres, at købekraften af beløb, indtjent  

 og forbrugt i udlandet, er væsentlig mindre end købekraften af det  

 tilsvarende beløb i danske kroner omregnet efter vekselkursen, vil der kunne  

 indrømmes et nedslag, men spørgsmålet må i hvert enkelt tilfælde forelægges  

 statsskattedirektoratet.
 Såfremt indtægterne af valutamæssige grunde ikke har kunnet hjemtages, har  

 ligningsrådet vedtaget nærmere regler om en udsættelse med beskatningen,  

 indtil beløbet kan hjemtages eller afhændes eller indtil skatteyderens død  

 eller fraflytning, se O 1.1.1.
Danske virksomheder, der foretager leverancer til aktieselskaber i  

 udviklingslande, hvor leverancerne er betinget af, at en del af vederlaget  

 herfor erlægges i form af aktier i vedkommende selskab, kan ved opgørelsen af  

 den skattepligtige indkomst nedskrive aktiernes værdi til handelsværdien på  

 modtagelsestidspunktet.
Det er en betingelse for fradragsretten ved  

 nedskrivningen, at fortjeneste ved senere afståelse af aktierne, herunder ved  

 opløsning af det udenlandske selskab, medregnes til den danske virksomheds  

 skattepligtige almindelige indkomst, og at fortjenesten opgøres som  

 forskellen mellem afståelsessummen og aktiernes nedskrevne værdi.
Det skal  

 fremgå af regnskabet eller af et særligt bilag til selvangivelsen, at  

 aktierne er omfattet af denne ordning, jfr.
SD-cirk.1982.18.
1.2. SL § 5 Formuebevægelser Det fremgår af SL § 5, at formueforøgelse, der fremkommer ved, at de  

 formuegenstande, en skattepligtig ejer, stiger i værdi, ikke skal medregnes  

 til indkomsten, medens der på den anden side heller ikke gives fradrag i  

 indkomsten, når værdien synker.
Af SL § 5, sidste stykke, fremgår endvidere,  

 at formueforøgelse og formueformindskelse ved stigninger eller fald i  

 formuens værdi kun kommer i betragtning, i det omfang formuens udbytte derved  

 er blevet forøget eller formindsket, og da kun med udbytteforøgelsen eller  

 -formindskelsen.
 Som undtagelser fra lovens regel om, at værdisvingninger, der kun er  

 konstateret ved en vurdering og ikke ved en realisation, ikke tages i  

 betragtning ved indkomstopgørelsen, kan nævnes varelagerreglerne (afsnit L  

 3.6.1.) samt reglerne om værdifastsættelsen af landbrugets besætninger  

 (afsnit R 1).
1.2.1. Salg af formuegenstande SL § 5 indeholder den principielle hovedregel, at indtægter ved salg af  

 den skattepligtiges ejendele ikke henregnes til den skattepligtige indkomst.  

 Der gøres allerede i selve bestemmelsen betydningsfulde undtagelser herfra,  

 og efter gennemførelsen af særlig indkomstskat er der trinvis sket en  

 udvidelse af beskatningen af fortjenester ved salg af formuegenstande.
Salg af private formuegenstande Indtægt ved salg af private formuegenstande er som hovedregel kattefri.  

 Dette gælder uanset størrelsen af den erhvervede indtægt.
Reglen har især  

 betydning ved salg af malerier, antikviteter, frimærke-, mønt- eller  

 bogsamlinger.
Indtægt ved salg af bogsamling er skattefri, selv om sælgeren  

 gennem årene har fratrukket sine udgifter til vedligeholdelse af sit faglige  

 bibliotek.
I forbindelse med anvendelsen af nævnte hovedregel kan der opstå  

 bevismæssige vanskeligheder, idet handel med f.eks. malerier, frimærker eller  

 antikviteter kan antage et sådant omfang, at der må siges at foreligge  

 erhvervsmæssig handel med de nævnte genstande.
Er dette tilfældet, beskattes  

 fortjenesten herved.
 I ØLD af 27.feb. 1987 (Skat 1987.4.269) blev en skatteyder ikke beskattet  

 af fortjeneste ved salg af mønter, mineraler og andre effekter, da det ikke  

 tilstrækkeligt sikkert kunne antages, at der forelå erhvervsmæssig  

 virksomhed.
 Der kan undertiden også blive tale om beskatning ud fra et  

 spekulationssynspunkt, lsr. 1965.31 og 116.
Barrer af sølv og platin, ensartede mønter i stort antal f.eks.  

 Krugerrands og uindfattede diamanter anses normalt erhvervet i  

 spekulationshensigt.
Se SD's revisionsmeddelelse 1983-2 om investering i  

 ædelmetaller samt ØLD af 13. april 1984 (skd. 71.717).
 Tab på sølvbarrer på grund af sælgerfirmaets underslæb og konkurs kan ikke  

 fratrækkes, idet fradrag af et spekulationstab i medfør af SL § 5 a  

 forudsætter, at der er tale om »et handelstab eller et tab, der ganske  

 kan sidestilles hermed«, jfr. ØLD af 23.sept. 1985 (Skat 1985.10.273) og  

 ØLD af 29.okt. 1985 (Skat 1986.2.120).
Særlige problemer opstår, hvor private samlere går over til at drive  

 erhvervsmæssig handel med deres samlerobjekter.
Det godkendes i praksis, at  

 den del af den private samling, der overgår til den nystartede forretning som  

 varelager, kan optages til handelsværdien på dette tidspunkt som  

 primovarelager, jfr.
VLD af 6.okt. 1983 (skd. 69.225) hvor overførslen af en  

 møntsamling til forretningen skete over en årrække.
Genstande, der beviseligt  

 er erhvervet, før den erhvervsmæssige virksomhed er påbegyndt, og som  

 beviseligt ikke er overført som varelager til forretningen, kan fortsat  

 sælges uden beskatning af fortjenesten, hvorimod genstande, der er erhvervet  

 på et tidspunkt, der ligger efter påbegyndelsen af erhvervsvirksomheden, ikke  

 kan sælges uden beskatning af fortjenesten, selv om det hævdes og måske  

 bevises, at genstanden er indkøbt til og indgået i den private samling.
Salg af formuegenstande 1) bestemt til videresalg som led i næringen 2) modtaget som usædvanligt betalingsmiddel 3) frembragt som led i erhvervet 4) brugt som driftsmidler m.v.
5) erhvervet i spekulationshensigt 1) Salg af formuegenstande, der er bestemt til videresalg som led i  

 næringen »Hvis et aktiv efter sin karakter er bestemt til videresalg i  

 næringen, spiller det ingen rolle, på hvilken måde skatteyderen har erhvervet  

 det pågældende aktiv.« (Thøger Nielsen I s.557). Hvis en genstand  

 således henhører under varelageret, er det uden betydning, om genstanden er  

 købt, arvet eller fremstillet i egen virksomhed.
Dette synspunkt er lagt til  

 grund i lsr.1964.33 og 120, hvor arvingerne fortsatte afdødes  

 udstykningsforetagende og dermed fortsatte hans næringsvirksomhed.
 Angående beskatningen af f.eks. en vekselerers fortjeneste ved salg af  

 pantebreve og andre værdipapirer, gælder der dog den modifikation, at der  

 ikke sker nogen beskatning af fortjenester på de værdipapirer, der er  

 erhvervet, før virksomheden som vekselerer er begyndt, jfr. lsr.1970.98 samt  

 KGL § 3, stk.2. Se E 5.3.
 Selv om bygningshåndværkere, ejendomshandlere og ejendomsmæglere, visse  

 advokater og arkitekter må antages at besidde deres faste ejendomme i  

 næringsøjemed, kan der dog ikke ubetinget ske beskatning af fortjenester ved  

 salg af en ejendom, de selv har beboet i et længere tidsrum, se H 4.2.1.
2) Salg af formuegenstande, der er modtaget som usædvanligt etalingsmiddel Undertiden modtages betaling for arbejdsindsats, leverede varer o.lign., i  

 form af obligationer, aktier, pantebreve, faste ejendomme eller andre  

 formuegenstande.
I disse tilfælde skal der ske en vurdering af den modtagne  

 formuegenstands værdi, og der vil her ofte, hvis den pågældende genstand er  

 modtaget til endelig fyldestgørelse af hele fordringen, kunne konstateres en  

 skattepligtig (yderligere) indkomst eller et fradragsberettiget tab.
 Svingninger i værdien af den formuegenstand, der er modtaget som betaling,  

 påvirker ikke indkomstopgørelsen, så længe formuegenstanden er i modtagerens  

 besiddelse (se dog nedenfor om håndværkeraktier), men ved et senere salg  

 eller ved konstateret værdiløshed opstår der spørgsmål om, en indvunden  

 fortjeneste kan beskattes eller et konstateret tab kan fratrækkes.
Kursavancer på pantebreve, der er modtaget som betaling for  

 erhvervsmæssige ydelser eller for arbejdsydelser, f.eks. som advokat,  

 arkitekt, ingeniør, bygningshåndværker, ejendomsmægler o.lign., skal  

 indkomstbeskattes, hvadenten avancen opnås ved indfrielse eller gennem afdrag  

 på disse pantebreve, jfr.
KGL § 4, se E 5.3.
Tilsvarende må det gælde, at senere konstaterede fortjenester eller tab på  

 usædvanlige betalingsmidler i øvrigt, modtaget som betaling for  

 vareleverancer eller tjenesteydelser, normalt må påvirke indkomstopgørelsen,  

 medmindre det efter konkrete overvejelser må antages, at det overtagne aktiv  

 er overgået til skatteyderens anlægsformue, se lsr. 1973.126. I Helkett  

 15.udgave, s.200 anføres det, at man ved spørgsmålet om beskatningen af  

 gevinst på sådanne usædvanlige betalingsmidler kan se hen til tidsfaktoren,  

 arten af det overtagne aktiv samt til, hvorledes det har været udnyttet.
Det  

 tilføjes, at få års besiddelsestid næppe alene kan indicere, at det overtagne  

 aktiv er overgået til anlægsformuen.
Der gælder særlige regler med hensyn til håndværkeraktier.
Sådanne aktier  

 tillades i modtagelsesåret medtaget til deres antagelige værdi, imod at  

 skatteyderen skriftligt erklærer sig indforstået med efterhånden at lade sig  

 beskatte af kursstigninger til pari.
Se nærmere L 3.6.4.
 Fortjeneste på formuegoder, der er modtaget f.eks. ved salg af  

 virksomheden, beskattes ikke som almindelig indkomst, ligesom  

 indfrielsesgevinster på pantebreve, der er modtaget som delvis betaling og  

 medtaget i avanceopgørelsen til en lavere kurs end pari, heller ikke kan  

 beskattes, lsr. 1963.10, se nærmere L 6.1.3. Med virkning fra indkomståret  

 1986 indtræder der i et vist omfang beskatning i henhold til KGL § 7, såfremt  

 fordringen ikke opfylder kravet om mindsterenten, se nærmere E 5.3.3.
En enke var nødsaget til hurtigst muligt at afhænde det af hendes afdøde  

 mand hidtil drevne møntvaskeri.
Vaskeriet var vanskeligt at sælge og for at  

 begrænse sit tab på vaskeriet valgte enken at sælge dette i en byttehandel  

 med en ejendom.
Ejendommen blev solgt 1-1/2 måned senere.
Ved VLD af 26.  

 oktober 1979 fandt retten det naturligt at anse tabet ved salg af ejendommen  

 som en del af tabet ved salg af driftmidlerne i vaskeriet og dermed  

 fradragsberettiget ved opgørelsen af den særlige indkomst, skd.53.152.
3) Salg af formuegenstande, der er frembragt som led i skatteyderens  

 erhverv Ifølge praksis skal der ske beskatning af værdien af frembringelser til  

 eget brug inden for ens erhvervsområde.
Denne beskatning gennemføres normalt  

 i det år, hvori aktivet frembringes, og der skal derefter ikke ske nogen  

 beskatning af fortjenesten ved senere salg af aktivet, blot fordi  

 frembringelsen ligger inden for den pågældendes normale fagområde.
 Derimod skal beskatning ofte gennemføres, når det frembragte formuegode er  

 bestemt til videresalg som led i den pågældendes næringsvej, således skal  

 f.eks. en bygningshåndværksmester som regel beskattes af fortjeneste ved salg  

 af en ejendom, som han selv har opført, se H 4.
Hvor en skatteyder opfører et hus til videresalg, således at han skal  

 beskattes af såvel værdien af eget arbejde som af selve salgsfortjenesten,  

 beskattes værdien af eget arbejde i det år, hvori arbejdet er udført, medens  

 salgsfortjenesten beskattes i salgsåret.
Skal den pågældende efter praksis  

 ikke beskattes af værdi af eget arbejde (se herom L 3.2), beskattes hele  

 fortjenesten i salgsåret, se HD i UfR 1975 s.178 (Skd. 34.322).
 Kunstnere beskattes af fortjenesten ved salg af deres produkter, selv om  

 de har været anbragt i deres private hjem.
Hvis en kunstner bortgiver sine kunstværker, beskattes han af en  

 fortjeneste svarende til hvad de pågældende kunstværker må antages at kunne  

 indbringe ved salg.
I et tilfælde, hvor en kunstner bortskænkede hele sin  

 produktion eller dog en væsentlig del deraf til en kommune mod, at  

 kunstværkerne blev placeret i et af kommunen opført museum, anså man ham kun  

 for at være indkomstskattepligtig af et beløb svarende til de afholdte, ved  

 indkomstopgørelsen fratrukne udgifter til værkernes fremstilling, skd.  

 26.201.
 Det følger af bestemmelsen i LOSI § 3, stk.1 nr.5, at fortjeneste ved  

 afhændelsen af tidsbegrænsede rettigheder, der er skabt af afhænderen selv,  

 skal medregnes ved opgørelsen af den skattepligtige almindelige indkomst.
4) Salg af formuegenstande, der har været brugt som driftsmidler m.v. i  

 erhvervet Den skattepligtige almindelige indkomst påvirkes som hovedregel ikke  

 direkte af salg af driftsmidler og skibe m.v.
Beskatning sker enten indirekte  

 ved, at salgssummen for driftsmidlet reducerer afskrivningskontoens  

 saldoværdi og således bevirker en nedsættelse af de følgende års  

 afskrivninger, eller direkte efter reglerne i LOSI, såfremt salget sker i  

 forbindelse med afståelse af virksomhed (LOSI § 2, nr.1).
Ved salg af »småinventar« (AL § 3, stk.5), ved salg af  

 »dyre« biler - efter de før den 17. maj 1983 gældende regler - (AL  

 § 6 A), ved salg af driftsmidler m.v., der har været anvendt til både  

 erhvervsmæssige og private formål (AL § 9) samt ved salg af skibe og  

 skibsanparter inden 5 år efter erhvervelsen (AL § 15 A) påvirker fortjeneste  

 (eller tab) dog direkte den skattepligtige almindelige indkomst.
Se L 6.2.
En hotelforpagter havde - året efter at han tiltrådte forpagtningen - af  

 den tidligere ejer af hotellet købt nogle malerier, som tidligere havde været  

 ophængt på hotellet.
Da malerierne var for store til ophængning i den private  

 lejlighed, blev de påny ophængt som udsmykning på hotellet.
I forbindelse med  

 afviklingen af forpagtningen solgte han malerierne med en fortjeneste på  

 24.000 kr.
Han påstod det var en indkomstskattefri formueforøgelse ved salg  

 af en privat malerisamling, men lsr. fandt, at der var tale om salg af  

 driftsmidler, der skulle belægges med særlig indkomstskat, lsr.1982.137.
 Fortjeneste ved salg af driftsbygninger m.v. beskattes i et vist omfang  

 som særlig indkomst, se H 2. Hvis der er foretaget skattemæssige  

 afskrivninger på ejendommen eller installationer heri, kan der blive tale om  

 beskatning af de genvundne afskrivninger efter reglerne i LOSI §2, nr.2, jfr.  

 AL §29, se G 6.1.14. Er ejendommen erhvervet som led i den pågældendes  

 næringsvej, sker der beskatning med almindelig indkomstskat, se H 4.
5) Salg af formuegenstande, der er erhvervet i spekulationshensigt Når der bortses fra de særlige regler om beskatning ved salg af ktier og  

 ved salg af fast ejendom, gælder det, at indtægter ved salg af  

 formuegenstande anskaffet i spekulationshensigt skal medtages ved opgørelsen  

 af den skattepligtige almindelige indkomst.
Selv om SL § 5 taler om, at  

 »salget« skal have fundet sted i spekulationshensigt, står det  

 fast, at hensigten ved erhvervelsen af vedkommende formuegenstand er  

 afgørende for, om spekulationsbeskatning kan finde sted eller ikke.
I spekulationsbegrebet ligger for det første et krav om, at det pågældende  

 aktiv skal være erhvervet i den hensigt at videresælge det, og for det andet  

 et krav om, at erhvervelsen med videresalgshensigt skal være sket med det  

 formål at opnå en fortjeneste.
Kun når begge disse betingelser er opfyldt,  

 foreligger der spekulation i skattemæssig forstand.
 Efter SL § 5's ordlyd er det tilsyneladende alene salg, der kan udløse en  

 spekulationsbeskatning, men i praksis har man sidestillet ekspropriation med  

 salg, lsr. 1939.133 og lsr. 1967.123, og det samme gælder mageskifte,  

 lsr.1968.115, og modtagelse af forsikrings- eller erstatningssummer, HD af  

 20. december 1979 (skd.53.157).
 Det fremgår ikke direkte af statsskatteloven, at fortjeneste, der  

 konstateres ved gaveoverdragelse, ligestilles med fortjeneste, der opnås ved  

 salg, men efter praksis antages spekulationsbeskatning dog i visse tilfælde  

 at kunne gennemføres også, hvor spekulationsobjektet bortgives, se  

 lsr.1969.113. En bortgivelse af spekulationsobjektet indicerer dog normalt,  

 at den oprindelige spekulationshensigt må anses opgivet, se lsr.1967.37 og  

 1976.129.
 Det antages i praksis, at en oprindelig foreliggende spekulationshensigt  

 ved erhvervelsen kan opgives med den virkning, at der ikke kan gennemføres  

 nogen beskatning ved afståelse.
 AL § 30 og LOSI § 3 opretholder muligheden for beskatning af fortjenester  

 på driftsmidler og rettigheder ud fra et spekulationssynspunkt.
 Om beskatning af fortjeneste på goodwill, se L 6.2.2.
 Om beskatning af kursavancer på pantebreve m.v. ud fra et  

 spekulationssynspunkt, se E 5.3.1.2.
1.2.2. Gaver, arv og forskud på arv Efter SL § 5 b skal gaver, der er omfattet af afsnit III i lov om afgift  

 af arv og gave, ikke medregnes ved opgørelsen af den skattepligtige indkomst.
På tilsvarende måde er forskud på såvel falden som ikke falden arv  

 fritaget for indkomstbeskatning, uanset slægtsforholdet mellem yder og  

 modtager.
Arv kan, hvad enten der er tale om arv efter loven eller efter  

 testamente, aldrig beskattes som skattepligtig indkomst, men der vil ved  

 arvedelingen kunne forekomme gavedispositioner, der kan udløse beskatning.
Se  

 E 4.1.6.
1.2.3. Erstatninger og forsikrings- ydelser Den skattemæssige behandling af en modtagen erstatning, svarer som  

 udgangspunkt til den skattemæssige behandling af det erstatningen vedrører.
Efter SL § 5 b er brandforsikringserstatninger ikke  

 indkomstskattepligtige, men denne bestemmelse må dog forstås med den  

 modifikation, at brandskade - og andre erstatninger, der modtages som  

 erstatning for tab af formuegoder, i almindelighed behandles som  

 afståelsesvederlag, hvilket udtrykkeligt er fastslået i bl.a.
AL, EBL, LOSI  

 og husdyrbesætningsloven.
 Om ekspropriationserstatninger, se H 2.3.
Oprydningserstatning efter brandskade på en fast ejendom henregnes som  

 selve branderstatningen til afståelsessummen for bygningerne.
De faktisk  

 afholdte udgifter til oprydning efter branden kan fragå i afståelsessummen,  

 lsr.1985.35.
I lsr.1985.36 blev en oprydningserstatning anset for skattepligtig  

 almindelig indkomst som arbejdsvederlag til skatteyderen, der havde påtaget  

 sig at udføre arbejdet selv.
Efter skattedepartementets opfattelse  

 forudsætter en sådan beskatning, at skadelidtes arbejde med udbedring af  

 skaden er omfattet af gældende praksis om beskatning af værdien af eget  

 arbejde, jfr.
L.3.2.
 Periodisk løbende erstatningsydelser er normalt indkomstskattepligtige.  

 Engangserstatninger til dækning af et konkret indtægtstab, f.eks. en  

 erstatning for tabt arbejdsfortjeneste, for driftstab eller for mistet  

 lejeindtægt, skal ligeledes medregnes i den skattepligtige indkomst.
 Godtgørelse, ydet i anledning af et negativt momstilsvar, blev anset for  

 at være en kompensation, ydet til dækning af renter, mistet som følge af  

 udbetalingsfristens overskridelse, og erstatningen for disse indtægter anses  

 derefter for at være indkomstskattepligtig, skd.64.41.
På grund af visse formalitetsmangler, som hans revisionsfirma havde  

 påtaget sig ansvaret for, og fra hvilke der ikke var hjemmel til at  

 dispensere - var en skatteyder gået glip af muligheden for at foretage  

 henlæggelse til investeringsfond.
Revisionsfirmaet ydede en erstatning på  

 30.000 kr.
Den del af erstatningsbeløbet, der kunne henføres til den forøgede  

 formueskat (13.831 kr.) og 8%-tillægget til restskatten i henhold til KL §  

 61, stk.2 (7.772 kr.), som ikke kunne genindvindes ved den fremtidige  

 skattebetaling blev ikke anset for skattepligtig, hvorimod den resterende del  

 af erstatningsbeløbet, der var kompensation for den forøgede indkomstskat  

 skulle beskattes, jfr.
VLD af 27. aug. 1984 (skd. 72.100).
Et revisionsfirma havde fejlagtigt meddelt en klient, at han ved  

 udbetaling af ca. 300.000 kr. i overskydende skat ville modtage en skattefri  

 godtgørelse på 5 pct.
Da klienten i henhold til KL §62, stk.3, kun var  

 berettiget til 5 pct.s godtgørelse af et beløb på kr. 100.000, udbetalte  

 revisionsfirmaets forsikringsselskab en erstatning på 10.319 kr. for ikke  

 modtaget godtgørelse.
Lsr. fastslog, at uanset forsikringsselskabet havde  

 udbetalt erstatningen under forudsætning af, at den var skattefri, skulle  

 erstatningen medregnes til klientens skattepligtige indkomst, idet KL alene  

 hjemler skattefrihed for et 5 pct.s tillæg vedrørende overskydende skat  

 indtil 100.000 kr., lsr.1982.39.
Skatteyder modtog fra en advokats forsikringsselskab en erstatning på  

 60.000 kr. som følge af, at advokaten ikke havde sørget for den nødvendige  

 registrering m.v. af et A/S, hvorved dette ikke blev gyldigt stiftet.
Lsr.  

 fastslog, at i det omfang erstatningen dækkede forøgede revisoromkostninger,  

 der var fratrukket i den skattepligtige indkomst, skulle erstatningsbeløbet  

 medregnes til den skattepligtige indkomst, hvorimod det beløb, der antoges at  

 dække den ved den ændrede beskatningsform skete forøgelse af skatterne, ikke  

 skulle medregnes, da skatterne var den skattepligtige indkomst uvedkommende,  

 lsr.1982.40.
 En erstatning for forekomst af flyvehavre på en nyerhvervet  

 landbrugsejendom har lsr. anset for indkomstskattepligtig, da der ikke var  

 tale om en varig forringelse af ejendommens værdi, lsr.1981.42.
En skatteyder havde i en lang årrække haft bundgarnspladser i  

 Storstrømmen.
I forbindelse med bygningen af Farøbroerne blev et område  

 afspærret for fiskeri i 1980, og skatteyderen havde i den anledning fået  

 tildelt en erstatning for tabet af bundgarnsrettigheder på 18.000 kr. i hvert  

 af årene 1980 og 1981.
Fordelingen af bundgarnspladserne til fiskere i området blev foretaget af  

 fiskerikontrollen for en 6-årig periode, og efter periodens udløb kunne der  

 påny søges om bundgarnspladser, idet disse fordeles ved lodtrækning.
Der blev  

 ikke betalt leje eller anden form for gebyr for retten til at benytte de  

 pågældende bundgarnspladser.
 Vejdirektoratet havde udtalt, at de udbetalte erstatningsbeløb skulle  

 dække såvel tab af fiskerettigheder som heraf følgende indtægtstab, og at  

 erstatningsbeløbene skønsmæssigt måtte anslås fordelt med halvdelen til tab  

 af fiskerettigheder og halvdelen til selve indtægtstabet.
 Skatteyderens revisor nedlagde påstand om, at halvdelen af den udbetalte  

 erstatning blev anset som en erstatning, omfattet af LOSI § 2, nr.5, om  

 lejekontraktsopgivelse m.v.
 Den udbetalte erstatning kunne ifølge landsskatteretten ikke anses  

 omfattet af LOSI § 2, nr.5, som påstået af revisor, da fiskeretten ikke kunne  

 sidestilles med en udbytte-, forpagtnings- eller ejekontrakt.
 Ved de udbetalte erstatninger måtte der udover dækning af indtægtstabet  

 anses at være ydet erstatning for tab af selve indkomstkilden, og i  

 overensstemmelse med den af vejmyndighederne anslåede fordeling kunne  

 halvdelen af erstatningsydelsen anses som en ikke-indkomstskattepligtig  

 formueerstatning, Skat 1986.8.514.
I forbindelse med et revisorinteressentskabs opløsning havde parterne  

 aftalt en konkurrenceklausul, hvorefter der skulle betales erstatning, hvis  

 en af parterne overtog den andens klienter efter interessentskabets  

 opløsning.
En erstatning ydet i henhold hertil blev anset for almindelig  

 indkomstskattepligtig som henhørende under parternes næring, Skat 1987.7.514.
Erstatninger for forstyrrelse af stilling og forhold samt erstatninger for  

 rent private udgifter skal normalt ikke medregnes ved indkomstopgørelsen.
Det  

 samme er tilfældet med erstatninger for ærekrænkelser samt erstatning for  

 svie og smerte, lyde og vansir.
Ligeledes er det antaget, at erstatning for  

 opgivelse af eneretten til et familienavn er skattefri.
Afløsningssummer Hvor en ellers indkomstskattepligtig, løbende ydelse afløses af en  

 engangsudbetaling, vil der som regel foreligge en ikke-indkomstskattepligtig  

 formueforøgelse.
En afløsningssum for f.eks. en løbende  

 invaliditetserstatning, et løbende underholdsbidrag eller en løbende ydelse  

 som omhandlet i LL § 12 skal således ifølge praksis ikke medregnes som  

 skattepligtig indkomst.
En forudsætning er dog, at afløsningssummen ikke  

 overstiger de løbende ydelsers kapitalværdi på tidspunktet for beslutningen  

 om afløsning af den løbende ydelse med et engangsbeløb.
Den relevante  

 kapitalværdi på afløsningstidspunktet må opgøres efter reglerne i  

 bekendtgørelse nr.855 af 4.dec. 1986 om arve- og gaveafgift.
1.3. Skattefri indtægter I en række tilfælde har man fundet det påkrævet positivt i  

 skattelovgivningen at fastslå skattefrihed for visse indtægter, idet  

 fritagelse for beskatning ikke i alle tilfælde kan opnås ved en fortolkning  

 af reglerne i SL §§ 4-5.
1.3.1. SL § 5 d og LL § 9, stk.5 Ifølge SL § 5 d er dagpenge- og rejsegodtgørelse under udførelse af  

 offentlige hverv, der gør det nødvendigt for den pågældende at tage ophold  

 uden for hans hjemstedskommune, ikke skattepligtige.
 Og tilsvarende bestemmes det nu i LL § 9, stk.5, at godtgørelser, der  

 udbetales af en arbejdsgiver, for lønmodtagerens rejse- og  

 befordringsudgifter fra og med indkomståret 1987 ikke skal medregnes ved  

 indkomstopgørelsen, såfremt godtgørelsen ikke overstiger satser, der  

 fastsættes af ligningsrådet.
 Om den nærmere fortolkning af de nævnte bestemmelser henvises til D 1.6.
1.3.2. LL § 7 LL § 7 hjemler skattefrihed for indtægter af vidt forskellig karakter,  

 uden at skattefriheden bygger på noget fælles synspunkt.
Det drejer sig dels  

 om nogle understøttelser og hædersgaver til deltagerne i de to verdenskrige  

 og disses efterladte, dels om en række socialt eller medicinsk betingede  

 ydelser og dels om nogle ydelser, hvis størrelse er fastsat under hensyn til  

 skattefriheden:
§ 7 a og 7 v Indsamlede hædersgaver.
Hæderspriser, der udbetales i henhold til  

 Nobelstiftelsens Grundstadgar, samt Nordisk Råds Litteratur- og Musikpris.
§ 7 b-7 h samt § 7 k-7 m Hædersgaver og understøttelser med oprindelse i de to verdenskrige eller  

 større skibskatastrofer.
§ 7 i og 7 p Invaliditetsbeløb, invaliditetsydelser og førtidsbeløb, der er udbetalt i  

 henhold til lov om invalidepension og førtidspension m.v., (lov om social  

 pension), personlige tillæg og invaliditets-, bistands- og plejetillæg, der  

 er udbetalt i henhold til lov om invalidepension og førtidspension m.v. eller  

 folkepensionsloven (lov om social pension) samt børnetilskud og  

 ungdomsydelsen efter loven om børnetilskud og andre familieydelser.
§ 7 j Understøttelser og andre lignende ydelser, der af offentlige myndigheder  

 og institutioner udredes i henhold til lov om social istand.
§ 7 n Erstatning efter lov nr.219 af 23.april 1986 om erstatning for skader ved  

 LSD-behandling, udbetalt den 1.juni 1986 og senere.
§ 7 o Beløb, der hidrører fra udbetaling af beboerindskud i almennyttigt  

 boligbyggeri.
§ 7 r og 7 s Udbetalinger, hvis størrelse er fastsat af det offentlige under  

 hensyntagen til skattefriheden (visse tillæg til udenrigsministeriets  

 tjenestemænd og værdien af soldaters frie ophold).
§ 7 t Erstatninger, der udredes i henhold til forligsaftale af 5.november 1969  

 mellem det svenske aktieselskab Astra og repræsentanter for neurosedynskadede  

 børn (thalidomidskadede børn).
§ 7 x Engangsbeløb efter lov om arbejdsskadeforsikring, lov om erstatning til  

 tilskadekomne værnepligtige m.fl. og lov om erstatning for  

 vaccinationsskader.
Bestemmelsen omfatter alene de engangsbeløb, der  

 udbetales ved udgangen af den måned, hvori den erstatningsberettigede fylder  

 67 år.
§ 7 y Beløb, der indbetales af plejeforældre på en uddannelseskonto efter lov om  

 uddannelsesopsparing eller opspares i henhold til en boligsparekontrakt efter  

 lov om boligsparekontrakter.
§ 7 z Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at støtte socialt eller  

 sygdomsbekæmpende arbejde.
Ydelser fra en fond m.v., der overstiger 5.000 kr.  

 inden for et kalenderår, medregnes dog til den skattepligtige indkomst med  

 den del af værdien, der overstiger 5.000 kr.
 Udenlandske socialforsikringsydelser og erstatninger udbetalt i henhold  

 til udenlandsk ulykkesforsikringslovgivning er ikke omfattet af  

 skattefritagelsesbestemmelsen i LL § 7, se lsr.1981.52 og 1982.188.
1.3.3. LL § 7 F 7 G, 7 H, 7 I og 7 J Ifølge LL § 7 F skal følgende ydelser ikke medregnes i den skattepligtige  

 indkomst:
 1) boligstøtte ydet i henhold til lov om individuel boligstøtte.
 2) tilskud efter § 37, stk.1-3, § 40, stk.1-2, § 44, stk. 2, § 45, stk.1,  

 § 46, stk.1-2, § 47, stk.1, og § 62, stk.2, i lov om byfornyelse og  

 boligforbedring.
 3) tilskud efter saneringslovens § 64 a, stk.1, og § 64 b, stk.1-2.
 Se endvidere G 5.1.2.
 Den del af udgifterne, som svarer til de foran nævnte skattefri tilskud  

 m.v., kan ikke fradrages ved indkomstopgørelsen eller medregnes ved  

 opgørelsen af grundlaget for skattemæssige afskrivninger og medregnes ikke  

 til anskaffelsessummen ved opgørelse af skattepligtig fortjeneste ved  

 afståelse af fast ejendom.
 Ifølge LL § 7 G skal der til indkomsten heller ikke medregnes udlodning af  

 beløb fra en andelsboligforening til andelshaverne, i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk.1, eller saneringslovens § 64 c.
 Se den udførlige redegørelse om disse bestemmelser, som findes i skd.cirk.  

 af 21.oktober 1983 om ændringer i LL.
AUD-bidrag Bidrag til arbejdsmarkedsuddannelsesfonden, som arbejdsgiveren har  

 tilbageholdt i arbejdstagerens løn, skal ikke medregnes i indkomsten ifølge  

 LL § 7 H.
LL § 7 I Beløb, der af staten udbetales som inflationsgaranti i forbindelse med  

 Danmarks Skibskreditfonds udstedelse af indeksregulerede obligationer til  

 finansiering af ny- og ombygning af skibe, er ifølge LL § 7 I skattefri for  

 låntager.
LL § 7 J Afdragsbidrag, der efter §§ 2a-2c i lov om indeksregulerede realkreditlån  

 m.fl. af staten ydes til jordbrugslån, er ifølge LL § 7 J skattefri for  

 låntager.
Denne bestemmelse har virkning fra 1.april 1986.
1.3.4. Visse indtægter ved spil Efter SL § 4 skal indtægter ved spil, herunder lotterispil, samt ved  

 væddemål medregnes ved indkomstopgørelsen, men en lang række gevinster fra  

 lotterispil, tipning og præmieobligationer er dog undtagne fra skattepligt,  

 jfr. nærmere E 4.6.
1.3.5. Bidrag samt renter og bonus - pensionsordninger Med hjemmel i pensionsbeskatningslovens § 19 medregnes ikke ved  

 indkomstopgørelsen beløb, der af arbejdsgiveren indbetales til en af PL,  

 kap.I omfattet pensionsordning for arbejdstageren.
Det samme gælder  

 indbetalinger fra en tidligere arbejdsgiver til en pensionsordning med  

 løbende udbetalinger.
Ifølge PL § 45 er bonus og renter m.v. vedrørende en  

 ordning, som er omfattet af lovens kap.I, fritaget for beskatning.
Efter  

 bekg. nr.776 af 20.nov.1986 er der skattefrihed for renter, der tilskrives  

 (eller påløber) på børneopsparings- og selvpensioneringskonti i  

 bindingsperioden, hvorimod renter, der tilskrives (eller påløber) efter  

 bindingsperiodens udløb, skal medregnes i den skattepligtige indkomst, se I  

 3.4.
1.3.6. Boligopsparingspræmier Præmier, der ydes af staten på boligopsparingskonti, er i henhold til § 8  

 i lovbkg. nr.145 af 20.marts 1987 ikke indkomstskattepligtige, hvorimod  

 renter, der af pengeinstitutter tilskrives sådanne konti, er  

 indkomstskattepligtige.
1.3.7. Visse legater Under visse betingelser skal legater, der ydes til gennemførelse af en  

 studierejse eller til gennemførelse af et videnskabeligt arbejde, ikke  

 beskattes, se E 3.5.2.
1.3.8. Omkostningstillæg - MF De omkostningstillæg, der ydes medlemmer af folketinget med beløb, der  

 varierer efter medlemmets bopæl, er efter lov om valg til folketinget  

 skattefri.
1.3.9. Stipendier til udlændinge Stipendiater fra udviklingslandene kan fritages for beskatning af de  

 stipendier, som de modtager her fra landet eller fra udlandet, jfr. den ved  

 tekstanmærkning til §1 på de årlige finanslove givne bemyndigelse til  

 ministeren for skatter og afgifter.
 Ansøgning indsendes til skattedepartementet.
1.3.10. Børnefamilieydelsen Den i lov nr.146 af 19.marts 1986 omhandlede børnefamilieydelse for børn  

 under 18 år er skattefri.
1.3.11. Hæmofilipatienter (blødere) Godtgørelse udbetalt til hæmofilipatienter (blødere) i henhold til bkg.  

 nr.581 af 2.sept. 1987 skal ikke medregnes ved komstopgørelsen.
1.4. Afkald på indtægt En skattepligtig indtægt skal som hovedregel medregnes ved  

 indkomstopgørelsen på tidspunktet for den endelige retserhvervelse, se C 3.1.
 Er der først erhvervet ret til en indkomst kan der således normalt ikke  

 tillægges et efterfølgende afkald på at oppebære indtægten skattemæssig  

 betydning, jfr. f.eks. lsr.1950.142, skd.76.753 og Skat 1987.2.133. (Er  

 indbragt for domstolene).
 Med hensyn til skattepligtige gaveindkomster, kan ligningsrådet give  

 tilladelse til en omgørelse af gavedispositionen, når selve gaveydelsen  

 medfører skattepligt, og denne konsekvens var upåregnelig.
Såfremt der gives afkald på at oppebære en indtægt, før denne indkomst  

 erhverves, skal der normalt ikke ske nogen beskatning.
Knyttes der  

 betingelser til afkaldet, således at der af vedkommende skatteyder disponeres  

 over den indtægt, der gives afkald på, skal indkomsten dog beskattes.
Det er med andre ord en forudsætning, at der gives et blankt afkald  

 overfor den, der i givet fald skulle have udredet vederlaget.
Der kan f.eks.  

 ikke ske nogen beskatning af en skuespiller, der uden vederlag optræder for  

 en velgørende forening, hvorimod beskatning skal ske, såfremt der optrædes  

 »gratis« imod, at der betales et beløb til et af skuespilleren  

 nærmere angivet formål, jfr. lsr.1973.122 (blankt afkald), 1974.29  

 (dispositivt afkald), skd.28.89 (dispositivt afkald).
I SD-cirk.nr. 379 af 25.marts 1974 meddeles det, at  

 arbejdstagerrepræsentanter i bestyrelser for aktieselskaber og  

 anpartsselskaber er indkomstskattepligtige af bestyrelseshonorar, der  

 tilkommer dem, selv om de overfor selskabet har givet afkald på honoraret til  

 fordel for trediemand f.eks.
LO, en lokal fagforening, en socialfond el.lign.  

 Dette gælder selv om den pågældende på forhånd uigenkaldeligt forpligter sig  

 til sådant (dispositivt) afkald for hele det tidsrum, hvori han er medlem af  

 bestyrelsen.
Beskatning af bestyrelseshonoraret hos bestyrelsesmedlemmet kan  

 kun undlades, når han på forhånd giver bindende afkald på honorar direkte  

 overfor selskabet uden forbehold af nogen art med hensyn til beløbets  

 anvendelse.
Forældre og børn, der yder vederlagsfri arbejdsindsats ved rengøring,  

 reparationer m.v. på privatskoler, er ikke skattepligtige af værdien af det  

 præsterede arbejde, heller ikke hvor arbejdet iøvrigt ligger indenfor den  

 pågældendes erhverv.
Skattefriheden bortfalder dog, såfremt forældrene f.eks.  

 af hensyn til skolens opnåelse af statstilskud udskriver regninger med  

 angivelse af arbejdets værdi.
En tandlæge havde for tandlægebehandling af sin svigerfader udstedt  

 kvitterede regninger lydende på normalt honorar.
Svigerfaderen havde på  

 grundlag heraf modtaget delvis refusion fra Fortsættelsessygekassen Danmark  

 og betalt det modtagne beløb til svigersønnen, der eftergav svigerfaderen det  

 resterende beløb.
Tandlægen anførte, at det kun havde været meningen, at  

 svigerfaderen skulle betale et beløb svarende til de modtagne refusionsbeløb  

 og havde derfor kun indtægtsført disse beløb.
Da der var udstedt kvitteret  

 regning som grundlag for refusionen fra sygekassen fandt landsskatteretten,  

 at forholdet måtte betragtes som et efterfølgende afkald, og at  

 regningsbeløbene derfor skulle medregnes i den skattepligtige indkomst med  

 det fulde pålydende, lsr.1986.3.
 Om afkald på betaling af renter, se E 5.1.7.
Hovedaktionær - selskab I SD-cirk. nr.437 af 5.11.1975, jfr.
SD-cirk. nr.452 af 11.2.1976 fastslås  

 det, at ligningsmyndighederne normalt må acceptere det mellem en  

 hovedaktionær og det beherskede selskab fastsatte arbejdsvederlag, selv om  

 det er lavt i forhold til en normal aflønning.
I HD af 21. juni 1983 (skd.  

 67.414) blev en direktørs efterfølgende gageafkald til fordel for et af ham  

 domineret selskab, hvis indtjening og ekspansion var afgørende afhængig af  

 hans personlige arbejdsindsats, dog ikke anset for bindende ved hans  

 skatteansættelse.
 Se E 5.1.7 om hovedaktionærers rentefri udlån til selskabet samt afsnit SC  

 1.1.1 i ligningsvejledningen, selskaber, om indkomstoverførsel mellem  

 hovedaktionær og selskab.
2. Fradrag i bruttoindkomsten Beløb, der er anvendt til afholdelse af driftsomkostninger eller til  

 renter eller til vedligeholdelse og forsikring af de af den skattepligtiges  

 ejendele, hvis udbytte beregnes som indkomst, kan fradrages i  

 bruttoindkomsten, jfr.
SL § 6. Herudover kan der med hjemmel i særlige  

 lovbestemmelser foretages forskellige fradrag, der ikke har direkte relation  

 til indkomsterhvervelsen, men som tilsigter en indkomstfordeling eller en  

 forskydning af beskatningstidspunktet, jfr. f.eks.
LL §§ 10-11 og 12 samt  

 reglerne i PL.
 I afsnit L 4 gennemgås en række af de hyppigst forekommende omkostninger i  

 en erhvervsvirksomhed.
2.1. SL § 6 a - Driftsomkostninger Det fremgår af SL § 6 a, at det alene er udgifter til erhvervelse, sikring  

 og vedligeholdelse af indkomsten, der kan fradrages.
 Driftsomkostningsbegrebet skal afgrænses over for på den ene side de ikke  

 fradragsberettigede private udgifter og på den anden side over for  

 etablerings- eller formueudgifter, der heller ikke er fradragsberettigede,  

 men eventuelt er afskrivningsberettigede efter reglerne i AL, LL, LOSI eller  

 SL § 6a.
Selv om en række udgifter til dækning af personlige fornødenheder i al  

 fald indirekte er af betydning for erhvervelse, sikring og vedligeholdelse af  

 indkomsten, kan udgifter, der har karakter af sædvanligt privatforbrug, ikke  

 fradrages ved indkomstopgørelsen.
Der kan således i almindelighed ikke  

 foretages fradrag for udgifter til beklædning og fortæring.
 En tandlæge fratrak ved sin indkomstopgørelse udgifter til briller.  

 Landsskatteretten fandt bl.a. under hensyn til, at der ikke var tale om  

 specielle arbejdsbriller, men almindelige briller, at udgiften måtte anses  

 for en ikke-fradragsberettiget privatudgift, lsr.1982.126.
 I ØLD af 4. juni 1984 (skd. 71.760) blev en regnskabschef nægtet fradrag  

 for udgift på 9.550 kr. til børnepasning.
 Kan der påvises en direkte sammenhæng mellem indkomsterhvervelsen og  

 konkrete udgifter til fortæring eller beklædning, kan der dog foretages et  

 fradrag for påviste merudgifter til fortæring og eklædning.
 Udgifter, der i og for sig har karakter af driftsomkostninger, beskæres i  

 praksis ofte med en privat andel, f.eks. kørselsudgifter,  

 repræsentationsudgifter, kursusudgifter o.lign.
En udgift behøver ikke udelukkende at vedrøre indkomsterhvervelsen i et  

 enkelt år for at kunne fratrækkes.
Således anerkendte Højesteret fradrag for  

 udgifter, som en virksomhed havde afholdt for at sikre sin ret til fortsat at  

 anvende nogle marconirør samt for at undgå et erstatningskrav for påstået  

 tidligere retsstridig anvendelse af disse rør, uagtet udgifterne berørte  

 selskabets indkomsterhvervelse over en årrække, UfR 1942.335 H (Skandinavisk  

 Grammofon).
I UfR 1963.954 H (Knuth) gav Højesteret en godsejer fradragsret for de  

 engangsbeløb han havde betalt fire funktionærer som kompensation for deres  

 dårlige aflønning gennem en årrække.
Retten lagde til grund, at han,  

 »uanset at han ikke havde påtaget sig nogen retlig forpligtelse i så  

 henseende, som mangeårig arbejdsgiver for de pågældende funktionærer har følt  

 sig forpligtet til, når forholdene tillod det, at yde dem en godtgørelse i  

 anledning af, at deres lønninger havde ligget ikke uvæsentligt lavere end det  

 for tilsvarende stillinger sædvanlige.
Når henses hertil og til, at de ydede  

 beløb efter det foreliggende - herunder indtjeningen i det pågældende år,  

 hvor appellanten afhændede avlsgården, men beholdt skoven - ikke kan anses at  

 ligge uden for det rimelige, findes ydelserne at måtte anses som en under  

 ejendommens drift hørende udgift, der i medfør af statskattelovens § 6, stk.  

 1a, er fradragsberettigede«.
I UfR 1959.69 H var spørgsmålet, om der kunne godkendes fradrag for  

 revisor- og advokatudgifter, som en interessent havde afholdt i forbindelse  

 med omdannelse af interessentskabet til aktieselskab.
Skatteyderen henviste  

 til, at udgifterne var afholdt for at sikre og vedligeholde hans  

 hovedindkomst som direktør og bestyrelsesmedlem, hvilken indkomst var større  

 end aktieudbyttet, hvorimod finansministeriet i sin procedure fastholdt, at  

 udgiften primært var afholdt for at sikre hans formueinteresser, nemlig  

 fordelingen af aktierne i det nystiftede selskab.
I højesteretsdommen  

 henvises der til, at de afholdte udgifter kun indirekte kunne siges at have  

 betydning for skatteyderens indkomst, medens de direkte er afholdt med  

 henblik på bevarelse af formuen, hvorefter fradraget blev nægtet.
Tilskud fra et moderselskab til et datterselskab er i almindelighed ikke  

 fradragsberettiget, jfr. f.eks. ØLD af 8. sept. 1987, hvor et moderselskabs  

 tilskud til et udenlandsk datterselskab til udligning af dettes  

 driftsunderskud ikke blev anset for fradragsberettiget ved moderselskabets  

 indkomstopgørelse, jfr.
Skat 1987.11.778 (dommen er anket). Der kan dog være  

 situationer, hvor fradrag for tilskud indrømmes.
I UfR 1976.60 H (Esso) statueredes, at selskabets tilskud til dækning af  

 underskud i datterselskaber, som drev tankstationer, og som i kortere eller  

 længere tid ikke kunne drives uden underskud, var fradragsberettigede.
Disse  

 tilskud findes »efter det anførte at have været et sådant naturligt led  

 i selskabets virksomhed, at de som driftsudgifter har kunnet bringes til  

 fradrag i selskabets indkomst, uanset at dette ikke er sambeskattet med  

 datterselskaberne.« Endvidere foreligger UfR 1980.712 H jfr. skd.55.325 (Trælastkompagniet),  

 hvor Højesteret statuerede, at selskabet havde fradragsret for den årlige  

 noteringsafgift til fondsbørsen og udgifter til ændringer i vedtægterne, som  

 var nødvendige for at den hidtidige virksomhed kunne fortsættes.
 Flertallet i Højesteret udtaler i dommen:
 Efter det foreliggende, herunder den i dommen gengivne erklæring fra  

 repræsentantskabet for Fondsbørsens medlemmer, findes optagelsen af  

 selskabets aktier til notering på børsen at være af en sådan betydning for  

 selskabets status og almindelige omdømme og dermed for dets  

 indtjeningsmuligheder, at de årlige udgifter til den i § 8 i loven om  

 Københavns Fondsbørs nr. 220 af 7. juni 1972 hjemlede noteringsafgift må  

 anses for en fradragsberettiget driftsudgift efter statsskattelovens § 6,  

 stk. 1, litra a.
De foretagne ændringer af selskabets vedtægter var ubestridt alene  

 foranlediget af de ved aktieselskabsloven af 1973 gennemførte ændringer, der  

 efter lovens § 164, stk. 1, nr. 2, krævedes indarbejdet i vedtægterne vor at  

 bringe disse i overensstemmelse med lovens krav, og undladelse heraf ville  

 efter bestemmelsens stk. 3 medføre selskabets opløsning.
Under disse  

 omstændigheder findes også udgifterne til vedtægtsændringerne som ved dommen  

 antaget at måtte anses som fradragsberettigede driftsudgifter.
 Udgifter til omtrykning af eksisterende aktiebreve, således at de opfylder  

 forskrifterne fra fondsbørsen for børsnoterede aktier, blev anset for  

 fradragsberettigede, selv om børsen ikke havde stillet krav om nytrykning.
 Trykningsudgiften for nye aktier i forbindelse med udvidelse af  

 aktiekapital, kan derimod ikke fradrages, lsr.1982.118.
Kapitaltilførselsafgift er ikke fradragsberettiget.
Dette gælder såvel ved  

 frivillig som lovpåbudt kapitaludvidelse, idet kapitaltilførselsafgiften  

 vedrører selskabets indkomstgrundlag, Skat 1986.2.169.
En bank afholdte i forbindelse med en udvidelse af aktiekapitalen udgifter  

 til formularsæt, tegningsindbydelser, interimsbeviser, annoncering, gebyr til  

 Aktieselskabsregisteret, aktiebreve og kuponer, tegningsprovision samt  

 kapitaltilførselsafgift.
Kapitaludvidelsen skyldtes bestemmelser i bankloven  

 om, at egenkapitalen skal udgøre mindst 8% af bankens samlede gælds- og  

 garantiforpligtelser.
Under hensyn til, at udgifterne var afholdt i  

 forbindelse med tilvejebringelse af ny kapital, fandt landsskatteretten, at  

 udgifterne måtte anses for at vedrøre kapitalgrundlaget, hvorfor de hverken  

 var fradrags- eller fskrivningsberettigede i henhold til SL § 6 a, jfr.
Skat  

 87.12.882.
 I HD af 7.december 1983 (skd.69/284) (Segaltmøllen) fik et selskab fradrag  

 for betaling af en tidligere samarbejdspartners gæld til tredjemand, idet to  

 nye samarbejdspartnere som betingelse for fortsat samarbejde krævede, at  

 selskabet betalte den omhandlede gæld for at skaffe ro om selskabet.  

 Betalingen af gælden ansås at have haft en sådan tilknytning til den løbende  

 drift, at den måtte anses for en fradragsberettiget driftsomkostning.
Et skibsværft var bruger af en sluse og havde påtaget sig visse  

 forpligtelser med hensyn til slusens drift og eventuelle nedrivning.
Værftet  

 fik under hensyn hertil og til slusens betydning for værftets fremtidige  

 indtægtserhvervelse sin andel i udgifterne til anlægget af slusen godkendt  

 som afskrivningsberettiget efter SL § 6 a, idet det fandtes uden betydning,  

 at værftet ikke var ejer af slusen, hvilket alene skyldtes bestemmelse  

 truffet af en anden offentlig myndighed, jfr.
HD af 14.dec. 1984  

 (skd.73.313).
På grundlag af Højesterets dom må erhvervsdrivendes bidrag til anlæg af  

 offentlige gågader og parkeringspladser anses for afskrivningsberettigede  

 efter SL § 6 a.
Afskrivningsperioden kan i almindelighed sættes til 30 år.  

 Det forudsættes herved, at anlæggene er udsat for en sådan fysisk  

 forringelse, at værdien ikke kan opretholdes gennem normal vedligeholdelse,  

 Skat 1987.2.144 og 1987.5.329.
 Selskaber, der som lejere afholdt udgifter til udskibningsanlæg og  

 udgifter til forbedringer af en sejlrende, kunne afskrive udgifterne over 10  

 år i medfør af SL § 6 a, Skat 1987.2.144.
I HD af 10.maj 1985 (skd.75.667) blev en supermarkedskædes udgift til et  

 konsulentfirma, der skulle rådgive om mulighederne for etablering af butikker  

 i England, ikke anses for fradragsberettiget.
Retten anførte som begrundelse  

 herfor, at en udvidelse af selskabets virksomhed til at omfatte det  

 udenlandske marked vel kan vise sig at få erhvervsmæssig betydning for  

 selskabet, men omkostningerne til de forberedende undersøgelser, som  

 selskabet anså for nødvendige for at kunne optage nye aktiviteter og som  

 eventuelt ville resultere i ny indkomsterhvervelse, havde efter rettens  

 vurdering karakter af etableringsudgifter med langsigtet virkning.
Selskabet opnåede heller ikke fradrag for honoraret til et arkitektfirma,  

 der havde ydet ekspertbistand i forbindelse med selskabets undersøgelser  

 vedrørende mulighederne for at etablere nye varehuse og lavprisvarehuse i en  

 lang række kommuner her i landet.
Udgiften til arkitektbistand fandtes at  

 måtte anses for afholdt primært som en etableringsudgift med henblik på  

 bevarelse fremover af sagsøgerens indkomstkilde.
 Derimod blev udgift til en ejendomsmægler vedrørende førstegangsudlejning  

 efter ombygning af en af selskabets ialt 41 ejendomme ifølge VLD af 10.maj  

 1984 (skd.75.667) anset fradragsberettiget som afholdt som led i selskabets  

 omfattende erhvervsmæssige udlejningsvirksomhed, ligesom udgift til  

 markedsanalyse, som skulle bruges til at tilrettelægge markedsføringen i et  

 område, hvor selskabet i forvejen havde varehus og detailforretninger, blev  

 anset fradragsberettiget.
 I HD af 27.juni 1985 (skd.76.809) blev fradrag for udgifter til pålagte  

 inkasso-omkostninger m.v. nægtet under henvisning til, at sådanne udgifter  

 ikke kunne anses som naturlige og sædvanlige riftsomkostninger.
I HD af 10.dec. 1985 (Skat 1986.1.41) nægtes fradrag for kloakbidrag og  

 betalinger for tilslutning til fjernvarmeværk for en ubebygget industrigrund.  

 Grunden blev købt af et A/S i 1967 med henblik på udvidelse og udflytning af  

 den bestående produktion, der var spredt på flere forskellige lokaliteter.  

 Selskabet fandt imidlertid i 1969 en mere velegnet grund og solgte i 1980 den  

 oprindelige grund.
Under hensyn til at selskabet »ikke på noget  

 tidspunkt har udøvet erhvervsmæssig virksomhed på den ubebyggede grund«  

 fandt retten ikke, at de omhandlede beløb kunne fradrages i medfør af LL § 8  

 C eller SL § 6a.
 Et vognmandsfirma i Aalborg, der drev fragtmandskørsel mellem Aalborg og  

 København, havde indmeldt sig i en fragtmandshal i København og havde i  

 forbindelse hermed betalt et indskudsbeløb på 175.000 kr., som ifølge  

 foreningens vedtægter tilfalder foreningen endeligt og ikke tilbagebetales  

 ved fragtmandens udtræden af fragtmandshallen.
Spørgsmålet om fradragsret for indskuddet blev forelagt Højesteret, der  

 lagde til grund, at vognmandsfirmaets formål med at søge optagelse i  

 fragtmandshallen i det væsentligste var at sikre virksomhedens hidtidige  

 konkurrencedygtighed og indkomst.
Indskuddet fandtes herefter at måtte  

 betragtes som en driftsomkostning, der kunne afskrives efter SL § 6 a, HD af  

 20.maj 1987 (Skat 1987.7.493).
Arkitektudgifter, som blev afholdt med henblik på en eventuel nyindretning  

 af lokaler til et diskotek blev anset som ikke fradragsberettigede udgifter  

 afholdt til sikring af indtægtskilden i en ubestemt længere årrække, uanset  

 formålet med afholdelsen af udgiften i første række var at afskrække  

 konkurrenter fra at etablere et diskotek i samme område, jfr.
VLD af  

 23.oktober 1985 (Skat jan. 1986.12.330).
Indehaveren af to restaurationsvirksomheder havde i en årrække overtrådt  

 overenskomstens bestemmelser vedrørende minimumsgarantibetaling, overtid,  

 søn- og helligdagsbetaling og feriegodtgørelse for de ansatte.
Under et  

 mæglingsmøde, hvori deltog repræsentanter for arbejdsgiver- og  

 arbejdstagerorganisationerne blev der opnået enighed om, at det pålagdes  

 skatteyderen at efterbetale 150.000 kr. til tjenerforbundet for overtrædelse  

 af overenskomstens bestemmelser.
Landsretten fandt, at beløbet var fastsat ud fra et skøn over, hvad  

 skatteyderen havde sparet ved ikke at udbetale de ansatte overenskomstmæssig  

 løn, og at der ikke i den forbindelse havde været overvejelser om at  

 fastsætte en bod for overenskomstbrud.
Udgiften blev herefter anset for en i  

 medfør af statsskattelovens § 6 a fradragsberettiget lønudgift, jfr. ØLD af  

 8.okt.1986 (Skat 1986.10.594).
 Udgifter til rejser i forbindelse med tilsyn med en ejendom, der tilhørte  

 skatteyderen, men som var beboet af hans forældre, blev ikke anset som  

 fradragsberettigede driftsomkostninger, idet der ikke var tale om  

 erhvervsmæssig udleje til skatteyderens forældre, men om en aftægt, indrømmet  

 som vederlag i forbindelse med forældrenes afståelse af ejendommen, ØLD af  

 14.nov. 1986 (Skat 7.1.24).
Fire melmøller opkøbte sammen en konkurrerende mølle med henblik på  

 nedlæggelse af virksomheden for herved at dæmpe priskonkurrencen på markedet.  

 Ejendommen blev videresolgt med et tab, der i det væsentlige kunne tilskrives  

 en pålagt servitut, hvorefter der fremover ikke måtte finde mølledrift sted  

 på ejendommen.
Tabet kunne fradrages som en driftsomkostning efter SL § 6 a.
En benzinforhandler, der samtidig drev mekanikerværksted, ophørte med at  

 forhandle benzin.
I henhold til forhandlerkontrakten var han forpligtet til  

 at tilbagelevere anlægget til selskabet og han blev herved påført en udgift  

 til opgravning af benzintanke på 7.237 kr.
Landskatteretten fandt, at  

 udgiften måtte anses som udskudte driftsomkostninger, der forfaldt ved  

 kontraktens ophør, lsr.1984.23.
Pelsdyravlere, der ville optages som medlemmer i et andelsselskab, skulle  

 i en prøveperiode på 3 år betale en merpris pr. kg leveret foder.
Der var  

 ikke maksimum eller minimum på det samlede bidrag, som i øvrigt ikke blev  

 tilbagebetalt efter endt prøvetid.
Ved prøveperiodens udløb blev der taget  

 stilling til, om pelsdyravleren kunne optages som medlem.
Ligningsrådet  

 fandt, at den omhandlede merpris for foder efter sin karakter måtte anses for  

 en fradragsberettiget driftsudgift, jfr.
Skat 1987.9.671.
§ 8, stk.3 Den nødvendige afgrænsning mellem driftsomkostninger og formueudgifter  

 volder især vanskeligheder med hensyn til udgifter i forbindelse med  

 tilvejebringelse af kapital til erhvervsvirksomheder.
 Disse problemer er i et vist omfang løst ved bestemmelsen i LL § 8, stk.3,  

 der giver adgang til at fratrække løbende provisioner og præmier i  

 forbindelse med lånoptagelse, uanset hvilken brug der gøres af de lånte  

 midler (se F 3.3).
 Se ligeledes E 5.3.3.5 om kursgevinstlovens § 6 vedr. avance og tab på  

 fordringer og gæld i fremmed valuta.
Etableringsudgifter Egentlige startudgifter kan ikke fratrækkes ved indkomstopgørelsen, jfr.  

 SL § 6, sidste stk.
Fradrag er blevet nægtet for udgifter til næringsbrev,  

 lsr. 1941.152, erhvervelse af firmanavn, lsr. 1951.178, indmeldelsesgebyr i  

 dataservice-forening, lsr. 1972.127, optagelsesgebyr i fælles  

 kreditsalgsordning, lsr. 1961.130, betaling for stilling som  

 generalforhandler, lsr. 1976.34 og udgifter til indretning af lokaler, lsr.  

 1980.142.
 Den feriepengeforpligtelse, som en advokat overtog ved indtræden i  

 advokatfirmaet, blev anset for en etableringsudgift, der ikke kunne  

 fratrækkes, Skat 1987.8.603.
En herreekviperingshandler havde ved indmeldelse i en indkøbsforening  

 betalt et særligt kontingent på kr. 10.000 for medlemskab i det første år  

 udover det almindeligt løbende kontingent.
Landsskatteretten fandt, at det  

 omhandlede særlige kontingent måtte betragtes som en etableringsudgift, der  

 ikke var fradragsberettiget, ligesom man heller ikke fandt, at beløbet var  

 fradragsberettiget som reklame- eller rationaliseringsudgift, lsr.1983.19.
En fabrikant betalte i forbindelse med køb af et areal til udvidelse af de  

 eksisterende fabriksarealer et beløb på 400.000 kr. for at friholde et  

 tilgrænsende areal for boligbebyggelse.
Han sparede herved udgifter til  

 miljøforanstaltninger på selve fabriksanlægget.
Landsskatteretten fandt, at  

 udgiften hverken var fradrags- eller afskrivningsberettiget, men måtte anses  

 for en ikke fradragsberettiget etableringsudgift, lsr.1984.21.
Et anpartsselskab, der drev smedeforretning med salg og reparation af  

 landbrugsmaskiner, påbegyndte en transportvirksomhed, bestående i kørsel med  

 pakker m.v. for et minitransportselskab.
I forbindelse hermed blev der  

 stillet et depositum på 25.000 kr. til sikkerhed for krav, transportselskabet  

 måtte få mod anpartsselskabet i forbindelse med kørslen.
Som følge af  

 betalingsvanskeligheder hos minitransportselskabet ophørte kørslen efter ca.  

 10 mdr.s forløb, og det indskudte depositum måtte anses for tabt.
Da der var  

 tale om sikkerhedsstillelse i forbindelse med udvidelse af den hidtidige  

 virksomhed, blev tabet anset for et ikke fradragsberettiget formuetab,  

 lsr.1984.179.
 En erstatning, som en revisor i henhold til kontraktbestemmelser måtte  

 betale til sin tidligere arbejdsgiver for at medtage klienter fra denne til  

 eget firma, blev anset for en etableringsudgift i form af goodwill, der ikke  

 var fradragsberettiget, Skat 1987.9.662.
Etableringssynspunktet er modificeret ved flere kendelser fra  

 landsskatteretten.
Der er således givet fradrag for lejeudgifter vedrørende  

 tiden fra lejemålets indgåelse til åbningen af forretningen, lsr. 1971.142.  

 Se endvidere lsr. 1972.54, hvor der blev givet fradrag for lønudgifter  

 vedrørende tiden forud for forretningens åbning og Skat 1986.3.224, hvor  

 udgifter til annoncer, trykning af materialer m.v. i forbindelse med åbning  

 af en postordreforretning blev anset for fradragsberettigede.
Modsat blev der  

 i lsr. 1975.41 nægtet fradrag for huslejeudgifter, der vedrørte en periode,  

 der lå mere end 6 måneder forud for forretningens åbning.
Sammenfattende kan  

 siges, at udgifter, der har karakter af sædvanlige driftsudgifter, og som  

 afholdes i tiden umiddelbart forud for starten af virksomheden, er  

 radragsberettigede.
 Når en skatteyder påbegynder selvstændig virksomhed, eller en selvstændig  

 erhvervsdrivende udvider den hidtidige virksomhed ved optagelse f.eks. af en  

 ny produktion, kan det ved driften direkte opståede tab fratrækkes under  

 forudsætning af, at driften kommer i gang.
Selv om en planlagt virksomhed ikke kommer igang er der fradragsret for  

 sædvanlige løbende driftsudgifter (til husleje, lønninger, el, varme  

 o.lign.), som naturligt har måttet afholdes en kortere tid før starten af  

 virksomheden, jfr. bl.a. lsr.1973.127 og 1980.142. Derimod er fradrags- eller  

 afskrivningsretten for andre, mere ekstraordinære erhvervsudgifter betinget  

 af et igangværende, indtægtsgivende erhverv, således at disse forgæves  

 afholdte udgifter må behandles som ikke fradragsberettigede  

 etableringsudgifter.
Dette gælder f.eks. erstatning for misligholdelse af  

 kontrakt om varekøb, jfr. lsr.1985.21.
 Udgifter til forgæves afholdte projekter o.lign. er i almindelighed ikke  

 fradragsberettigede, se bl.a. lsr. 1971.30.
Et selskab afholdt udgifter til anlæg af en rørledning og et jernbanespor  

 i tilslutning til selskabets tanklager, der blev anvendt til opbevaring af  

 flydende ammoniak.
Projektet måtte imidlertid opgives, bl.a. som følge af  

 miljømæssige protester.
Landsretten lagde til grund, at anlægget, herunder  

 projekteringsudgifterne, i fuldført stand ville have været  

 afskrivningsberettiget, og da selskabet havde afholdt udgifterne ud fra  

 berettigede forventninger om at kunne opnå de fornødne tilladelser fra  

 myndighederne til projektets gennemførelse og alene kommunens ændrede  

 holdning til projektet havde hindret dets udførelse, fandt landsretten, at  

 selskabet kunne afskrive de forgæves afholdte udgifter i medfør af SL § 6 a,  

 jfr. ØLD af 12.okt. 1987 (Skat 1987.12.853).
 Et beløb, indbetalt i henhold til en eneforhandlingskontrakt, hvorefter  

 skatteyderen opnåede eneforhandling af salg af elektrokost, kunne ikke  

 fradrages som en driftsudgift, men kunne afskrives i henhold til LOSI § 15,  

 som et vederlag for en rettighed.
 Etableringsudgiftssynspunktet er modificeret ved flere konkrete  

 lovbestemmelser, især bestemmelserne i LL § 8, stk.1, § 8 B og § 8 C.
LL § 8, stk.1 Efter LL § 8, stk.1 gives der fradrag for udgifter, som i forbindelse med  

 den skattepligtiges erhverv er afholdt til rejse, reklame o.lign. med det  

 formål at opnå salg af varer og tjenesteydelser i det pågældende eller senere  

 indkomstår.
Reglen fortolkes således, at der er fradrag for rejseudgifter  

 m.v. ved etablering af nye markeder for en eksisterende virksomhed, men ikke  

 hvor der er tale om start af en ny virksomhed.
Det er endvidere en  

 betingelse, at formålet direkte har været at opnå salg af varer eller  

 tjenesteydelser.
Se L 4.2. og 4.7.
LL § 8 B og C Efter bestemmelsen i LL § 8 B kan udgifter, som afholdes til forsøgs- og  

 forskningsvirksomhed i tilknytning til den skattepligtiges erhverv, fradrages  

 ved opgørelsen af den skattepligtige indkomst, se L 4.11.
 Bestemmelsen i LL § 8 C giver fradrag for afgifter i anledning af en  

 virksomheds tilslutning til offentlig eller privat ejede anlæg, som har  

 erhvervsmæssig betydning for virksomheden, se G 5.2.5.
Generelt om driftsudgifter Hvis en udgift efter sin art må antages at være afholdt som et led i  

 indkomsterhvervelsen, vil der normalt ikke være grundlag for at kritisere  

 størrelsen eller den mere eller mindre rimelige begrundelse for udgiftens  

 afholdelse, se bl.a. lsr.1974.156. Noget andet er, at en udgifts  

 usædvanlighed ofte vil indgå i overvejelserne af, om der overhovedet er tale  

 om en driftsudgift eller om en privatudgift, eventuelt en delvis  

 privatudgift, se bl.a. lsr.1974.159 og lsr.1980.28 samt L 4.8, L 5.1 og L  

 5.3.
Den omstændighed, at en udgift er fremkaldt af eller har sammenhæng med  

 skatteyderens strafbare handlinger, udelukker ikke i sig selv fradragsret,  

 jfr.
UfR 1965.399 H, men normalt vil der dog ikke være fradragsret for  

 udgifter, der afholdes i forbindelse med en straffesag, cfr. dog  

 lsr.1963.139, hvorefter en kvindelig læge, der var tiltalt for ulovlig  

 svangerskabsafbrydelse, men som blev frifundet, fik fradrag for sine udgifter  

 i forbindelse med sagen, da en sådan sag blev anset som udslag af en med  

 hendes lægegerning forbundet driftsrisiko.
I en lang række andre tilfælde,  

 hvor driftsrisikobetragtningen ikke kunne anvendes, er fradrag nægtet, se  

 bl.a. lsr.1965.131.
Hvor der er tale om erstatningsydelser forvoldt ved forsætlig eller groft  

 uagtsomt forhold, synes der at være en tendens til at nægte fradragsret for  

 den ydede erstatning.
Erstatninger for skader forvoldt ved spirituskørsel kan  

 ikke fratrækkes.
Se L 4.9.
 Udgifter til bøder kan ikke betragtes som driftsomkostninger, se F.5.
2.2. Afskrivninger Efter SL § 6 a sidestilles ordinære afskrivninger med driftsomkostninger.  

 Afskrivningsregler findes nu nærmere udformet i afskrivningsloven samt i LOSI  

 § 15 for de fleste driftsaktivers vedkommende.
Med hjemmel i SL § 6 a gives  

 der bl.a. afskrivning på rationaliseringsudgifter, ombygningsudgifter i  

 lejede lokaler, bygninger på lejet grund og hjemfaldspligtige ejendomme.
Se  

 nærmere afsnit L og afsnit G.
I HD af 14.dec. 1984 (skd.73.313) blev der  

 givet afskrivning i medfør af SL § 6 a på udgifter til anlæg af en sluse.  

 Erhvervsdrivendes bidrag til anlæg af gågade kan ligeledes afskrives efter SL  

 § 6 a, se C 2.1.
Der findes forskellige afskrivningsmetoder.
Efter den lineære metode  

 foretages der år for år en konstant afskrivning, beregnet som en fast  

 procentdel af aktivets anskaffelsessum.
Efter den degressive  

 afskrivningsmetode - saldoværdimetoden - beregnes den årlige afskrivning med  

 en procent af den restværdi, som aktivet ved regnskabsårets begyndelse er  

 opført med, altså med de største afskrivninger i begyndelsen af  

 afskrivningsperioden.
Endelig forekommer der afskrivninger beregnet efter den  

 progressive metode, med små afskrivninger i begyndelsen af  

 afskrivningsperioden og med stigende afskrivninger henimod  

 afskrivningsperiodens slutning.
Denne sidste metode kendes her i landet kun  

 med hensyn til afskrivninger på hjemfaldspligtige bygninger.
 Saldoafskrivningsprincippet er gennemført for driftsmidler og skibe,  

 medens lineære afskrivninger anvendes ved afskrivninger på installationer i  

 ikke-afskrivningsberettigede ejendomme samt ved afskrivninger efter LOSI § 15  

 (rettigheder). For bygninger og andre installationer anvendes også lineære  

 afskrivninger, men med mulighed for forhøjede afskrivningsprocenter i en del  

 af afskrivningsperioden.
 Hvor der ikke er hjemmel for anden afskrivningsmåde, skal afskrivninger  

 foretages efter den lineære metode, f.eks. ved afskrivning på udgifter til  

 ombygning af lejede lokaler.
Ved ændring af AL i 1982 er der indført en pristalsregulering af  

 saldoværdien for driftsmidler m.v.
Før end årets skattemæssige afskrivning  

 foretages, skal der ske en pristalsregulering af årets begyndelsessaldo  

 nedsat med salgssummen for driftsmidler, der er solgt i indkomståret.  

 Pristalsreguleringen foretages på grundlag af reguleringspristallet, der har  

 januar 1980 = 100. Reguleringen sker med den procent, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
Statsskattedirektoratet  

 offentliggør hvert år den reguleringsprocent, der skal benyttes.
Se L 5.1.1.
 Ifølge AL § 19A, stk.1, skal anskaffelses- og afståelsessummen for  

 bygninger og installationer i afskrivningsberettigede bygninger omregnes til  

 kontantværdi efter reglerne i bekendtgørelse nr.523 af 28.september 1982 om  

 kontantværdiansættelse af overdragelssessummer.
AL § 19A, stk.2, indeholder en bestemmelse om pristalsregulering af  

 grundlaget for bygningsafskrivninger.
Pristalsreguleringen på bygningsområdet  

 foretages ved slutningen af indkomståret med den procent, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
Se G 6.1.9.2.
For de afskrivningsberettigede bygninger og installationer i sådanne  

 bygninger skal hele den kontantværdiansatte anskaffelsessum ristalsreguleres,  

 selv om der er afskrevet på bygninger m.v. i de foregående år.
Det har  

 sammenhæng med den afskrivningsmetode, der benyttes for bygninger m.v.
Ved  

 afskrivning efter den liniære etode reducerer den foretagne afskrivning ikke  

 - som ved saldoafskrivningen - afskrivningsgrundlaget.
Det er derfor hele  

 afskrivningsgrundlaget uden fradrag af eventuelle afskrivninger, der skal  

 pristalsreguleres.
Forlods afskrivninger og forskudsafskrivninger skal dog  

 fragå i den afskrivningsberettigede anskaffelsessum (afskrivningsgrundlaget).
Afskrivninger kan være frie eller bundne.
Ved frie afskrivninger tilkommer  

 der skatteyderen valgfrihed fra år til år med hensyn til afskrivningens  

 størrelse - eventuelt inden for visse rammer - og således at undladelse af  

 eller formindskelse af afskrivninger i et år giver ham mulighed for senere at  

 foretage større afskrivninger eller for at forlænge afskrivningsperioden.
Ved  

 bundne afskrivninger kan skatteyderen frit vælge, om han vil afskrive eller  

 ikke, men han opnår ikke derved adgang til at foretage større afskrivninger i  

 de følgende år eller til at forlænge afskrivningsperioden.
Afskrivninger på  

 installationer i ikke-afskrivningsberettigede bygninger og afskrivninger  

 efter LOSI § 15 er eksempler på bundne afskrivninger.
Ifølge AL § 21 kan skatteyderen inden for visse rammer vælge at fradrage -  

 straksafskrive - ombygnings- og forbedringsudgifter på bygninger på en gang i  

 det indkomstår, hvori udgifterne afholdes.
Se G 6.1.10.1.
 Ligeledes kan der i et vist omfang ske straksafskrivning af driftsmidler.  

 Se L 5.1.7.
Endelig skelnes mellem proannoafskrivninger og ultimoafskrivninger  

 (helårsafskrivninger). Proannoafskrivninger betyder, at der kun kan foretages  

 forholdsmæssige afskrivninger af helårsbeløbet i købs- og salgsåret, hvorimod  

 ultimoafskrivninger kan foretages med det fulde årsbeløb i købsåret, uanset  

 hvornår i årets løb formuegodet er anskaffet, medens der som regel slet intet  

 kan afskrives i afhændelsesåret.
Ultimoafskrivninger kan foretages på  

 anskaffelsessummen for aktiver, der afskrives efter afskrivningsloven.  

 Proannoafskrivninger anvendes vedrørende afskrivninger efter LOSI § 15 og  

 ellers, hvor der ikke er udtrykkelig hjemmel for anvendelse af  

 ultimoafskrivninger.
2.3. Vedligeholdelse Udgifter, der medgår til at sætte et formuegode i samme stand, hvori det  

 var ved anskaffelsen, kan fratrækkes som vedligeholdelsesudgift efter SL § 6  

 e, forudsat der er tale om udgifter, der vedrører aktiver, hvis udbytte skal  

 medregnes ved indkomstopgørelsen, jfr.
UfR 1958.1173 H.
 Om vedligeholdelsesudgifter vedrørende fast ejendom, se G 5.2.3.
2.4. Driftstab Der findes ikke i SL § 6 eller andetsteds nogen direkte hjemmel for  

 fradrag af driftstab, men efter fast praksis er der adgang til at fratrække  

 egentlige driftstab ved indkomstopgørelsen, hvad enten man vil anlægge et  

 omkostningslignende synspunkt eller støtte fradragsretten på en fortolkning  

 af SL §§ 4 og 5.
Det kan være vanskeligt at adskille driftstab fra de ikke  

 fradragsberettigede formuetab.
Tab vedrørende privatforbrugsområdet kan ikke  

 fratrækkes, men herudover lader der sig næppe opstille almindelige regler,  

 idet man ikke, som det tidligere er sket, kan basere sondringen på forskellen  

 mellem omsætningsaktiver og anlægsaktiver og kun indrømme fradrag for tab på  

 omsætningsaktiver.
Hvor der er tale om driftstab bestående i tab eller  

 forringelse af aktiver, må spørgsmålet om fradragsret eller ikke afgøres for  

 de enkelte aktivgrupper, idet et fælles synspunkt næppe lader sig opstille.  

 Hvor et driftstab fremkommer ved, at der påføres den skattepligtige et nyt  

 passiv eller pålægges ham en betalingspligt, er det en forudsætning for  

 fradrag, at tabet er påført den pågældende som udslag af en naturlig  

 driftsrisiko forbundet med driften af den pågældendes virksomhed.
 En lønmodtagers (foderstofuddeler) erstatningsforpligtelse over for sin  

 arbejdsgiver, forvoldt ved en ansvarspådragende handling, blev ikke anset for  

 et driftstab, og heller ikke for et tab, som kunne sidestilles hermed, og  

 erstatningen kunne derfor ikke fradrages ved indkomstopgørelsen, VLD af  

 13.september 1982 (Skd.65.182).
Omsætningsaktiver Tab på omsætningsaktiver vil normalt være fradragsberettiget som et  

 driftstab.
Således er tab på et varelager, såvel normalt svind som mere  

 ekstraordinære tab, fradragsberettigede, medmindre tabet er opstået ved  

 ejerens forsætlige skadesforvoldelse.
Om kravene til dokumentation og  

 sandsynliggørelse, se VLD af 29. nov. 1982 (skd.66.293). Også tab ved tyveri  

 fra lageret kan fratrækkes, forudsat de stjålne varer klart henhører til  

 varelageret og ikke f.eks. er udtaget til ejerens private forbrug.
Tab på varedebitorer er ligeledes fradragsberettiget, jfr.
L 3.6.5.
Tab ved tyveri Tab ved tyveri af kassebeholdninger har givet anledning til mange  

 landsskatteretssager.
Thøger Nielsen sammenfatter i »Indkomstbeskatning  

 I«, s.696, praksis således: »Praksis viser, at dette (tabsfradrag)  

 for det første forudsætter, at den har været anbragt på en måde, der ikke kan  

 siges at være usædvanlig for virksomheden og ud fra et forretningsmæssigt  

 synspunkt kan siges at være naturligt.
Endvidere må det kræves, at den ikke  

 har været sammenblandet med private midler, eller at der foreligger  

 omstændigheder, som fører til at anse beholdningen som hævet til privat  

 forbrug, og endelig synes man at kræve, at beholdningen ikke har været større  

 end rimeligt i forhold til behovet i den daglige drift.« Det må normalt være en forudsætning, at tyveriet er anmeldt til politiet,  

 lsr.1969.128. Det er endvidere en forudsætning, at det lidte tab kan  

 dokumenteres via en tilfredsstillende bogføring, lsr.1969.37.
Med hensyn til kravene om opbevaringsmåden henvises til lsr.1960.128, hvor  

 der blev indrømmet fradrag for tab af en kassebeholdning, der var anbragt i  

 et uaflåst skab i privatlejligheden beliggende umiddelbart bag forretningen.  

 Se tilsvarende afgørelser, lsr.1952.145, 1958.114, 1964.124 samt 1977.49. Se  

 i modsætning hertil lsr.1976.36, hvor tabet bl.a. på grund af  

 opbevaringsmåden ikke blev godkendt.
Hvor en virksomheds kassebeholdning  

 opbevares i indehaverens tegnebog, vil der sædvanligvis være anledning til at  

 foretage en nærmere vurdering af, hvorvidt den stjålne beholdning fuldtud har  

 karakter af kassebeholdning.
Som regel fører sammenblanding af  

 kassebeholdningen og private midler til, at fradrag nægtes, lsr.1952.146,  

 1962.116, 1964.123, 1967.127, 1968.38 og 1969.37. At fradrag for tab ved  

 tyveri af tegnebog med kassebeholdningen anbragt f.eks. i privatlejligheden  

 ikke er udelukket, viser lsr.1960.128 og 1964.124. Her var der ingen tvivl om  

 beholdningens karakter af kassebeholdning, og opbevaringsmåden fandtes efter  

 de foreliggende forhold forsvarlig.
Se endvidere lsr.1975.44.
Hvis den stjålne kassebeholdning er særlig stor, bør det undersøges, om  

 der er en særlig baggrund for tilstedeværelsen af den store beholdning.
Kan  

 det påvises, at der har været særligt store indbetalinger, lsr.1960.128,  

 eller særligt store hævninger af bankbeholdninger til imødegåelse af store  

 udbetalingskrav i virksomheden, kan fradrag foretages også for betydelige  

 tab.
Se lsr.1973.37, hvor en del af en stjålen kassebeholdning ikke blev  

 anset nødvendig til fyldestgørelse af skatteyderens forpligtelser i relation  

 til hans erhvervsvirksomhed.
I ØLD af 16.juni 1983 (skd.70.454) blev der givet fradrag for tab ved  

 tyveri af 72.381 kr., som udgjorde en benzinstations kassebeholdning fra  

 weekendsalget, der var blevet opbevaret i et pengeskab på tankstationen.
Det  

 var oplyst, at skatteyderen havde benyttet pengeskabet, fordi der var ret  

 lang vej til nærmeste bank, der havde døgnbox, hvori salgsindtægterne kunne  

 anbringes. Østre Landsret lagde til grund, at det stjålne beløb alene  

 hidrørte fra tankens salgsindtægter, samt at de stjålne pengemidler havde  

 været forsvarligt opbevaret.
Under hensyn til virksomhedens sædvanlige  

 driftsform og den særlige baggrund for tilstedeværelsen på tanken af de  

 pågældende kasseindtægter weekenden over fandtes tabet at måtte betegnes som  

 en af driften følgende risiko og dermed som et fradragsberettiget driftstab.
Tab af kontante beholdninger under rejser kan fradrages, når der ikke er  

 tvivl om rejsens karakter af en forretningsrejse, jfr. lsr.1972.48, hvor  

 fradraget dog blev beskåret, idet det ikke var godtgjort, at hele  

 beholdningen var bestemt til erhvervsmæssig anvendelse.
Tab af  

 kassebeholdning under privatrejse kan ikke fratrækkes, lsr.1964.123.
En ejendomsmægler startede en minkfarm og havde med assistance af en  

 tømrermester selv bygget minkhuset med bure.
Under byggeriet blev der stjålet  

 værktøj og byggematerialer, købt af ham for ca. 12.000 kr.
Tabet ved tyveriet  

 blev anset for et ikke-fradragsberettiget formuetab, lsr.1984.180.
 Om lønmodtageres begrænsede adgang til at fratrække tab ved tyveri  

 henvises til D 2.3.26.
Underslæb - Bedrageri Fradragsretten omfatter også tab ved underslæb fra de ansattes side, men  

 normalt ikke tab ved besvigelser fra ikke-ansattes side, lsr.1969.129.
Et A/S, som drev en kro, hvor der i årets løb havde været 70 ansatte,  

 foretog ved indkomstopgørelsen et fradrag for tab på kassedifferencer på  

 36.715 kr.
Lsr. fandt, at differencerne kunne henføres til uregelmæssigheder  

 fra personalets side og dermed måtte anses for driftstab, lsr.1982.83.
Et selskab, som havde kontrakt med DSB om udkørsel af gods, havde  

 fradraget et tab på 56.450 kr. som følge af besvigelser fra selskabets  

 chauffører.
Lsr. godkendte fradraget, da tabet ikke kunne anses at overstige,  

 hvad normal driftsrisiko under de oplyste forhold kunne betinge,  

 lsr.1982.122.
 Skade på bygninger m.v.
Tab som følge af skade på bygninger og installationer kan ikke fradrages  

 hvad enten der er tale om driftsbygninger eller ikke, jfr.
AL § 26, hvorefter  

 der, hvis der sker skade på en bygning eller en installation, hvorpå der  

 foretages skattemæssige afskrivninger, skal ske en nedsættelse af  

 afskrivningsgrundlaget.
Dette betyder, at udgifter til genoprettelse -  

 bortset fra den del, der har karakter af vedligeholdelsesudgift - ikke kan  

 radrages.
Se G 5.2.3.
Skade på driftsmidler Når et driftsmiddel udgår af driften i anledning af en skade, der er  

 overgået det, skal en eventuel forsikrings- eller erstatningssum ifølge AL §  

 2, stk.8, fradrages i saldoværdien på samme måde som en salgssum.
Se L 5.1.2.
Hvor et skadelidt driftsmiddel ikke udgår af driften, men repareres,  

 anvendes reglen i AL § 4. Hvis der ikke udbetales nogen forsikrings- eller  

 erstatningssum, kan hele reparationsudgiften fradrages i den skattepligtige  

 indkomst for det indkomstår, hvori reparationen foretages.
Er der udbetalt en  

 forsikrings- eller erstatningssum, kan fradraget kun foretages med det beløb,  

 der overstiger forsikrings- eller erstatningssummen.
 Er forsikrings- eller erstatningssummen større end reparationsudgiften,  

 skal forskelsbeløbet fradrages i saldoværdien for driftsmidlerne.
Ifølge AL § 4, stk.3, betragtes udgifter, der medgår til at sætte aktivet  

 i den stand, hvori det befandt sig ved skadens indtræden, som  

 reparationsudgifter.
Overstiger den afholdte udgift vedrørende et skadelidt  

 driftsmiddel, hvad der kan betragtes som reparationsudgift, må det  

 overskydende beløb betragtes som en forbedringsudgift og tillægges  

 saldoværdien for driftsmidlerne til afskrivning efter lovens § 2.
 Hvis skaden er forvoldt ved ejerens forsætlige adfærd eller i forbindelse  

 med hans strafbare handlinger, f.eks. under spirituskørsel, lsr.1971.39, kan  

 der dog ikke foretages noget fradrag.
Hvis der er tale om skade på et blandet driftsmiddel, følger det af AL §  

 10, stk.1, at tab ved en totalskade, der medfører, at driftsmidler udgår af  

 driften, er fradragsberettiget i samme forhold som den til den  

 erhvervsmæssige anvendelse svarende andel af de samlede afskrivninger for  

 tidligere år, uanset om skaden er indtruffet under privat eller  

 erhvervsmæssig benyttelse.
Foreligger der ikke totalskade, således at skaden  

 udbedres gennem reparation, kan de afholdte reparationsudgifter, reduceret  

 med udbetalte forsikrings- eller erstatningssummer, som hovedregel kun  

 fradrages, såfremt skaden er indtruffet under erhvervsmæssig benyttelse, jfr.  

 § 10, stk.2. Skader, der er hidført under spirituskørsel, vil normalt ikke  

 give adgang til noget fradrag, hvad enten der er tale om total eller partiel  

 skade, lsr.1959.41. Se U 4.3.
 Med hensyn til tab ved konfiskation af driftsmidler gælder det, at et tab,  

 der skyldes konfiskation på grund af skatteyderens egen strafbare adfærd,  

 ikke kan fratrækkes, lsr.1955.138, hvorimod der vil være fradragsret for  

 konfiskationstab, der skyldes personalets strafbare forhold, lsr.1958.41.
Interessenter I interessentskabsforhold opstår der undertiden spørgsmål om størrelsen af  

 det fradrag, som de enkelte interessenter kan foretage som deres del af  

 underskuddet ved interessentskabets drift.
Hvor en interessent i kraft af det  

 solidariske ansvar over for kreditorerne må afholde mere end sin  

 forholdsmæssige andel af et underskud, vil han som regel have fradrag for det  

 tab, som han måtte lide herved.
En skatteyder, der drev en byggevirksomhed med en medinteressent, måtte i  

 forbindelse med virksomhedens ophør betale samtlige interessentskabets  

 kreditorer.
Landsretten fandt, at interessentskabets underskud var opstået  

 løbende gennem afholdelse af udgifter, som havde været nødvendige for  

 interessentskabets drift, hvorfor skatteyderen kunne fratrække det lidte tab  

 ved sin indkomstopgørelse jfr. ØLD af 18.april 1983 (skd.68.38).
En partreders indfrielse af tre insolvente partrederes gæld for at få  

 rederiets skib frigivet til salg kunne hverken anses som en  

 fradragsberettiget handelsomkostning ved opgørelsen af særlig indkomst eller  

 som driftsudgift efter statsskattelovens § 6, stk. 1a, eller dennes analogi,  

 jfr.
VLD af 22. marts 1984 (skd. 71.713).
En interessent overtog i forbindelse med interessentskabets opløsning  

 medinteressentens personlige firma.
Da overtagelsen ikke fandtes nødvendig  

 for at sikre fortsættelsen af interessentens eget personlige firma, kunne en  

 eftergivelse af et tilgodehavende, der opstod som led i handelen, hverken  

 fradrages som driftsomkostning eller driftstab, VLD af 26.maj 1987 (Skat  

 1987.7.496).
En advokat, hvis kompagnon havde påført advokatinteressentskabet  

 erstatningsansvar i forbindelse med gennemførelsen af en klients  

 betalingsstandsning, kunne fradrage sin andel af erstatningen.
Højesteret  

 fandt, at erstatningen efter en helhedsvurdering faldt inden for rammerne af  

 den risiko, som driften af en advokatvirksomhed medfører, uanset at  

 forsikringsselskabet havde afvist at dække tabet under henvisning til, at  

 kompagnonen havde handlet groft uagtsomt, HD af 16.jan. 1987 (Skat  

 1987.3.181).
En arkitekt drev sammen med en murermester erhvervsmæssig  

 udstykningsvirksomhed.
Murermesteren, der tillige drev selvstændig  

 murermestervirksomhed, kom i økonomiske vanskeligheder, hvorfor toldvæsenet  

 gjorde udlæg i hans anpart i interessentskabet.
For at undgå, at  

 udstykningsvirksomheden måtte standse med tab, havde arkitekten tiltrådt, at  

 interessentskabet optog lån og betalte gælden til toldvæsenet.
Da der var den  

 fornødne forbindelse mellem den tabsgivende disposition og den løbende  

 indtægtserhvervelse kunne arkitekten, da kompagnonen var død og hans bo  

 behandledes som insolvent gældsfragåelsesbo, fratrække det herved lidte tab,  

 lsr.1982.82.
 Skyldes tabet derimod, at medinteressenten har hævet for meget i  

 selskabet, må tabet normalt anses som et tab på udlån foretaget uden for  

 interessentskabets normale drift og derfor ikke fradragsberettiget,  

 lsr.1956.28, 1974.155 og 1981.205. Om et særligt tilfælde, hvor en skatteyder  

 efter sin udtræden af interessentskabet hæftede for betaling af husleje, og  

 hvor hans udgifter derved blev anset som et formuetab, se lsr.1976.148.
En partreder, der i almindelighed hæfter pro rata, havde påtaget sig  

 solidarisk hæftelse for bankgælden, der hidrørte fra køb og drift af  

 partrederiets fiskekutter.
Partrederen, der i kraft af det solidariske ansvar  

 måtte indbetale et beløb for en af de andre partredere, ville primært  

 behandle dette tab som tab i et interessentskab.
Subsidiært anførte  

 partrederen, at tabet havde relation til driften af en af ham og hans broder  

 i fællesskab drevet fiskemelsfabrik.
Landsskatteretten fandt, at det omhandlede tab skattemæssigt måtte  

 behandles som et kautionstab, hvorefter retten ikke kunne tiltræde advokatens  

 primære begrundelse for påstanden.
Landsskatteretten fandt endvidere, at der  

 ikke havde bestået et sådant rimeligt forhold mellem hensynet til  

 fiskemelsfabrikkens fortsatte løbende drift og den heromhandlede betydelige  

 investering og kautionsrisiko, at købet af fiskekutteren kunne anses for et  

 naturligt led i fabrikkens drift, lsr. 1984.178, som nu er tiltrådt ved VLD  

 af 18.dec. 1985 (Skat 1986.1.59). Dommen er anket.
 Det er en forudsætning for at fratrække tab som følge af det solidariske  

 ansvar, at tabet er endeligt konstateret, d.v.s. at det er konstateret, at  

 regreskravet imod medinteressenten er værdiløst, lsr.1971.38.
En kvindelig dyrlæge og en landmand, der levede sammen i et  

 ægteskabslignende forhold, forpagtede i fællesskab 3 landbrugsejendomme.
Det  

 blev anerkendt, at parterne (interessenterne) ved den indbyrdes fordeling  

 kunne forøge driftsunderskuddet med arbejdsvederlag og forrentning af  

 kapitalindeståendet, idet fordelingen af disse poster var sagligt begrundet,  

 og der ikke forelå omgåelseshensigt, jfr. ØLD af 26. april 1983 (skd.67.402).
Kommanditister Kommanditister er ikke berettigede til at fratrække deres andel af  

 selskabets underskud (herunder skattemæssige afskrivninger) udover et beløb  

 svarende til det beløb, hvormed kommanditisten hæfter for selskabets gæld,  

 lsr.1974.38, jfr.
L.7.5.
En skatteyder havde ved sin indkomstopgørelse fratrukket et beløb på kr.  

 10.426 som yderligere indskud i et kommanditselskab.
Landsskatteretten fandt,  

 at indbetalingen skyldtes, at medkommanditisterne ikke havde kunnet overholde  

 deres ndskudsforpligtelser, og det indbetalte beløb måtte derfor anses for at  

 være et ikke fradragsberettiget formuetab, lsr.1983.45.
 Tilsvarende afgørelse i ØLD af 22.apr. 1987 (Skat 1987.6.405).
 Har en skatteyder derimod i forbindelse med indskud i en virksomhed gjort  

 sig til parthaver med ubegrænset hæftelse over for kreditorerne, kan han  

 fuldt ud fratrække sin andel af driftstabet.
 Tab på udlån, kaution m.v.
 Tab på udlån og finansiering samt tab ved kaution og anden  

 sikkerhedsstillelse kan i visse tilfælde fradrages enten ud fra et  

 næringssynspunkt med støtte i SL §§ 4 og 5 eller ud fra et  

 driftsomkostningslignende synspunkt efter SL § 6.
 Det er en forudsætning for fradrag ud fra et næringssynspunkt, at der  

 drives erhvervsmæssig udlånsvirksomhed (bankier, vekselerer eller anden  

 finansieringsvirksomhed) eller erhvervsmæssig virksomhed med  

 sikkerhedsstillelse (bankgarantier, kautionsforsikringer o.lign.). Ved  

 afgørelsen af, hvorvidt der drives erhvervsmæssig finansieringsvirksomhed, må  

 der lægges vægt på omfanget af den hidtidige virksomhed, og det er ikke  

 tilstrækkeligt, at den pågældende nu og da har udlånt penge, lsr.1963.123 og  

 1985.76 ligesom det forhold, at udlåneren tidligere har deltaget i  

 spekulationsvirksomhed, ikke uden videre berettiger til noget fradrag ud fra  

 et næringssynspunkt.
 En skatteyder blev nægtet fradrag efter SL § 5 a for tab på pengeudlån,  

 idet der alene var ydet to lån, hvorfor der ikke var tale om næring med  

 pengeudlån, VLD af 9.jan 1987 (Skat 1987.2.126).
Finansiering af afbetalingskontrakter betragtes som erhvervsmæssig  

 udlånsvirksomhed, og tab, der lides i forbindelse hermed, vil normalt være  

 fradragsberettiget.
I lsr.1972.47 fik en skatteyder, som havde afviklet sin  

 forretning, og som et led i anbringelse af de herfra hidrørende midler  

 påbegyndte diskontering af købekontrakter, dog ikke fradrag for tab, han led  

 i forbindelse med diskonteringen.
 Fradrag ud fra et driftsomkostningslignende synspunkt kan tænkes i  

 tilfælde, hvor udlån eller kautionsstillelse er et sædvanligt led i  

 afsætningen af skatteyderens produkter, og hvor lånet alene er ydet med det  

 formål at støtte afsætningen af skatteyderens produkter inden for rammerne af  

 den hidtidige virksomhed.
 I praksis er der i mange tilfælde godkendt fradrag for tab på udlån og  

 kaution, som f.eks. melgrosserere og vinhandlere yder til eller stiller for  

 bagermestre og restauratører, som er deres kunder.
Såfremt støtten i forbindelse med bestræbelserne for at sikre afsætningen  

 af den hidtidige produktion ydes i form af ktietegning, kan fradrag for tab,  

 der opstår herved, kun fratrækkes efter de sædvanlige  

 aktionærbeskatningsregler, jfr.
K 3.
 En købmand, der havde erhvervet aktier i en købmandskæde for at kunne få  

 varer leveret derfra, blev af landsskatteretten nægtet fradrag for det tab,  

 der opstod ved aktiekapitalens nedskrivning til 0, idet aktierne ikke fandtes  

 at indgå som led i en næring i aktieavancebeskatningslovens forstand, Skat  

 1987.4.276.
 Da bortforpagtning af restauranter måtte betragtes som et led i en  

 skatteyders samlede erhvervsvirksomhed, og da påtagelse af  

 kautionsforpligtelse for en faglig egnet forpagter ikke kunne anses for en  

 forretningsmæssig usædvanlig disposition, efter forholdene heller ikke  

 størrelsesmæssigt, blev det ved forpagterens misligholdelse indtrufne tab  

 anset for fradragsberettiget som udslag af en løbende driftsrisiko i denne  

 branche, lsr.1981.105.
En bygmester, der i forbindelse med salg af et af ham restaureret hus,  

 havde påtaget sig en kautionsforpligtelse for et af køberen optaget lån,  

 måtte, da kautionsforpligtelsen blev aktuel, indfri lånet og led herved et  

 tab på 6.545 kr.
Landsskatteretten fandt, at den omhandlede  

 kautionsforpligtelse måtte anses for en sådan sædvanlig disposition i den  

 pågældende branche under de herskende arkedsvilkår, at der var den  

 tilstrækkelige nære og direkte forbindelse mellem klagerens  

 indkomsterhvervelse og det ved indfrielsen af kautionsforpligtelsen lidte tab  

 til, at dette måtte anses som en fradragsberettiget driftsomkostning,  

 lsr.1983.65.
 En hovedentreprenørs påtagelse af kaution over for en underentreprenørs  

 leverandør ansås for rimeligt motiveret af hensynet til at sikre  

 færdiggørelsen af byggeriet, og landsskatteretten gav derfor fradrag for det  

 i forbindelse med kautionen opståede tab (Skat jan. 1986.12.344).
 Derimod kunne en kautionsforpligtelse, som en advokat havde påtaget sig  

 for en klient, ikke anses for at være et naturligt led i hans  

 dvokatvirksomhed, og et tab i den anledning betragtedes derfor som et ikke  

 fradragsberettiget formuetab, lsr.1983.166.
 Se endvidere lsr.1976.4, hvorefter aktionærers tab ved indeståelse for  

 selskabets forpligtelser over for køberen af selskabets ejendom ikke blev  

 anset fradragsberettiget.
 Tab kan ikke fratrækkes, hvis der med långivningen tilstræbes en udvidelse  

 af den hidtidige virksomhed med optagelse af ny produktion, lsr.1967.124 og  

 125 samt 1973.37.
I lsr.1977.157 nægtes fradrag for tab ved pengeudlån til og kaution for et  

 aktieselskab, der var oprettet af skatteyderen og en af dennes kunder til  

 varetagelse af fællesopgaverne imellem dem.
Fradraget nægtes bl.a. under  

 henvisning til, at dispositionerne var truffet med et nystiftet selskab, hvis  

 drift fra begyndelsen havde været tabgivende.
En el-installatør indtrådte i et andelsselskab, der havde til formål at  

 skaffe medlemmerne varer, tjenesteydelser m.v. på de fordelagtigste vilkår,  

 og at varetage andre opgaver af økonomisk art, som skønnedes at være til  

 medlemmernes gavn.
I forbindelse med indtrædelsen påtog installatøren sig en  

 kautionsforpligtelse på kr. 30.000 for selskabets gæld.
Landsskatteretten  

 fandt, at påtagelsen af kautionsforpligtelsen, der havde haft til hensigt at  

 forbedre leverandørvejene for en mere ubestemt fremtid, ikke kunne anses for  

 at have en sådan nær og direkte forbindelse med driften af  

 installatørforretningen, at et i forbindelse hermed opstået tab kunne anses  

 for fradragsberettiget, lsr.1986.71.
En skatteyder, der drev en radio- og fjernsynsforretning, havde som  

 deltager i en indkøbsforening indbetalt 10.000 kr. i indskud og købt for  

 40.000 kr. andelsbreve.
Landsskatteretten fastslog, at skatteyderen var  

 berettiget til, da indkøbsforeningen blev erklæret konkurs, at fratrække  

 tabet på andelsbrevene, hvorimod indskuddet ikke kunne antages at have en  

 sådan nær og direkte forbindelse med driften af klagerens  

 forretningsvirksomhed, at tabet kunne anses for fradragsberettiget,  

 lsr.1982.81.
 Tab af et depositum på 40.000 kr., som en forpagter havde erlagt til  

 sikkerhed for sin opfyldelse af forpagtningskontrakten og som der ikke var  

 dækning for i den afdøde bortforpagters gældsfragåelsesbo, blev anset som et  

 ikke fradragsberettiget formuetab, jfr. lsr.1985.170.
I HD af 18.juni 1979 (Skd.50.217) kunne en murermesters tilskud til  

 dækning af underskuddet i et af ham selv oprettet aktielejlighedsselskab, som  

 ellers måtte likvideres med store tab for beboeraktionærerne, ikke  

 fratrækkes.
Retten fandt ikke, at der var »en sådan forbindelse mellem  

 den i sagen omhandlede støtte til aktieselskabet og indstævntes indkomst som  

 murermester og vurderingsmand, at udgifterne kan fradrages i hans indkomst  

 som driftsomkostninger.« En far og søn, som i interessentskabsform drev grossistvirksomhed med  

 udenlandsk fodtøj, udvidede i 1972 deres virksomhed ved at aftage hele  

 produktionen af træsko fra et af dem samme år oprettet ktieselskab.  

 Aktieselskabet fakturede træskoene ud i interessentskabets navn og godskrev  

 løbende interessentskabet 2 kr. pr. par træsko.
I 1974 opstod et underskud i  

 aktieselskabet på over 600.000 kr. og afregningsbeløbet blev derfor ændret  

 således at revisor foretog en efterregulering på 500.000 kr.
Retten fandt, at  

 aftalen om efterregulering var rimeligt forretningsmæssig begrundet og tillod  

 at det overførte beløb kunne fradrages i interessenternes indkomst for 1974  

 jfr.
HD af 6. jan. 1984 (skd.69.331).
En hovedaktionær har normalt ikke fradragsret for tab ved kaution for sit  

 selskab, se Jon Stokholm i SO 1980 nr.7, side 270 samt ØLD af 19.dec. 1984  

 (skd.74.450), ØLD af 15.jan. 1985 (skd.74.465), VLD af 12.febr. 1985 (6.afd.  

 B 1308/83) og VLD af 23.maj 1985 (1.afd.
B 2670/82), ØLD af 14.febr. 1986  

 (Skat 1986.3.187) og ØLD af 6.maj 1986 (Skat 1986.6.367).
Praksis er meget tilbageholdende med at indrømme fradrag for tab på udlån  

 eller ved kaution, der påtages med henblik på at sikre løn og  

 honorarindtægter, lsr.1960.41, 1965.118, 1970.123, 1973.44 og 1977.156 samt  

 VLD af 24. april 1979 (skd.50.216), hvor en ingeniør tillige med andre  

 medarbejdere i et ingeniørfirma kautionerede for et af arbejdsgiveren optaget  

 lån.
Arbejdsgiveren gik konkurs, hvorved kautionsforpligtelsen blev effektiv.  

 Ingeniøren fik ikke fradrag for det herved lidte tab, da  

 kautionsforpligtelsen måtte anses for påtaget for at ingeniøren fortsat kunne  

 bevare sin rbejdsplads, hvorfor tabet var et formuetab.
 Tab ved udlån til personale eller påtagelse af kaution for personales  

 gældsstiftelse vil normalt ikke kunne fradrages, lsr.1965.117, 1968.117 og  

 1969.125.
Et selskab opnåede dog fradrag for et kautionstab, idet selskabet sammen  

 med et andet selskab havde kautioneret for en repræsentants optagelse af lån  

 til køb af bil.
Repræsentanten var ansat i begge selskaberne, der havde samme  

 kundekreds.
Påtagelsen af kautionsforpligtelsen ansås at være trådt i stedet  

 for køb af en firmabil til repræsentanten og dermed en normal driftsmæssig  

 disposition, lsr.1982.84.
En arbejdsgiver havde udbetalt et lønforskud på 3000 kr.
Under henvisning  

 til at arbejdsgiverens samlede lønudgifter androg 886.000 kr. og at det  

 forholdsmæssigt mindre tab i forbindelse med ydelsen af lønforskud måtte  

 anses for en normal driftsmæssig disposition, blev arbejdsgiveren anset for  

 berettiget til at fratrække tabet, lsr.1982.121.
Beslægtet med de tilfælde, hvor der foretages en investering for at sikre  

 afsætning af ens produktion, er de tilfælde, hvor der foretages investering i  

 en andens erhvervsvirksomhed for at sikre sig leverancer til egen virksomhed,  

 eventuelt leverancer på fordelagtige vilkår.
Efter praksis er der ikke nogen  

 større mulighed for at fradrage tab i disse tilfælde, se lsr.1970.39 og VLD  

 af 18.dec. 1985 (Skat 1986.1.59), som er omtalt foran i dette afsnit under  

 »interessenter« (side 119). Thøger Nielsen beskriver i  

 »Indkomstbeskatning I«, s.707, praksis således: »Hvis  

 leverancer kan opnås på normale vilkår på anden måde, må man betragte  

 skatteyderens valg af investeringsformen som udtryk for en  

 formuedisposition.«.
I lsr.1975.43 nægtes fradrag for indskud i en  

 brancheforening foretaget med det formål at opnå billigere varekøb og adgang  

 til at købe varer, som foreningen havde eneforhandlingsret til.
Se dog  

 lsr.1985.78, hvor en kautionsforpligtelse, der var påtaget for en leverandørs  

 kassekredit, blev anset for at have en sådan tilknytning til den løbende  

 drift, at det ved kautionen lidte tab kunne fratrækkes.
Retten lagde til  

 grund, at kautionisten efter det oplyste om markedsforholdene på tidspunktet  

 for kautionens påtagelse havde rimelig grund til at frygte en  

 omsætningsnedgang, såfremt leverandøren likviderede.
Jfr. tilsvarende Skat  

 1985.10.281.
 Tab på udlån ydet med henblik på at regulere konkurrenters adfærd kan ikke  

 fradrages som driftstab, lsr.1972.51.
3. Periodespørgsmål Under et system med progressiv beskatning og med periodiske  

 indkomstopgørelser spiller spørgsmålet om, hvornår en given indkomst eller en  

 omkostning eller et tab skal tages i betragtning ved opgørelsen af den  

 skattepligtige indkomst, en betydelig rolle.
I de forskellige specialafsnit  

 om de enkelte indkomstarter og omkostningstyper er der mere detaljeret  

 redegjort for, hvornår disse indkomster og fradrag skal tages i betragtning,  

 hvorfor der i nærværende afsnit alene skal redegøres for nogle hovedtræk.
Om disse spørgsmål foreligger der en betydelig litteratur, hvoraf kan  

 nævnes: Thøger Nielsen: Indkomstbeskatning I § 27, samme: Den tidsmæssige  

 afgrænsning af det skatteretlige beregningsgrundlag (Årsskrift for Århus  

 universitet XXIX - Acta Jutlandica), Helkett 15.udg. s.131, Hans Kristensen:  

 Den tidsmæssige placering af indtægter og udgifter, SO 1969 s.18 ff.,  

 Strobel: Nogle bemærkninger om den tidsmæssige placering af indtægter og  

 udgifter, RR 1972 s.485 ff.
Hertil kommer en lang række artikler om mere  

 specielle spørgsmål vedrørende enkelte indkomstarters tidsmæssige placering,  

 se især Strobel i SO 1964 s.222 ff om tantieme.
De særlige spørgsmål om omlægning af regnskabsår behandles ikke i denne  

 vejledning.
Der henvises til Helkett, 15.udg. s.126, og til Østergård i SO  

 1962 s.258 ff og s.300 ff samt til skd.cirk. nr.198 af 27.oktober 1971,  

 afsnit IX.
3.1. Beskatningstidspunktet Normalt vil der ikke være nogen tvivl om, hvornår en given indtægt skal  

 medtages ved indkomstopgørelsen, allerede fordi de forskellige tidspunkter,  

 der kan komme på tale - retserhvervelsestidspunktet, forfaldstidspunktet  

 eller betalingstidspunktet - alle falder i det samme indkomstår.
 Hvor en indkomsterhvervelse er betinget opstår det spørgsmål om denne  

 omstændighed udskyder beskatningstidspunktet.
 Hvis betingelsen er resolutiv, d.v.s. retserhvervelsen er sket, men kan  

 bringes til ophør, hvis betingelsen bliver aktuel, indtræder retsvirkningerne  

 (beskatningen) allerede ved aftalens indgåelse eller i handelsforhold senest  

 ved leveringen.
 Er betingelsen derimod suspensiv, d.v.s. retserhvervelsen er udskudt,  

 indtil betingelsen er opfyldt, udskydes beskatningen af erhvervelsen, indtil  

 betingelsen er opfyldt.
For erhvervsindtægters vedkommende skal disse som hovedregel medtages ved  

 indkomstopgørelsen, når der er erhvervet en endelig ret til en bestemt  

 ydelse.
Hvor der ligger kontraktsforhold til grund for erhvervelsen, kan det  

 beskatningsmæssige tidspunkt herefter fastlægges som det tidspunkt, hvor en  

 kontraktspart har udført det, han ifølge den gensidigt bebyrdende kontrakt  

 har forpligtet sig til at yde, således at han mod den anden aftalepart har  

 erhvervet et endeligt og ubetinget krav på en modydelse, der er opgjort eller  

 kan opgøres i penge eller penges værd.
Fra dette hovedsynspunkt gælder der  

 dog en række undtagelser.
Lønindtægter og anden A-indkomst, der i henhold til faglig overenskomst  

 eller på tilsvarende måde som led i arbejdsgiverens sædvanlige  

 forretningsgang kommer til udbetaling efter indkomstårets udløb skal ifølge  

 finansministeriets bekendtgørelse nr.499 af 20.sept. 1985, medtages i  

 indkomstopgørelsen for det indkomstår, hvori udbetalingen finder sted, dog  

 senest på det tidspunkt, hvor der er forløbet 6 måneder efter  

 retserhvervelsen, og senest ved ophøret af den pågældendes subjektive  

 skattepligt.
Se D 1.1.
Feriegodtgørelse, tantieme o.lign. skal dog fortsat beskattes i det år,  

 hvori der erhverves en endelig ret til beløbet.
For lønmodtagere med ret til  

 ferie med løn beskattes ferielønnen først i det år, hvori ferien holdes, selv  

 om udbetalingen støtter sig på en i det foregående indkomstår optjent  

 ferieret, lsr.1973.106. Se D 1.2 og D 1.3.
 Ved almindelig erhvervsmæssig handel erhverver en sælger af en vare først  

 ret til modydelsen, når han har opfyldt sin leveringspligt, hvorfor indtægten  

 først skal tages i betragtning på leveringstidspunktet, lsr.1952.120,  

 1970.16. At modydelsen først forfalder eller betales senere er uden  

 betydning, lsr.1971.119.
Indtægter ved entreprisekontrakter tilstræbes beskattet med  

 nettoresultatet af den enkelte entreprise i det år, hvori der kan foretages  

 en opgørelse af over- eller underskud, hvilket opnås gennem en aktivering af  

 de investerede beløb og en tilsvarende passivering af acontobetalinger i  

 byggeperioden, således at den endelige opgørelse foretages ved afslutningen  

 af entreprisen, jfr.
HD af 20.okt.1981 (UfR 1981.968), se L 3.6.2. Om  

 hensættelser til imødegåelse af service- eller garantikrav, se L 3.6.7.
Honorarindtægter for flerårige arbejder inden for liberale erhverv skal  

 som hovedregel beskattes, når arbejdet er tilendebragt, eller når kravet i  

 øvrigt måtte være regningsmodent jfr. bl.a.
HD af 17.dec. 1982 (skd.64.104).
 Acontohonorarer, f.eks. efter de for de pågældende fag gældende kollegiale  

 regler, skal medregnes, når de modtages, samt i tilfælde, hvor acontoregning  

 er eller kunne have været fremsendt og forlangt betalt.
 Vedrørende arkitekters og rådgivende ingeniørers indtægtsføring af  

 honorarer m.v. henvises til SD-cirk.1978-9, ligesom der henvises til SD's  

 revisionsmeddelelse 1981-3 om indtægtsføring af salærindtægter i  

 advokatvirksomheder.
 Efterbetaling og tilbagebetaling af merværdiafgift skal henføres til  

 skatteansættelsen for det indkomstår, afgiften vedrører, dvs. til det år,  

 afgiften ville have haft indflydelse på indkomstopgørelsen, såfremt afgiften  

 havde været beregnet korrekt, SD-cirk.1980.50, jfr. ØLD af 30.nov. 1979  

 (skd.54.248).
Lejeindtægter henføres til den periode, lejen vedrører.
Dette gælder også  

 selv om lejen er forudbetalt evt. for en flerårig periode og lejekontrakten  

 er uopsigelig fra begge parters side.
En eventuel tinglysning af  

 lejekontrakten er uden betydning for beskatningstidspunktet.
Udbytte beskattes i det år, hvori det endeligt vedtages på  

 generalforsamlingen.
Det er uden betydning, at udbyttet først kan hæves  

 senere, lsr.1962.98.
Renteindtægter skal som hovedregel først beskattes på det tidspunkt, hvor  

 de forfalder til betaling.
Se E 5.1. og A 1.6.1. om afvigelser herfra,  

 herunder om reglerne i LL § 5A og § 5B.
Efter praksis beskattes underholdsbidrag og understøttelser i henhold til  

 en forpligtelseserklæring først i betalingsåret.
Se E 3.
Indtægt i form af gaver anses skattepligtig, i det år, hvor gavetilsagnet  

 kommer til modtagerens kundskab, hvorved han erhverver ret til gaven.  

 Gavemodtageren må dog kunne afslå gaven med den virkning, at han ikke  

 beskattes.
Afslaget må være givet, før gaveløftet er opfyldt.
 Ved overdragelse af formuegoder - bortset fra sædvanlige handelsforhold -  

 er tidspunktet for aftalens indgåelse afgørende for beskatningstidspunktet,  

 idet ejendomsretten ved aftalen overgår til køberen, selv om tidspunktet for  

 opfyldelsen af handlen først indtræder på et senere tidspunkt.
Ved salg af fast ejendom er der derfor erhvervet ret til salgssummen  

 allerede ved underskrivelse af slutseddel, medens tidspunktet for skøde eller  

 tinglysning af skødet er uden betydning i denne relation.
Se H 1.2.
Også ved overdragelse af andre formuegoder er beskatningstidspunktet lig  

 tidspunktet for indgåelse af aftalen.
Ved salg af en forretnings inventar  

 knyttes alle skattemæssige konsekvenser for sælgeren til tidspunktet for  

 aftalen og ikke til overtagelsestidspunktet.
Hvis en forretning således  

 sælges ved en aftale af f.eks. 15.november 1987, vil sælgerens adgang til at  

 foretage skattemæssige afskrivninger på driftsmidlerne ophøre i 1987, og han  

 skal beskattes af en eventuel avance i dette år.
For køberen vil  

 afskrivningsadgangen være afhængig af, om han driver virksomheden ved  

 indkomstårets udløb, lsr.1960.113 og 1973.102. Sælges en ejendom ved  

 slutseddel i et år til overtagelse i det efterfølgende år, kan sælgeren ikke  

 afskrive på bygninger, særlige installationer m.v. i salgsåret.
Køberen kan  

 foretage skattemæssige afskrivninger på bygninger og særlige installationer,  

 såfremt bygningerne anvendes (af sælgeren eller en evt. lejer) til  

 afskrivningsberettigende formål ved årets udgang.
Se L 6.
Ved salg af værdipapirer udløses avancebeskatningen også i det år, hvori  

 aftalen indgås, selv om handlen først opfyldes i et følgende år.
Se  

 lsr.1977.117, hvor parterne havde aftalt, at overdragelsen juridisk og  

 skattemæssigt først fandt sted samtidig med betalingen, men hvor  

 avancebeskatning alligevel fandt sted i det år, aftalen var indgået.
 Er spørgsmålet om retten til en indkomst genstand for en retstvist, kan  

 indkomsten normalt først anses for endeligt erhvervet, når rettens eksistens  

 er fastslået gennem dom eller forlig, lsr.1971.14, 1972.108 og 1975.128. Er  

 alene indkomstens størrelse genstand for en retstvist, udskydes beskatningen  

 ikke.
3.2. Fradragstidspunktet Udgifter, der er fradragsberettigede, kan normalt fradrages, når der er  

 opstået en retlig forpligtelse til at afholde udgiften.
 Fradrag for en lønmodtagers faktiske erhvervsudgifter eller satsmæssige  

 fradrag, f.eks. for overarbejde, kan foretages i det år, hvor overarbejdet er  

 udført, eller forpligtelsen er opstået, selv om fradraget eventuelt knytter  

 sig til en indtægt, hvis beskatning ifølge finansministeriets bkg. nr.499 af  

 20.sep. 1985 (se D 1.1) udskydes til det følgende år.
Driftsomkostninger i en erhvervsvirksomhed kan normalt fratrækkes, når den  

 pågældende er blevet endeligt forpligtet til at afholde udgiften, også selv  

 om beløbet endnu ikke er forfaldent.
Hvor der foreligger en forudbetaling for  

 en flerårig periode, kan udgiften ikke fratrækkes i betalingsåret, men vil  

 kunne afskrives over vedkommende periode.
 I dette princip betyder afskrivningsreglerne i det hele en væsentlig  

 indskrænkning, idet anskaffelsesudgifter ofte ikke kan fratrækkes i det år,  

 hvori forpligtelsen til betaling opstår, men skal afskrives over en årrække.  

 Det bemærkes herved, at afskrivningsretten for driftsmidler og skibe er  

 knyttet til leveringstidspunktet og ikke til aftaletidspunktet.
Forfaldstidspunktet er som hovedregel afgørende for fradragsretten for  

 renteudgifter.
Forfalder renten for en længere periode ved låneoptagelsen,  

 vil alene renteudgifter, der vedrører indkomståret, kunne fratrækkes.
Se  

 nærmere herom F 3.1.2.
Beløb, der er anvendt til ejendomsskatter, er i et vist omfang  

 fradragsberettigede, jfr.
LL § 14. I praksis forstås udtrykket  

 »anvendt« således, at forfaldne skatter kan fratrækkes, uanset at  

 de endnu ikke er betalt, lsr.1957.163, men skatteyderen anses ikke pligtig at  

 foretage fradrag før sidste rettidige betalingsdag, hvilket kan have  

 betydning, hvor forfaldstidspunkt og sidste rettidige betalingsdag falder på  

 hver sin side af et årsskifte, jfr. lsr.1975.111. Se G 5.2.2.
Tre panthavere, der havde overtaget en ejendom til brugelig pant, var  

 højestbydende på såvel første som anden auktion.
Panthaverne kunne først  

 anses for ejere af ejendommen efter afholdelsen af anden auktion, ved hvilken  

 de havde erhvervet ejendommen ved et overbud i forhold til første auktion, og  

 havde derfor alene fradragsret for renter, afgifter og ejendomsskatter  

 påløbet efter dette tidspunkt, lsr.1986.19.
 Fradrag for underholdsbidrag og ydelser efter en forpligtelseserklæring er  

 betinget af, at betaling faktisk har fundet sted, lsr.1957.72, og forudsætter  

 endvidere, at beløbet er forfaldent, jfr. lsr.1972.77. Se F 1.
 Præmier o.lign., der kan fradrages efter reglerne i  

 pensionsbeskatningsloven, er fradragsberettigede i det år, hvori beløbet  

 forfalder til betaling, men hvor der er tale om, at fradragsretten er knyttet  

 til et indskud, hvis størrelse vilkårligt bestemmes af skatteyderen, f.eks.  

 indskud på børneopsparings- og selvpensioneringskonto, er fradragsretten  

 knyttet til betalingstidspunktet.
 Tab vil normalt først kunne fratrækkes, når tabet og dets størrelse er  

 endeligt konstateret, lsr.1951.10. Om tab på debitorer, se L 3.6.5.
 Efterbetaling og tilbagebetaling af merværdiafgift skal henføres til  

 skatteansættelsen for det indkomstår, afgiften vedrører, dvs. til det år,  

 afgiften ville have haft indflydelse på indkomstopgørelsen, såfremt afgiften  

 havde været beregnet korrekt, SD-cirk.1980.50, jfr. ØLD af 30.nov. 1979  

 (skd.54.248).
3.3. Underskud Det hidtil gældende princip om, at underskud i den skattepligtige indkomst  

 kan fremføres til fradrag i den skattepligtige indkomst for de nærmest  

 følgende 5 indkomstår, gælder også efter skattereformen.
De nærmere regler  

 fremgår i første række af PSL § 13 og VSL § 13, der gælder fra og med  

 indkomståret 1987. LL § 15 finder herefter kun anvendelse på selskaber m.v.,  

 fonde og foreninger samt dødsboer.
 Skattemæssige underskud, der er konstateret i indkomstårene 1982 til 1986  

 og som fremføres efter LL § 15, fremføres til fradrag efter de regler, som  

 gælder for underskud i skattepligtig indkomst.
 De hidtidige regler for modregning mellem skattepligtig almindelig  

 indkomst og særlig indkomst er endvidere tilpasset de nye beskatningsregler i  

 PSL og VSL.
 Reglerne er beskrevet i henholdsvis skd.cirk. nr.22 om PSL, afsnit E, (i  

 det følgende kaldet PSL-cirk.) og i skd.cirk. nr.21 om VSL, afsnit O, (i det  

 følgende kaldet VSL-cirk.). Begge cirkulærer er af 9.dec. 1986.
3.3.1. PSL § 13 PSL § 13 omfatter de underskud, der kan fremkomme ved opgørelsen af den  

 skattepligtige indkomst og ved opgørelsen af den personlige komst.
3.1.1. Underskud i skattepligtig indkomst Underskud i skattepligtig indkomst, jfr. § 13, stk.1 og 2, modregnes med  

 skatteværdien i 12 pct.'s- og 6 pct.'s-skatterne.
 I det år, hvor underskuddet opstår, modregnes skatteværdien af  

 underskuddet så vidt muligt i de beregnede 12 pct.'s- og 6 pct.'s-skatter for  

 samme indkomstår, først i 12 pct.'s-skatten, dernæst i 6 pct.'s-skatten.  

 Modregningen sker, før disse skatter eventuelt nedsættes med skatteværdien af  

 personfradrag.
Hvis der efter modregningen er en overskydende skatteværdi, omregnes denne  

 til negativ skattepligtig indkomst, der fremføres til de 5 efterfølgende  

 indkomstår.
Hvert år fratrækkes underskuddet først i den skattepligtige  

 indkomst.
Skatteværdien af et eventuelt resterende underskud fratrækkes  

 derefter i de beregnede 12 pct.'s- og 6 pct.'s-skatter.
 12 pct.'s- og 6 pct.'s-skatterne beregnes efter, at den personlige  

 indkomst og nettokapitalindkomsten er reguleret efter overgangsreglerne for  

 positiv nettokapitalindkomst, negativ nettokapitalindkomst m.v., samt  

 reguleret med fremført underskud i personlig indkomst (beregningsmæssig  

 personlig indkomst og beregningsmæssig nettokapitalindkomst).
Omregning af underskud i skattepligtig indkomst til skatteværdi og fra  

 skatteværdi tilbage til negativ skattepligtig indkomst sker på basis af  

 statsskattesatsen på 22 pct. samt satserne for de kommunale skatter og  

 kirkelige afgifter.
Et fremført underskud i den skattepligtige indkomst  

 omregnes til skatteværdi på grundlag af skatteprocenterne i det indkomstår,  

 hvori det uudnyttede underskud helt eller delvis udlignes i de beregnede 12  

 pct.'s- og 6 pct.'s-skatter.
Samlevende ægtefæller I det år, hvor underskuddet i skattepligtig indkomst opstår, modregnes  

 skatteværdien af underskuddet så vidt muligt i den skattepligtiges beregnede  

 12 pct.'s- og 6 pct.'s-skatter for samme indkomstår.
Et herefter resterende underskud skal, før det kan fremføres til senere  

 indkomstår, først modregnes i størst muligt omfang i ægtefællens  

 skattepligtige indkomst, hvis ægtefællerne er samlevende ved indkomstårets  

 udløb.
Derefter skal det modregnes med skatteværdien af et resterende  

 underskud i ægtefællens beregnede 12 pct.'s- og 6 pct.'s-skatter.
Hvis der  

 herefter fortsat resterer et underskud, fremføres det til de 5 følgende  

 indkomstår.
I hvert af disse år sker modregning af underskud først i den  

 skattepligtiges egen skattepligtige indkomst.
Derefter modregnes  

 skatteværdien af uudnyttet underskud i den skattepligtiges 12 pct.'s- og 6  

 pct.'s-skatter.
Et herefter uudnyttet underskud modregnes i ægtefællens  

 skattepligtige indkomst.
Endelig modregnes skatteværdien af uudnyttet  

 underskud i ægtefællens eventuelle 12 pct.'s- og 6 pct.'s-skatter.
Ved  

 beregningen af 12 pct.'s- og 6 pct.'s-skatterne anvendes den  

 beregningsmæssige personlige indkomst og den beregningsmæssige  

 nettokapitalindkomst.
Et fremført underskud i den skattepligtige indkomst omregnes til  

 skatteværdi på grundlag af skatteprocenterne i det indkomstår, hvori det  

 uudnyttede underskud helt eller delvis udlignes i beregnede 12 pct.'s- og 6  

 pct.'s-skatter.
Hvis det uudnyttede underskud modregnes i ægtefællens 12  

 pct.'s- og 6 pct.'s-skatter, sker omregningen med ægtefællens  

 skatteprocenter.
 Se eksempel 1 under C 3.3.6.
3.3.1.2. Underskud i den personlige indkomst Underskud i den personlige indkomst, jfr. § 13, stk.3 og 4, kan kun  

 modregnes i de indkomster, der indgår i beregningsgrundlaget for 12 pct.'s-  

 og 6 pct.'s-skatterne.
Det vil sige i positiv nettokapitalindkomst og i  

 positiv personlig indkomst.
Der sker også modregning i beløb, der er mindre  

 end grundbeløbene på 200.000 kr. eller bundfradraget på 130.000 kr.
 I det indkomstår, hvor underskuddet opstår, modregnes dette i positiv  

 nettokapitalindkomst ved beregningen af 6 pct.'s-skatten.
 Et herefter resterende underskud fremføres til de 5 følgende indkomstår.  

 Hvert år fragår det først i positiv nettokapitalindkomst og derefter i  

 personlig indkomst, men kun med virkning for beregningen af 12 pct.'s- og 6  

 pct.'s-skatterne.
 Modregning af negativ personlig indkomst nedsætter ikke den skattepligtige  

 indkomst, men påvirker alene beregningen af 12 pct.'s- og 6 pct.'s-skatterne.
Samlevende ægtefæller Er den skattepligtige gift og samlevende med ægtefællen ved indkomstårets  

 udløb, modregnes i underskudsåret den negative personlige indkomst i den  

 anden ægtefælles personlige indkomst ved beregningen af 12 pct.'s- og 6  

 pct.'s-skatterne.
Et herefter resterende underskud fragår i ægtefællernes samlede positive  

 nettokapitalindkomst.
Hvis begge ægtefæller har positiv nettokapitalindkomst,  

 sker modregningen først i den skattepligtiges egen positive  

 nettokapitalindkomst og derefter i ægtefællens.
Har den ene ægtefælle positiv  

 nettokapitalindkomst, mens den anden ægtefælles nettokapitalindkomst er  

 negativ, sker modregningen hos den ægtefælle, hvis kapitalindkomst er  

 positiv.
Modregning kan dog højst ske i det beløb, hvormed den positive  

 nettokapitalindkomst overstiger den anden ægtefælles negative  

 nettokapitalindkomst.
 Et eventuelt resterende underskud fremføres til de 5 følgende indkomstår.  

 I hvert af disse indkomstår fragår underskuddet først i ægtefællernes samlede  

 positive nettokapitalindkomst, derefter i den skattepligtiges egen personlige  

 indkomst og endelig i ægtefællens personlige indkomst.
 Se eksempel 2 under C 3.3.6.
Udenlandsk indkomst Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst bort fra  

 indtægter, der beskattes i udlandet og ikke her i landet, jfr.
PSL § 13,  

 stk.5. Bestemmelsen svarer til den tidligere regel i KL § 26, stk.6.
En ægtefælles underskud skal ikke modregnes i den anden ægtefælles  

 udenlandske indkomst.
Såfremt det overførte underskud overstiger ægtefællens  

 indkomst, kan det overskydende beløb fremføres til fradrag i de 5 følgende  

 indkomstår efter PSL § 13, stk.2, 3.pkt., og stk.4, 4.pkt.
Ved opgørelsen af, om en ægtefælle har underskud, der kan overføres til  

 den anden ægtefælle, ses der bort fra udenlandsk indkomst, for hvilken der  

 kan opnås skattefritagelse eller skattelempelse i henhold til en  

 dobbeltbeskatningsoverenskomst eller LL § 33. Det er uden betydning, om en  

 skattefritagelse i en dobbeltbeskatningsoverenskomst beror på en exemptions-  

 eller creditlempelse.
Dette gælder dog ikke, hvor skatten af den udenlandske  

 indkomst er nedsat i henhold til LL § 33 A.
 Den udenlandske indtægt, der kan bortses fra, er nettoindtægten, dvs.  

 bruttoindtægten reduceret med f.eks. fradrag for arbejde i udlandet.
 Se eksempel 38.1. i PSL-cirk.
3.3.1.3. Generelt om underskud Underskud i den skattepligtige indkomst og underskud i den personlige  

 indkomst, der fremføres til udligning i løbet af de 5 indkomstår, der følger  

 efter underskudsåret, kan kun fremføres til et senere indkomstår, hvis det  

 ikke er muligt at udligne underskudsbeløbene ved modregning i et tidligere  

 indkomstår.
 Er den skattepligtige indkomst negativ kan underskud fra tidligere  

 indkomstår ikke bringes til fradrag og dermed forøge underskuddet for dette  

 indkomstår.
 Underskud, der er opstået før et ægteskab er indgået, kan overføres til  

 ægtefællen, hvis de er samlevende ved udgangen af det indkomstår, hvori et  

 uudnyttet underskud overføres.
Begrænset skattepligtige Retten til at fremføre underskud tilkommer såvel fuldt som begrænset  

 skattepligtige.
Underskud fra et indkomstår med begrænset skattepligt kan - inden for de  

 gældende rammer - fradrages i den skattepligtige indkomst for indkomstår med  

 fuld skattepligt.
Tilsvarende kan underskud fra et indkomstår med fuld  

 skattepligt fradrages i indkomsten for et ndkomstår med begrænset  

 skattepligt.
Ligeledes vil et underskud i en ansættelse som begrænset  

 skattepligtig for den sidste del af et indkomstår kunne modregnes i en  

 positiv ansættelse som fuldt skattepligtig for første del af samme  

 indkomstår.
På grund af udrejse blev der foretaget 2 ansættelser for en skatteyder, en  

 som fuldt skattepligtig med negativ indkomst og en som begrænset  

 skattepligtig med positiv indkomst.
Der skulle foretages en udligning af  

 indkomsterne i de to skattepligtsperioder, før der kunne blive tale om  

 fremførsel af tidligere års underskud, Skat 1987.8.600.
Fremkommer der underskud i en ansættelse, der ikke omfatter et helt  

 indkomstår, er det kun skattepligtsperiodens underskud og ikke underskuddet  

 omregnet til »helårsunderskud«, der kan bringes til fradrag i de  

 følgende indkomstår.
Se A 1.6.2.Selektiv 3.3.2. VSL § 13 Efter VSL § 13 skal et underskud i virksomheden modregnes i indkomst  

 henholdsvis i og uden for virksomhedsordningen i denne rækkefølge:
 1) Personlig indkomst, der stammer fra overført opsparet overskud.
Modregning af underskud i opsparet overskud sker ikke i virksomhedens  

 regnskab, men ved den skattepligtiges opgørelse af den personlige indkomst.  

 Den skattepligtige skal således hæve af det opsparede overskud efter reglerne  

 i VSL § 10, stk.3. Herefter vil der fremkomme en personlig indkomst, hvori  

 underskuddet kan modregnes.
Hvis underskuddet ikke fuldt ud kan modregnes i  

 opsparet overskud, skal det fradrages i kapitalindkomst, før det kan  

 fradrages i personlig indkomst, der ikke stammer fra virksomheden.
Modregning af et underskud i opsparet overskud sker ved at overføre et  

 beløb svarende til halvdelen af årets underskud fra konto for opsparet  

 overskud.
Overførslen sker i hæverækkefølgen i VSL § 5, stk.1-2. Dette beløb  

 samt den dertil hørende virksomhedsskat medregnes til den personlige  

 indkomst. Årets underskud modregnes i denne personlige indkomst, hvilket  

 betyder, at årets underskud modregnes i opsparet overskud.
Der er tale om en  

 tvungen overførsel af opsparet overskud.
Er beløbet ikke faktisk overført  

 eller hensat til senere faktisk hævning, er beløbet indskudt.
Hvis virksomhedsskatten overstiger årets slutskat, kan der ikke ske  

 tilbagebetaling af den del af virksomhedsskatten, der overstiger slutskatten.  

 Tilbagebetaling kan alene ske gennem modregning i årets slutskat for den  

 skattepligtige og en evt. ægtefælle.
Dette er dog ikke til hinder for, at der  

 sker tilbagebetaling af årets overskydende skat, når der er indbetalt for  

 store beløb i forskudsskat i indkomståret.
Fremkommer der en resterende  

 virksomhedsskat, kan denne føres frem til modregning for den skattepligtige  

 og en evt. ægtefælle.
Resterende virksomhedsskat, kan alene modregnes inden  

 for 5-års perioden.
 Se eksempel 3 under C 3.3.6 og eksemplerne 120.1 og 121.1 i VSL-cirk.
 2) Positiv kapitalindkomst (netto).
Efter lovens § 13, stk.2, skal et underskud i virksomheden, der ikke kan  

 rummes i et opsparet overskud, fradrages i positiv kapitalindkomst.
Er den  

 skattepligtige gift og samlevende med ægtefællen ved indkomstårets udgang,  

 skal underskuddet fradrages i ægtefællernes samlede positive kapitalindkomst  

 (netto). Det vil sige, at underskuddet skal være fradraget i begge  

 ægtefællers positive kapitalindkomst, før det kan fradrages i personlig  

 indkomst.
Har den ene af ægtefællerne negativ kapitalindkomst, skal denne  

 modregnes i den anden ægtefælles positive kapitalindkomst, før der sker  

 fradrag af virksomhedsunderskud.
Hvis underskuddet er mindre end  

 ægtefællernes samlede positive kapitalindkomst, skal underskuddet først  

 fradrages i indehaverens positive kapitalindkomst, før det fradrages i  

 ægtefællens positive kapitalindkomst.
 Hvis begge ægtefæller har et virksomhedsunderskud efter  

 virksomhedsordningen, og begge har positiv kapitalindkomst, skal  

 virksomhedsunderskuddet først fradrages i den pågældendes egen positive  

 nettokapitalindkomst, før et resterende underskud kan fradrages i en  

 resterende positiv kapitalindkomst hos ægtefællen.
 3) Personlig indkomst.
 Efter VSL § 13, stk.3, skal et underskud, der ikke kan rummes i den  

 skattepligtiges og en evt. ægtefælles samlede positive kapitalindkomst,  

 fradrages i personlig indkomst fra andre indkomstkilder, f.eks. lønindkomst.  

 Fradraget skal først foretages i den skattepligtiges egen personlige  

 indkomst, før det kan føres til fradrag i en evt. ægtefælles personlige  

 indkomst.
4) Resterende underskud fremføres til fradrag i virksomhedsindkomst i de  

 efterfølgende 5 indkomstår.
Underskud kan kun fremføres til et senere  

 indkomstår, hvis det ikke kan rummes i årets virksomhedsindkomst eller i  

 indkomst som nævnt under pkt.2 og 3.
Inden for 5-års perioden finder reglerne i § 13, stk.2 og 3 tilsvarende  

 anvendelse.
Det betyder, at fremførte underskud efter fradrag i et evt.  

 overskud, skal fradrages i positiv kapitalindkomst, før det kan fradrages i  

 personlig indkomst.
 Underskud, der ikke er modregnet inden for 5-års perioden, kan ikke senere  

 modregnes.
Fremførsel af gamle underskud Underskud fra indkomstårene 1982-86 skal fremføres efter reglerne i PSL.  

 Det gælder uafhængigt af, om den virksomhed, som de stammer fra,  

 efterfølgende beskattes efter VSL.
 Hvis et skattemæssigt underskud er opstået i et indkomstår, hvor  

 virksomheden beskattes efter PSL, skal det fortsat fremføres efter reglerne i  

 PSL, selv om virksomheden overgår til beskatning efter VSL.
Hvis et skattemæssigt underskud er opstået i et indkomstår, hvor  

 virksomheden beskattes efter VSL, skal det tilsvarende fremføres efter  

 reglerne i VSL.
Det gælder efter VSL § 13, stk.5, uanset om den  

 skattepligtige anvender VSL i hele eller en del af den 5-års periode, hvor  

 underskuddet kan fremføres.
3.4. LOSI § 9 Negativ særlig indkomst kan fradrages ved opgørelsen af den skattepligtige  

 almindelige indkomst.
Den negative særlige indkomst skal fradrages fuldt ud,  

 selv om den skattepligtige almindelige indkomst derved bliver negativ.
Den  

 derved opståede negative almindelige indkomst fremføres efter reglerne i PSL  

 § 13, stk.1. Den negative særlige indkomst kan derimod ikke selvstændigt  

 fremføres til fradrag i særlig indkomst for et efterfølgende indkomstår.
Hvis den skattepligtige er gift, og ægtefællerne er samlevende ved  

 indkomstårets udløb, fradrages negativ særlig indkomst ved opgørelsen af den  

 skattepligtiges egen skattepligtige indkomst.
Et herved opstået underskud i  

 den skattepligtige indkomst fragår med skatteværdien i den skattepligtiges  

 egne 12 pct.'s- og 6 pct.'s-skatter.
Et herefter resterende underskud i den  

 skattepligtige indkomst overføres til ægtefællen og fremføres eventuelt til  

 senere indkomstår efter reglerne i PSL § 13, stk.2.
Underskud i skattepligtig almindelig indkomst, hvis skatteværdi ikke er  

 modregnet i beregnede 12 pct.'s- og 6 pct.'s-skatter efter PSL § 13, stk.1,  

 eller overført til modregning hos en eventuel ægtefælle efter PSL § 13,  

 stk.2, kan fratrækkes ved opgørelsen af den skattepligtiges egen og derefter  

 eventuelt i ægtefællens særlige indkomst for samme indkomstår.
Et herefter  

 resterende underskud kan fremføres til de følgende indkomstår.
Modregningen i særlig indkomst er valgfri.
Den skattepligtige kan vælge i  

 stedet at betale den særlige indkomstskat og at fremføre underskuddet til de  

 5 følgende indkomstår.
Underskud i den skattepligtige indkomst, der er  

 fremført fra tidligere indkomstår efter PSL, kan, hvis det ikke fuldt ud er  

 modregnet i det indkomstår, hvortil det gamle underskud er fremført,  

 ligeledes modregnes i positiv særlig indkomst.
 Underskud i personlig indkomst kan ikke modregnes i positiv særlig  

 ndkomst.
Et uudnyttet underskud i virksomhedsindkomst kan fratrækkes i særlig  

 indkomst i samme indkomstår.
Modregning sker først i den skattepligtiges egen  

 positive særlige indkomst og dernæst i ægtefællens.
Ved uudnyttet underskud  

 forstås negativ virksomhedsindkomst, der ikke har kunnet modregnes hos den  

 skattepligtige selv eller hos en evt. ægtefælle efter reglerne i VSL § 13.  

 Modregning af negativ virksomhedsindkomst efter reglerne i VSL § 13 går  

 således forud for modregning i positiv særlig indkomst.
Det er valgfrit, om den skattepligtige vil modregne en negativ  

 virksomhedsindkomst i positiv særlig indkomst.
Den skattepligtige kan således  

 i stedet vælge at fremføre underskuddet efter VSL § 13.
Vælger den skattepligtige at fradrage negativ skattepligtig indkomst eller  

 virksomhedsindkomst i den særlige indkomst, skal hele underskuddet fradrages,  

 hvis dette er mindre end eller lig med den særlige indkomst.
Er underskuddet  

 større end den særlige indkomst, skal der fradrages så meget, at den  

 skattepligtige særlige indkomst (før 6.000 kr.'s fradraget efter § 8, stk.3)  

 helt udlignes.
Virksomhedsunderskud fradrages før underskud i skattepligtig  

 indkomst.
3.3.4. Flere underskud Hvis en skattepligtig har flere underskud, skal underskuddene udlignes i  

 nedenstående rækkefølge:
 1) Årets virksomhedsunderskud.
 2) Virksomhedsunderskud fra tidligere indkomstår.
 3) Årets negative personlige indkomst.
 4) Negativ personlig indkomst fra tidligere indkomstår.
 5) Årets negative særlige indkomst.
 6) Årets negative skattepligtige indkomst.
 7) Negativ skattepligtig indkomst fra tidligere indkomstår.
3.3.5. »Gamle« underskud Ved alle former for underskud, hvor der sker fremførsel af underskud fra  

 tidligere indkomstår, fremføres det ældste underskud først.
 Underskud i den skattepligtige indkomst, der er konstateret for  

 indkomstårene 1982-86, og som hidtil har været omfatet af LL § 15, fremføres  

 efter reglerne i PSL § 13, stk.1 og 2, som underskud i skattepligtig  

 indkomst.
Reglen om, at et underskud i skattepligtig indkomst kan udlignes ved  

 modregning med skatteværdien i de beregnede 12 pct.'s- og 6 pct.'s-skatter  

 eller ved overførsel til ægtefællen, gælder også for de gamle underskud, der  

 fremføres til de senere indkomstår.
Hvis der er underskud i det indkomstår,  

 hvortil det gamle underskud fremføres, men der er beregnet 12 pct.'s- og 6  

 pct.'s-skat for dette indkomstår, eller der er mulighed for at overføre  

 underskud til ægtefællen, skal det aktuelle underskud udlignes først.  

 Derefter udlignes de gamle underskud.
Hvis der er flere gamle underskud,  

 udlignes det ældste underskud først.
 Gamle underskud er ikke omfattet af overgangsreglerne om  

 fradragsberettigede udgifter i PSL § 24. Heller ikke underskud i den  

 skattepligtige indkomst, der opstår i indkomståret 1987 eller senere, er  

 omfattet af overgangsordningen.Se eksemplerne nedenfor.
 Eksempel 1:
 Det resterende underskud på 30.000 kr. fremføres til fradrag i  

 virksomhedens overskud m.v. i de nærmest efterfølgende 5 indkomstår.
3.5. Carry-back reglerne Det i LL § 15 anførte princip videreføres ved skifte på grund af dødsfald  

 samt ved uskiftet bo m.v., således at en afdød persons eventuelle underskud i  

 de følgende 5 år kan fratrækkes i den længstlevendes (KL § 29 stk.1) eller  

 dødsboets indkomst (KL § 31 stk.1) - for privat og offentligt skiftede boer  

 dog kun under forudsætning af, at der er foretaget afsluttende ansættelse for  

 mellemperioden - ligesom et underskud ved en afsluttende ansættelse for  

 mellemperioden eller ved dødsboets indkomstansættelser kan videreføres til  

 boets senere indkomstansættelser og i visse tilfælde til den længstlevende  

 ægtefælles indkomstansættelse (KL § 31, stk.2 og § 32, stk.3).
 Kildeskattelovens regler om fremførsel af underskud ved dødsfald er  

 tilpasset PSL og VSL's underskudsregler, se herom C 3.3.
KL § 29 om underskudsfremførsel ved uskiftet bo er i princippet uændret.  

 Såvel afdødes underskud i den skattepligtige indkomst som afdødes underskud i  

 den personlige indkomst fremføres til længstlevende efter PSL og VSL's  

 almindelige regler.
Underskud kan ikke fremføres til fradrag i indkomst i et  

 eventuelt særbo efter afdøde.
 KL § 31 om fremførsel af afdødes underskud til dødsboet er derimod ændret,  

 da dødsboet ikke er omfattet af PSL's almindelige regler om opdeling af den  

 skattepligtige indkomst i personlig indkomst og kapitalindkomst.
Det er herefter alene et underskud vedrørende den skattepligtige indkomst,  

 der kan fremføres til fradrag i dødsboets indkomst.
Underskud i den  

 personlige indkomst kan ikke fremføres til fradrag i dødsboets indkomst.
 Selv om der er en efterlevende ægtefælle, kan underskuddet i afdødes  

 personlige indkomst heller ikke overføres eller fremføres til denne.
 Resterende virksomhedsskat kan fradrages i boets skatter efter VSL § 10,  

 stk.3.
 KL § 32 om underskud ved skifte af uskiftet bo er i princippet uændret.  

 Underskud i længstlevendes skattepligtige indkomst, der ikke kan udnyttes ved  

 overførsel efter PSL/VSL til de følgende år, kan efter de hidtidig gældende  

 regler fradrages i boets skattepligtige indkomst.
Underskud i længstlevendes personlige indkomst kan ikke fradrages i boets  

 indkomst, men fremføres uden om boet til fradrag i længstlevendes indkomst  

 for senere indkomstår.
Underskud i boets skattepligtige indkomst fradrages i  

 længstlevendes skattepligtige indkomst i det omfang, det overføres fra boet  

 til længstlevende, jfr. i øvrigt PSL-cirk. pkt.105-109, og VSL-cirk.  

 pkt.156-182.
Herudover er der i KL gennemført regler, der bevirker, at hvis et dødsbos  

 egen indkomstopgørelse (d.v.s. uden overførsel af afdødes eller en eventuel  

 ægtefælles negative indkomst) udviser underskud, der efter de ovenfor nævnte  

 regler ikke kan udnyttes fuldt ud, kan boet kræve et beløb på 30% af det  

 således uudnyttede underskud udbetalt af skattemyndighederne.
Boet kan dog  

 ikke kræve et beløb udbetalt, der overstiger summen af de skattebeløb, som  

 boet har betalt i indkomst- og formueskat, og som afdøde samt en eventuel  

 ægtefælle har betalt af indkomst indtjent i dødsåret og de to foregående  

 indkomstår eller af formue vedrørende samme perioder.
 Disse såkaldte carry-back regler findes for privat og offentligt skiftede  

 boer i KL § 31, stk.3, og for uskiftede boer, der skiftes i længstlevende  

 ægtefælles levende live, i KL § 32, stk.4. Der henvises i øvrigt til  

 skattedepartementets vejledning i reglerne om dødsbobeskatning m.v.
 4. Skattereformen:
Personlig indkomst og kapitalindkomst - Overgangsreglerne Hele afsnit C 4 er nyt stof i forhold til LV 1986. Derfor er der kun  

 stjernemarkering på dette indledende afsnit.
Ifølge personskatteloven (PSL), jfr. lovbkg. nr.623 af 18.sep. 1987,  

 opgøres den skattepligtige indkomst for personer i det væsentlige efter de  

 hidtil gældende regler.
Det afhænger således af disse regler, om en indkomst  

 er skattepligtig, og om en udgift er fradragsberettiget.
Ved andre love, der  

 indgår i skattereformen, er der dog sket ophævelse af eller begrænsning af  

 fradragsretten for visse udgifter.
De indtægter, der indgår i den skattepligtige indkomst, opdeles i  

 personlig indkomst og kapitalindkomst.
De udgifter, der fragår ved opgørelsen  

 af den skattepligtige indkomst, kan tillige fratrækkes ved opgørelsen af den  

 personlige indkomst eller kapitalindkomsten, når dette udtrykkeligt er  

 bestemt.
Se nærmere C 4.1 og 4.2.
Personskatteloven indeholder overgangsregler for store positive  

 nettokapitalindkomster, store negative nettokapitalindkomster og for store  

 fradragsberettigede udgifter, der alene kan fradrages ved opgørelsen af den  

 skattepligtige indkomst, men ikke ved opgørelsen af personlig indkomst eller  

 kapitalindkomst.
Disse regler bevirker, at større ændringer i skatten som  

 følge af skattereformen fordeles over en årrække.
 Overgangsordningerne går ud på, at en del af nettokapitalindkomsten og de  

 nævnte fradragsberettigede udgifter i en årrække også skal medregnes eller  

 fradrages ved opgørelsen af den progressivt beskattede personlige indkomst.  

 Se C 4.3.
 Den særlige virksomhedsordning for selvstændige erhvervsdrivende i henhold  

 til virksomhedsskatteloven (VSL) omtales i afsnit L 1.
4.1. Personlig indkomst PSL § 3 Den personlige indkomst omfatter ifølge PSL § 3 alle de skattepligtige  

 indkomster, som ikke er kapitalindkomst efter PSL § 4.1.1. Indtægter Personlig indkomst er i første række:
a.
Lønindkomst, honorarer o.lign., b. indtægt ved selvstændig erhvervsvirksomhed, c. pensionsindtægter, d. løbende udbetalinger og ratebetalinger fra pensionsordninger, der er  

 indkomstskattepligtige efter pensionsbeskatningsloven, e. underholdsbidrag og andre løbende ydelser, f. uddannelsesstøtte o.lign., g. fortjeneste ved førstegangsafståelse af visse ejerlejligheder og h. genvundne afskrivninger, der indgår i den skattepligtige almindelige  

 indkomst.
 Anden skattepligtig indtægt, der ikke er kapitalindkomst, er ligeledes  

 personlig indkomst.
Selvstændig virksomhed § 3, stk.2, nr.1 Indtægt ved selvstændig erhvervsvirksomhed er som nævnt under litra b  

 personlig indkomst.
Det er uden betydning, om der er tale om aktiv eller  

 passiv erhvervsvirksomhed.
Den eneste undtagelse er, at indkomst ved  

 skibsvirksomhed, der er den skattepligtiges bierhverv, er kapitalindkomst.
Hvis en selvstændig erhvervsdrivende benytter sig af adgangen til at vælge  

 virksomhedsordningen, jfr.
VSL (se afsnit L 1), er det kun en del af det  

 overskud, der overføres fra virksomheden til den skattepligtige selv, der er  

 personlig indkomst.
En del af overskuddet i virksomheden betragtes som  

 kapitalafkast, der beregnes efter særlige regler og medregnes til  

 kapitalindkomsten.
Dette beregnede kapitalafkast (se evt.
L 1.3) formindsker  

 det beløb, der beskattes som overskud i virksomheden eller som personlig  

 indkomst.
Den del af overskuddet, der bliver indestående i virksomheden,  

 beskattes foreløbig med en virksomhedsskat på 50 pct.
Først når det opsparede  

 overskud senere udtages af virksomheden, beskattes det som personlig  

 indkomst.
Hvis virksomhedsordningen anvendes, skal de i § 4 nævnte kapitalindtægter,  

 herunder renteindtægter og kursgevinster, der hidrører fra virksomheden,  

 medregnes til virksomhedsindkomsten.
Hvis den skattepligtige ikke anvender  

 virksomhedsordningen, indgår de i kapitalindkomsten.
For vekselerere m.fl.  

 henvises dog til C 4.2.5.
4.1.2. Fradrag Ved opgørelsen af den personlige indkomst kan fradrages visse nærmere  

 afgrænsede udgifter, jfr.
PSL § 3, stk.2, nr.1-6, som gennemgås i det  

 følgende.
Driftsomkostning ved selvstændig virksomhed 1) Efter § 3, stk.2, nr.1, fradrages driftsomkostninger i sædvanlig  

 forstand for selvstændige erhvervsdrivende.
Der er tale om de udgifter, der  

 medgår til at erhverve, sikre og vedligeholde indkomsten, f.eks. lønudgifter,  

 vareindkøb og skattemæssige afskrivninger (efter såvel AL, SL og LOSI).
 Om afgrænsningen af begrebet: Selvstændig erhvervsvirksomhed, se C 4.2.4.  

 samt L 1.1.
Fradragsretten efter § 3, stk.2, nr.1, omfatter i det hele taget alle  

 driftsomkostninger, der er fradragsberettigede efter SL § 6 a, jfr.
C 2 og L  

 4. Dette gælder, hvad enten virksomhedsordningen anvendes eller ikke.
 Der gælder dog følgende undtagelser:
a.
Renteudgifter m.v.
Dette gælder uanset om disse har tilknytning til den  

 erhvervsmæssige virksomhed eller ikke.
Under virksomhedsordningen fragår de  

 renteudgifter m.v., der omfattes af ordningen, ved opgørelsen af  

 virksomhedsoverskuddet. Øvrige renteudgifter kan alene fradrages i  

 kapitalindkomsten.
b.
Fradragsberettigede kurstab efter KGL.
c.
Visse løbende provisioner og præmier, jfr.
LL § 8, stk.3.
d.
Særlige renteudgifter - korrektionsrenter - jfr.
VSL § 11, stk.4,  

 sidste pkt. (se evt.
L 1.7).
e.
Kontingenter til arbejdsgiverforeninger, fagforeninger og andre faglige  

 sammenslutninger, jfr.
LL § 13 (se evt.
L 4.14).
Hvis en brancheforening opkræver særlige servicebidrag og bidrag til  

 kollektiv garantiforsikring hos sine arbejdsgivermedlemmer, kan disse  

 medlemmer fratrække denne del af bidragene i den personlige indkomst i medfør  

 af PSL § 3, stk.2, nr.1, jfr.
Skat 1987.2.147.
Løbende ydelser Fradrag for udgifter til løbende ydelser, der udredes efter en gensidig  

 bebyrdende aftale, efter LL § 12, stk.8, (jfr.
F 1.4) skal som hovedregel  

 fradrages ved opgørelsen af den skattepligtige indkomst, men kan i visse  

 tilfælde fradrages ved opgørelsen af den personlige indkomst efter PSL § 3,  

 stk.2, nr.1. Forudsætningen for fradragsretten er for det første, at den  

 skattepligtige, som afholder ydelsen, er selvstændig erhvervsdrivende.
Det er  

 dernæst afgørende, om den afholdte ydelse har karakter af en  

 driftsomkostning.
Der kan f.eks. være tale om fradragsret ved opgørelsen af  

 den personlige indkomst i de tilfælde, hvor den skattepligtige i forbindelse  

 med overtagelse af en virksomhed påtager sig en underholds- eller  

 aftægtsydelse (eventuelt i form af fribolig) over for den tidligere ejer.
Der  

 kan også være tale om, at købesummen for en virksomhed helt eller delvis  

 fastsættes til en løbende andel af overskuddet eller omsætningen i en vis  

 årrække.
Udgifter i følge LL § 8 2) Efter § 3, stk.2, nr.2, kan udgifter, som i forbindelse med den  

 skattepligtiges erhverv er afholdt til rejser, reklame o.lign., fradrages ved  

 opgørelsen af den personlige indkomst.
Repræsentationsudgifter kan som  

 hovedregel dog kun fradrages med 25 pct. af beløbet, jfr.
LL § 8 (jfr.
L 4.7  

 og L 4.8).
LL §§ 8 B og 8 C Erhvervsmæssige forskningsudgifter og tilslutningsafgifter m.v., der er  

 fradragsberettigede efter de særlige regler i LL §§ 8 B og 8 C, fragår  

 ligeledes ved opgørelsen af den personlige indkomst (jfr.
L 4.11 og G 5.2.5).
LL §§ 14, 14 F og 27 B I det omfang ejendomsskatter m.v. er fradragsberettigede i henhold til LL  

 § 14 (jfr.
G 5.2.2) foretages fradraget ved opgørelsen af den personlige  

 indkomst, og det samme gælder bidrag til sociale fonde (jfr.
LL § 14 F) og  

 tilbagebetaling af tilskud efter LL 27 B, stk.4, (jfr.
L 7.7).
KL § 25 A Beløb, der overføres til den medarbejdende ægtefælle efter KL § 25 A til  

 beskatning hos denne, fragår ved opgørelsen af den personlige indkomst hos  

 den anden ægtefælle (jfr.
B 1.4).
 Bidrag og præmier til pensionsordninger m.v.
 3) Efter § 3, stk.2, nr.3, fradrages præmier og bidrag til  

 pensionsordninger m.v. i det i PL § 18 nævnte omfang (jfr. afsnit I).
 Indbetalinger til kapitalpensionsordninger kan dog kun fradrages i det  

 omfang, bidraget kan rummes i den personlige indkomst efter fradrag af bidrag  

 til andre pensionsordninger, men uden fradrag for kapitalpensionsbidraget.  

 Fradragsretten gælder, hvad enten den skattepligtige er selvstændig  

 erhvervsdrivende eller ikke.
 Der er endvidere fradragsret for bidrag til hjælpe- og  

 understøttelsesfonde efter PL § 52.
Erhvervsdrivendes egne indbetalinger til pensionsordninger fragår ved  

 opgørelsen af den personlige indkomst uden for virksomheden, selv om de  

 anvender virksomhedsordningen.
Beløbet fragår således ikke i  

 virksomhedsindkomsten.
Bidrag til ansattes pension fragår i virksomhedsindkomsten, hvis denne  

 anvendes, og ellers i den personlige indkomst, jfr.
PSL § 3, stk.2, nr.1, om  

 driftsudgifter.
Investeringsfonds 4) Henlæggelser til investeringsfonds (jfr.
L 5.7) kan fradrages ved  

 opgørelsen af den personlige indkomst, jfr. § 3, stk.2, nr.4.
Husdyrbesætninger 5) Ifølge § 3, stk.2, nr.5, kan forskelsbeløb og nedskrivning ifølge  

 husdyrbesætningslovens §§ 2 og 8 fradrages ved opgørelsen af den personlige  

 indkomst (jfr.
R 1).
Varelagernedskrivninger 6) Endelig kan varelagernedskrivninger efter varelagerlovens § 1, stk.4  

 (jfr.
L 3.6.1), fradrages ved opgørelsen af den personlige indkomst, jfr. §  

 3, stk.2, nr.6.
Det kan sammenfattende bemærkes, at de under 1, 2, 4, 5 og 6 nævnte  

 udgifter alene kan fradrages ved opgørelsen af den personlige indkomst, når  

 der er tale om udgifter i forbindelse med driften af selvstændig  

 erhvervsvirksomhed.
Begrebet selvstændig erhvervsvirksomhed er det samme i  

 personskatteloven som i virksomhedsskatteloven.
Se C 4.2.4 og L 1.1.2.
 De under 3 nævnte indbetalinger til pensionsordninger kan derimod  

 fradrages af alle skattepligtige.
4.1.2.1. Blandede driftsmidler Driftsmidler, der benyttes både til erhvervsmæssige og til private formål,  

 kan som hovedregel ikke indgå i virksomhedsordningen.
Det betyder, at den  

 erhvervsdrivende skal fradrage de udgifter, som svarer til den  

 erhvervsmæssige andel af driftsmidlets benyttelse, ved opgørelsen af sin  

 personlige indkomst.
Genvundne afskrivninger på driftsmidlet skal på samme  

 måde medregnes til den personlige indkomst.
 Den erhvervsdrivende kan dog vælge at lade biler og vindmøller, der  

 benyttes både til erhvervsmæssige og til private formål, indgå i  

 virksomhedsordningen, og i disse tilfælde skal afskrivninger på (hele)  

 driftsmidlet indgå i virksomhedsordningen, se nærmere L 1.1.
Tab ved salg af et afskrivningsberettiget driftsmiddel, der benyttes både  

 til erhvervsmæssige og til private formål, kan af selvstændige  

 erhvervsdrivende fradrages ved opgørelsen af den personlige indkomst.
Hvis  

 aktivet er medtaget i virksomhedsordningen, skal tabet fradrages ved  

 opgørelsen af virksomhedsindkomsten.
4.1.2.2. Lønmodtagere I det omfang skattepligtige, der ikke er selvstændige erhvervsdrivende,  

 afholder fradragsberettigede udgifter, herunder afskrivninger, skal fradrag  

 foretages ved opgørelsen af den skattepligtige indkomst (men ikke ved  

 opgørelsen af den personlige indkomst). Fradrag kan dog kun ske i det omfang,  

 den pågældendes samlede fradragsberettigede udgifter overstiger et grundbeløb  

 på 3.000 kr. (jfr.
LL § 9, stk.1).
 Eventuelle genvundne afskrivninger skal medregnes til den personlige  

 indkomst.
 Disse regler gælder f.eks. for lønmodtagere, der anvender egen bil delvis  

 erhvervsmæssigt, og som afskriver den efter reglerne i AL afsnit II.
 Tab ved en lønmodtagers salg af et blandet driftsmiddel kan kun fradrages  

 ved opgørelsen af den skattepligtige indkomst.
4.2. Kapitalindkomst PSL § 4 Kapitalindkomsten omfatter de i PSL § 4 opregnede indtægter og udgifter.  

 Bestemmelsen er udtømmende.
 Kapitalindkomsten omfatter det samlede nettobeløb af:
1) Renteindtægter og renteudgifter, 2) skattepligtige kursgevinster og fradragsberettigede kurstab efter lov  

 om skattemæssig behandling af gevinst og tab på fordring og gæld (KGL), se  

 evt.
E 5.3.3., 3) beregnet kapitalafkast i selvstændig erhvervsvirksomhed efter VSL § 7  

 (se evt.
L 1.3), 4) aktieudbytte og skattegodtgørelse efter LL § 16 A og SSL § 17 A, 5) skattepligtig fortjeneste eller skattepligtige afståelsessummer efter  

 ABL §§ 2 og 2a eller LL § 16 B, (se evt.
K 3.5 og 3.8), 5a) skattepligtig fortjeneste og fradragsberettiget tab ved udlodning af  

 likvidationsprovenu og afståelse af andelsbeviser m.v. efter ABL § 2b, (se K  

 3.4.1), 6) overskud eller underskud af en- eller tofamilieshuse m.v., fritidshuse,  

 ejerlejligheder, grund og lignende, se nærmere C 4.2.1., 7) de i LL § 8, stk.3, omhandlede provisioner m.v. (se F 3.3), 8) beløb (korrektionsrenter) efter VSL § 11, stk.4, sidste pkt., (se  

 nærmere L 1.7), 9) nedslag efter lov om nedslag i skatteansættelsen for renteindtægter  

 m.v. (se afsnit M) og 10) indkomst ved selvstændig skibsvirksomhed, når denne virksomhed er den  

 skattepligtiges bierhverv, se nærmere C 4.2.2.
 De nævnte indtægter og udgifter skal normalt medregnes i kapitalindkomst,  

 selv om der er tale om en erhvervsmæssig indtægt eller udgift, se dog C  

 4.2.5. om vekselerere m.fl.
 Erhvervsmæssige renteudgifter m.v. skal således indgå i kapitalindkomsten,  

 dog ikke i de tilfælde, hvor den skattepligtige anvender  

 virksomhedsordningen.
 Gevinst og tab på fordringer, som den skattepligtige har erhvervet som  

 vederlag i næring, medregnes ved opgørelsen af den personlige indkomst.
Omkostninger, der medgår til at erhverve, sikre eller vedligeholde  

 kapitalindkomst, fragår direkte ved opgørelsen af denne.
Det gælder f.eks.  

 udgifter til depot og boksleje samt udgifter til ormueadministration.
4.2.1. En- og tofamiliehuse m.v. § 4, stk.1, nr.6 a.
PSL § 4, stk.1, nr.6, omfatter:
1) Ejendomme, som indeholder en selvstændig lejlighed, jfr.
LL §§ 15 B og  

 15 C, (se G 2.1), 2) tofamilieshuse, jfr.
LL § 15 D (se G 2.3), 3) stuehuse, jfr.
LL § 15 E (se G 2.4), 4) ejendomme, som indeholder en eller to selvstændige lejligheder, og som  

 i væsentligt omfang benyttes erhvervsmæssigt, jfr.
LL § 15 F.
Dette gælder  

 dog kun den del af ejendommen, der tjener til bolig for ejeren (se G 2.5), 5) grunde, der må antages at have nytteværdi for ejeren (se G 2.8).
Kun ejendomme, som helt eller delvis tjener til bolig for ejeren, er  

 omfattet af bestemmelsen.
Ved bedømmelsen heraf er det uden betydning, om  

 ejeren har gjort brug af sin beboelsesret eller ej, blot ejendommen faktisk  

 har været til ejerens disposition.
Bestemmelsen omfatter ejendomme, der  

 udlejes en del af året og ejendomme, hvoraf en del udlejes.
Bestemmelsen  

 omfatter derimod ikke ejendomme, der i hele året udelukkende benyttes til  

 udlejning.
Hvad medregnes i kapital- indkomsten b.
Overskud eller underskud af de under a nævnte ejendomme omfatter:
1) Lejeværdi af bolig i egen ejendom, jfr.
LL §§ 15 B-15 I, 2) indtægter ved udlejning en del af året (f.eks. udlejning af et  

 sommerhus) eller indtægter ved udlejning af en del af ejendommen (f.eks. ved  

 udlejning af den anden lejlighed i et tofamilieshus eller ved udleje af  

 værelser i det omfang indtægten er skattepligtig, se G 5.1.1.1).
 3) fradragsberettigede udgifter efter LL §§ 15 J og 15 K, stk.1, se G  

 2.1.2.
 Blandede ejendomme uden vurderingsfordeling m.v.
c.
Skattepligtige, der udøver erhvervsvirksomhed i egen ejendom i et  

 omfang, der ikke berettiger til vurderingsfordeling efter LL § 15 F eller til  

 regulering af lejeværdien efter LL § 15 H, kan fradrage en til den  

 erhvervsmæssige anvendelse svarende del af lejeværdien i kapitalindkomsten.  

 Tilsvarende regler gælder skattepligtige, der udlejer lokaler til erhverv,  

 når den erhvervsmæssige benyttelse ikke berettiger til vurderingsfordeling  

 eller regulering af lejeværdien efter LL §§ 15 F og og 15 H.
Der kan ikke  

 foretages fradrag ved opgørelsen af den personlige indkomst, da fradraget  

 skal modsvare den beregnede lejeværdi af den erhvervsmæssige benyttede del af  

 ejendommen.
Fremleje d.
Skattepligtige, der udlejer en del af værelserne i en lejlighed i egen  

 ejendom til beboelse og som er skattepligtige af vederlaget (se G 5.1.1.1),  

 kan fradrage den del af lejeværdien, der vedrører det udlejede, i  

 kapitalindkomsten.
Er der derimod tale om udlejning af boligen i en del af året, f.eks. et  

 sommerhus, nedsættes helårslejeværdien forholdsmæssigt for den del af året,  

 hvor udlejningen har fundet sted.
Dette gælder dog ikke, såfremt den  

 skattepligtige anvender det af ligningsrådet anviste fradrag på 40 pct. af  

 den i det pågældende indkomstår modtagne leje for et sommerhus (se G 2.6).  

 Fradraget, der skal dække samtlige de med udlejningen forbundne udgifter og  

 tillige modsvare egen lejeværdi i udlejningsperioden, foretages i  

 kapitalindkomsten.
Arbejdsværelse e.
Fradrag for arbejdsværelse i egen ejendom beregnes på grundlag af  

 lejeværdien.
Selv om fradraget modsvarer den del af lejeværdien, der kan  

 henføres til arbejdsværelser, anses fradraget for en driftsomkostning i  

 forbindelse med det indtægtsgivende arbejde.
 Lønmodtagere kan således kun foretage fradrag i den skattepligtige  

 indkomst i det omfang, de samlede lønmodtagerudgifter overstiger 3.000 kr.
Er der tale om selvstændig erhvervsvirksomhed, foretages fradrag i den  

 personlige indkomst, jfr.
PSL § 3, stk.2, nr.1.
Blandede ejendomme med vurderingsfordeling f.
Indtægter og driftsudgifter vedrørende den erhvervsmæssigt benyttede  

 del af ejendomme med vurderingsfordeling efter LL § 15 F, er personlig  

 indkomst, jfr.
PSL § 3, stk.1 og stk.2, nr.1. Indtægter ved udlejning af den  

 erhvervsmæssigt benyttede del af ejendommen er således personlig indkomst.  

 Den del af vedligeholdelsesudgifterne, der kan henføres til den  

 erhvervsmæssigt benyttede del af ejendommen, jfr.
LL § 15 K, stk.2, kan  

 fradrages ved opgørelsen af den personlige indkomst.
Udelukkende udlejning g.
Indtægter og driftsudgifter vedrørende en- og tofamilieshuse m.v., der  

 i hele året udelukkende benyttes til udlejning, er personlig indkomst.
Ejendomme med mere end to lejligheder h.
Indtægter og driftsudgifter, herunder lejeværdi af egen bolig, for  

 ejendomme med 3 eller flere lejligheder er personlig indkomst.
4.2.2. Skibsvirksomhed som bierhverv Indkomst ved selvstændig erhvervsvirksomhed er som hovedregel personlig  

 indkomst.
Indkomst og underskud ved selvstændig skibsvirksomhed er dog  

 kapitalindkomst efter § 4, stk.1, nr.10, når denne virksomhed er den  

 skattepligtiges bierhverv.
 Driver den skattepligtige selvstændig virksomhed, der omfatter et eller  

 flere skibe, afhænger det af en vurdering af den skattepligtiges samlede  

 indkomstforhold, om indkomst fra virksomheden er personlig indkomst eller  

 kapitalindkomst.
Begrebet skibsvirksomhed omfatter alle tilfælde, hvor et skib indgår i  

 virksomheden, uanset om den skattepligtige ejer hele skibet, flere skibe  

 eller kun andele af et skib.
Det må dog forudsættes, at skibet indgår som et  

 væsentligt led i virksomheden.
F.eks. vil selvstændig fiskeri- og  

 rederivirksomhed være omfattet af begrebet skibsvirksomhed.
Det samme gælder  

 selvstændig virksomhed med udlejning af skibe.
Derimod vil en virksomhed ikke blive anset for en skibsvirksomhed, hvis  

 virksomheden ejer et skib, som den benytter til transport af virksomhedens  

 produkter.
Indtægter og udgifter ved skibets drift vil indgå i den personlige  

 indkomst på linje med virksomhedens øvrige indtægter og udgifter.
 Ved afgørelsen af, om indkomst fra skibsvirksomheden er personlig indkomst  

 eller kapitalindkomst, må der som nævnt foretages en samlet vurdering af den  

 skattepligtiges indkomstforhold.
Det må derfor lægges til grund, at hvis indtægten eller underskuddet af  

 virksomheden ikke er af et væsentligt omfang, og den skattepligtige heller  

 ikke deltager i driften af virksomheden, skal indtægter og udgifter  

 vedrørende denne behandles som kapitalindkomst.
Dette gælder, selv om den  

 skattepligtige heller ikke har anden væsentlig skattepligtig indkomst end  

 indtægten fra skibsvirksomheden.
Har den skattepligtige væsentlige indtægter ved siden af indtægter fra  

 skibsvirksomheden, indgår foruden indkomsten fra skibsvirksomheden årets  

 øvrige personlige indkomst og kapitalindkomst samt årets opsparede overskud  

 af selvstændig virksomhed efter virksomhedsordningen i vurderingen.
Derimod  

 indgår de fradrag, der alene kan foretages ved opgørelsen af den  

 skattepligtige indkomst, ikke i vurderingen.
 Udgør indkomsten fra skibsvirksomhed, det vil sig virksomhedens resultat  

 efter renter og afskrivninger m.v., mindre end ca. 50 pct. af den  

 skattepligtiges øvrige indkomster som nævnt overnfor, vil indkomsten fra  

 skibsvirksomhed som hovedregel blive anset for kapitalindkomst.
Indkomstforholdene kan vurderes over en periode på op til 5 år, således at  

 tilfældige ændringer i indkomsten - f.eks. underskud i et enkelt indkomstår i  

 skibsvirksomheden - ikke betyder, at indkomsten skifter karakter.
Endvidere  

 kan det tages i betragtning, om den skattepligtige er nyetableret med  

 skibsvirksomheden, således at indtjeningen må forventes at stige efter nogle  

 år.
Vurderingen må således gå ud på, om det er sandsynligt, at den  

 skattepligtige over en årrække på op til 5 år vil have indkomst ved  

 skibsvirksomhed af et sådant omfang, at den kan anses som personlig indkomst,  

 henholdsvis kapitalindkomst.
Der bortses dog fra tilfældige udsving i  

 indkomsten, hvad enten de vedrører skibsvirksomheden eller den øvrige  

 indkomst.
Der bortses endvidere fra underskud i de første år efter  

 nyetablering, når det må antages, at indtægten af virksomheden derefter vil  

 udgøre omkring halvdelen af indkomsten.
Der skal heller ikke tages hensyn til  

 disse udsving og underskud på den måde, at skibsindtægten i de øvrige år af  

 perioden skal være så meget større eller den den øvrige indkomst så meget  

 mindre.
Hvis en rimelig antagelse om de forventede indkomstforhold ikke  

 holder stik, medfører det ikke, at vurderingen for de tidligere år skal tages  

 op påny.
Det er ikke afgørende, om den skattepligtige deltager i den daglige drift  

 af virksomheden.
Ved vurderingen kan det dog have betydning, om den  

 skattepligtige må antages at have anden næring, som bevirker, at den  

 skattepligtige ikke samtidig kan deltage i virksomhedens daglige drift.
Dette  

 vil normalt være tilfældet, hvis den skattepligtige er fuldtidsbeskæftiget i  

 anden selvstændig virksomhed eller som lønmodtager.
I så fald vil  

 skibsvirksomheden som regel blive anset for bierhverv.
Dette vil f.eks.  

 normalt være tilfældet for skibsleasingvirksomhed med mange ejere.
Det har i  

 denne forbindelse ingen betydning, om en lønindkomst skyldes, at den  

 skattepligtige er ansat i f.eks. et selskab, der driver rederivirksomhed.
Når indkomsten fra skibsvirksomhed vurderet efter de anførte  

 retningslinjer må anses for kapitalindkomst, betyder det, at et overskud  

 beskattes som kapitalindkomst, og at underskud får en lignende skatteværdi.  

 Skibsvirksomhed, hvor indkomsten anses for kapitalindkomst, kan ikke  

 beskattes efter virksomhedsordningen, idet denne ordning forudsætter, at  

 indkomsten er personlig indkomst.
Skattekontrollovens regnskabsregler for  

 erhvervsdrivende gælder, uanset om indkomsten anses for kapitalindkomst eller  

 personlig indkomst.
Det samme gælder reglerne om fradrag for driftsudgifter,  

 herunder skattemæssige afskrivninger.
Hvis indkomsten anses for  

 kapitalindkomst, sker fradraget for driftsudgifter m.v. også ved opgørelsen  

 af kapitalindkomsten.
Der kan ligeledes foretages henlæggelser til investeringsfonds på grundlag  

 af overskuddet.
Fradraget for henlæggelserne sker i den personlige indkomst,  

 men de kan ikke forlods afskrives i bierhvervsvirksomheden.
Fortjeneste eller tab ved afhændelse af skibe eller skibsanparter i  

 skibsvirksomhed, der er den skattepligtiges bierhverv, medregnes ved  

 opgørelsen af kapitalindkomsten, hvis den skattepligtige har anskaffet skibet  

 eller anparten på et tidspunkt, der ligger mindre end 5 år forud for  

 afhændelsen, jfr.
AL § 15 A.
 Er skibsvirksomheden ikke den skattepligtiges bierhverv, er indkomst og  

 underskud ved virksomheden såvel som fortjeneste og tab ved afståelse af  

 skibet eller skibsanparten efter AL § 15 A personlig ndkomst.
4.2.3. Personalelån Nogle virksomheder yder deres ansatte lavtforrentede eller rentefri lån.  

 Rentefordelen ved disse personalelån er i følge praksis før skattereformen  

 normalt ikke blevet beskattet.
Hvis medarbejderen skulle indkomstbeskattes af  

 differencen mellem en anslået normalrente og den faktiske betalte rente,  

 kunne beskatningen neutraliseres ved en normal renteberegning kombineret med  

 en tilsvarende forhøjelse af rentefradraget.
På baggrund af denne symmetri i  

 beskatningen har man været tilbageholdende med beskatningen på dette område.
 Det lønaccessorium, der i realiteten er tale om, er nu efter  

 personskatteloven personlig indkomst, mens renteudgifter er kapitalindkomst.  

 Den symmetri i beskatningen, der tidligere var begrundelsen for ikke at  

 beskatte den ansatte af lån på gunstige vilkår, er således ikke mere  

 tilstede.
Der kan derfor være tilfælde, hvor fordelen af et lavtforrentet lån fra en  

 virksomhed til den ansatte, kan være skattepligtig.
Det vil dog ikke være  

 tilfældet, såfremt lånet til enhver tid forrentes med en pålydende rente, der  

 mindst svarer til den mindsterente, der gælder efter § 7 i kursgevinstloven  

 (se E 5.3.3.2).
4.2.4. Selvstændig erhvervsvirksomhed - Afgrænsning af begrebet Efter PSL § 3, stk.2, nr.1, kan driftsomkostninger - dog ikke  

 renteudgifter m.v. - fragå ved opgørelsen af den personlige indkomst, hvis  

 der er tale om driftsomkostninger i forbindelse med selvstændig  

 erhvervsvirksomhed.
Efter VSL § 1, stk.1, kan personer, der driver selvstændig  

 erhvervsvirksomhed, benytte virksomhedsordningen.
Det betyder bl.a. at  

 virksomhedens renteudgifter fragår ved opgørelsen af virksomhedens overskud i  

 stedet for at fragå ved opgørelsen af kapitalindkomsten.
 I begge tilfælde vil virkningen være den, at de pågældende udgifter  

 nedsætter indtægten ved selvstændig erhvervsvirksomhed på en sådan måde, at  

 kun nettooverskuddet medregnes ved opgørelsen af den personlige indkomst.
 Hverken personskatteloven eller virksomhedsskatteloven indeholder en  

 definition af begrebet selvstændig erhvervsvirksomhed, men det er forudsat,  

 at begrebet afgrænses i overensstemmelse med hidtidig praksis inden for  

 skattelovgivningens område.
Selvstændig erhvervsvirksomhed er normalt kendetegnet ved, at der for egen  

 regning og risiko udøves en virksomhed af økonomisk karakter og med det  

 formål at indvinde økonomisk udbytte.
Endvidere må det være en forudsætning,  

 at virksomheden udøves nogenlunde regelmæssigt og gennem en ikke helt kort  

 periode.
Endelig må det være en forudsætning, at virksomheden ikke er af  

 ganske underordnet omfang.
Det er uden betydning, om den skattepligtige  

 herudover har indkomst som lønmodtager.
 Efter investeringsfondslovens §§ 2 og 4 er det en betingelse for at  

 foretage en henlæggelse til investeringsfonds, at henlæggelserne foretages af  

 overskuddet af selvstændig erhvervsvirksomhed.
 Efter kildeskattelovens § 25 A kan der overføres visse beløb til særskilt  

 beskatning hos en medarbejdende ægtefælle, når ægtefællerne i forening driver  

 selvstændig erhvervsvirksomhed.
 En virksomhed, der efter sin art og omfang er omfattet af de nævnte regler  

 i investeringsfondsloven og kildeskatteloven, må også i forbindelse med  

 anvendelse af reglerne i PSL og VSL anerkendes som selvstændig  

 erhvervsvirksomhed.
 Omvendt må der gælde en formodning for, at virksomhed, der efter sin art  

 og omfang ikke er omfattet af de nævnte bestemmelser i investeringsfondsloven  

 eller kildeskatteloven, heller ikke omfattes af begrebet selvstændig  

 erhvervsvirksomhed i PSL og VSL.
Skattepligtige, der udøver fremstillingsvirksomhed inden for industri,  

 håndværk og landbrug, vil normalt blive anset for at være selvstændige  

 erhvervsdrivende.
Det gælder også normalt virksomhed inden for handel og  

 service og liberale erhverv som f.eks. advokat, arkitekt, læge, revisor og  

 vekselerer.
Også udlejningsvirksomhed anses som hovedregel for selvstændig  

 erhvervsvirksomhed.
Udleje af driftsmidler m.v. betragtes således som  

 selvstændig erhvervsvirksomhed, hvis den har et vist omfang.
Udlejning af  

 fast ejendom betragtes ligeledes som selvstændig erhvervsvirksomhed.
Det  

 gælder dog ikke udlejning af en- og tofamilieshuse og udlejning af  

 fritidshuse, når ejeren også selv benytter ejendommen.
Bortforpagtning af  

 fast ejendom, erhvervsvirksomhed eller landbrug, herunder  

 bortforpagtning/udleje af en del af et landbrug, vil i almindelighed også  

 være selvstændig erhvervsvirksomhed.
Efter investeringsfondsloven er der truffet afgørelse om, at  

 bestyrelseshonorarer opfattes som indkomst ved selvstændig  

 erhvervsvirksomhed, når indtægten indgår i et interessentskab, der driver  

 sådan virksomhed.
Dette vil også gælde efter virksomhedsordningen, når  

 sådanne indtægter er et naturligt led i erhvervsvirksomheden, uanset om  

 virksomheden drives som interessentskab eller ikke.
 Vekselerere, bankierer og skattepligtige, der driver  

 finansieringsvirksomhed, opfattes som selvstændige erhvervsdrivende, selv om  

 de ikke er berettigede til at foretage investeringsfondshenlæggelse efter  

 investeringsfondslovens § 2, stk.3.
I/S eller K/S Skattepligtige, der deltager i en selvstændig erhvervsvirksomhed, som  

 drives som interessentskab eller kommanditselskab, opfattes som selvstændige  

 erhvervsdrivende, selv om de ikke er berettigede til at anvende  

 investeringsfondshenlæggelser til forlods afskrivning efter  

 investeringsfondslovens § 3 A.
Det er ligeledes uden betydning, om den  

 skattepligtige deltager i virksomheden med en personlig arbejdsindsats.
Lønmodtagere Indkomst, der efter LL § 9, stk.1, anses for lønmodtagerindkomst, kan ikke  

 anses for indkomst ved selvstændig erhvervsvirksomhed.
Indkomst, der efter KL  

 § 43 er A-indkomst, vil som altovervejende hovedregel heller ikke kunne anses  

 som indkomst ved selvstændig erhvervsvirksomhed.
Der kan dog undtagelsesvis forekomme tilfælde, hvor den skattepligtige kan  

 godtgøre, at erhvervelsen af den pågældende A-indkomst uundgåeligt eller dog  

 rimeligt og naturligt forudsætter afholdelse af væsentlige  

 driftsomkostninger.
Det kan f.eks. dreje sig om leje af erhvervslokaler,  

 antagelse af lønnet medhjælp, anvendelse af væsentlige driftsmidler eller  

 kapital i øvrigt.
I sådanne tilfælde kan det være bedst stemmende med  

 sædvanlig opfattelse at karakterisere virksomheden som udøvet for egen  

 regning og risiko.
Sådan virksomhed kan under hensyn til de konkrete omstændigheder anses for  

 selvstændig erhvervsvirksomhed.
Det har den virkning, at de pågældende  

 udgifter direkte kan komme til fradrag i indkomsten, således at alene  

 nettoindkomsten medregnes ved indkomstopgørelsen.
 Det må dog i disse situationer kræves, at de pågældende driftsomkostninger  

 efter deres art og omfang ligger væsentligt udover, hvad der er sædvanligt i  

 lønmodtagerforhold.
Indkomst, der forudsætter, at den pågældende skattepligtige stiller  

 håndværktøj og andre mindre driftsmidler eller en bil til rådighed, vil  

 således ikke i sig selv kunne kvalificere til betegnelsen selvstændig  

 erhvervsvirksomhed.
Tilsvarende må gælde for andre driftsmidler m.v., der  

 efter deres art er egnet til at benyttes såvel erhvervsmæssigt som privat.
Indkomst, der forudsætter, at den skattepligtige selv afholder udgifter  

 til transport samt til fortæring og overnatning, vil ligeledes ikke i sig  

 selv bevirke, at virksomheden anses for selvstændig.
Dette gælder uanset  

 disse udgifters omfang.
 Indkomst, der er forbundet med antagelsen af lønnet medhjælp, vil heller  

 ikke nødvendigvis være indkomst ved selvstændig erhvervsvirksomhed, hvis  

 arbejdet, der udføres af den pågældende medhjælp, er af begrænset omfang.
Hvis den pågældende medhjælp er den skattepligtiges ægtefælle, vil praksis  

 efter KL § 25 A i øvrigt være afgørende.
Det vil sige, at den skattepligtige  

 må anses for selvstændig erhvervsdrivende, hvis reglerne om medarbejdende  

 ægtefælle kan finde anvendelse.
Hvis den pågældende medhjælp er den  

 skattepligtiges samlever eller en i øvrigt nærtstående person, kan der være  

 anledning til at påse, at tilsvarende betingelser er opfyldt med hensyn til  

 dokumentation for arbejdets omfang og udførelse, som gælder for en  

 medarbejdende ægtefælle.
 Se i øvrigt nærmere L 1.1 (om VSL).
 4.2.5. Vekselerere m.fl.
I visse tilfælde skal de indtægter og udgifter, der normalt beskattes som  

 kapitalindkomst, medregnes i den personlige indkomst, jfr.
PSL § 4, stk.3.
Det drejer sig om tilfælde, hvor den skattepligtige driver virksomhed som  

 bankier eller vekselerer, og de nævnte indtægter og udgifter hidrører fra  

 denne virksomhed.
Det gælder også, hvis den skattepligtige driver næring ved  

 køb og salg af fordringer eller driver næringsvirksomhed ved finansiering.
 Ifølge et af skatteministeren den 9.dec. 1987 fremsat lovforslag skal der  

 i PSL § 4, stk.3, indsættes et nyt 3.pkt.:
Endvidere medregnes i den personlige indkomst gevinster og tab på  

 fordringer, som omfattes af KGL § 4 (fordringer erhvervet som vederlag i  

 næring - se evt.
E 5.3.3.3).
 Lovforslaget var ikke vedtaget ved afslutningen af LV's redaktion den  

 22.dec. 1987. (Se LV side 3 om forslagets evt. vedtagelse i jan. 1988).
4.3. Overgangsregler I en overgangsperiode gælder en række særlige regler om skatteberegningen.  

 Disse overgangsregler har ikke betydning for opgørelsen af den skattepligtige  

 indkomst, den personlige indkomst og kapitalindkomsten.
Reglerne medfører  

 alene, at de opgjorte indkomster og udgifter i en overgangsperiode reguleres,  

 før skatteberegningen foretages på grundlag af de beregningsmæssige  

 indkomster.
Der sker således i overgangsperioden en gradvis tilnærmelse  

 mellem de opgjorte indkomster og de beregningsmæssige indkomster.
 Overgangsordningerne består af 3 dele:
 1) En ordning for store positive nettokapitalindkomster.
 2) En ordning for store negative nettokapitalindkomster.
 3) En ordning for store fradragsberettigede udgifter.
 Hvis den skattepligtiges indkomst- og fradragsforhold ændres fra  

 indkomstår til indkomstår i overgangsperioden, kan den skattepligtige være  

 omfattet af overgangsreglerne i det ene indkomstår, men ikke det andet eller  

 omvendt.
 Ægtefæller skal opgøre deres nettokapitalindkomst under et og får den  

 beskattet som kapitalindkomst efter samme beløbsgrænser, som gælder for  

 enlige skattepligtige, se nærmere C 4.3.3.
 Eksempler, der belyser virkningerne af overgangsreglerne, findes i  

 skd.cirk. nr.22 af 9.dec. 1986 om PSL side 44ff.
4.3.1. Positiv nettokapitalindkomst - PSL § 21 Omlægning af positiv nettokapitalindkomst til den lavere beskatning som  

 kapitalindkomst sker efter følgende skala:
 I hver af de følgende indkomstår forhøjes det beløb, der skal beskattes  

 som kapitalindkomst med 25.000 kr.
 Overgangsperioden er tidsubegrænset.
Hele den positive nettokapitalindkomst indgår i den skattepligtige  

 indkomst.
Den del af den positive nettokapitalindkomst, der skal beskattes  

 som kapitalindkomst (beregningsmæssig nettokapitalindkomst), medregnes ved  

 opgørelsen af beregningsgrundlaget for 6 pct.'s-skatten.
Det er i  

 indkomståret 1987 60.000 kr., i 1988 85.000 kr. osv.
I de tilfælde, hvor den  

 positive nettokapitalindkomst, sammen med personlig indkomst, overstiger  

 130.000 kr. for indkomståret 1987 beskattes det overskydende beløb med 6 pct.  

 For ægtepar er beløbsgrænsen dog 260.000 kr.
 Den del af den positive nettokapitalindkomst, der ligger udover  

 beløbsgrænsen (overskydende positiv nettokapitalindkomst) medregnes til den  

 personlige indkomst (beregningsmæssig personlig indkomst). Beløbet indgår  

 derfor i beregningsgrundlaget for både 12 pct.'s-skatten og 6 pct.'s-skatten.
4.3.2. Negativ nettokapitalindkomst - PSL § 22 Omlægning af negativ nettokapitalindkomst til fradrag ved opgørelsen af  

 kapitalindkomsten sker efter en 3-leddet overgangsordning for indkomstårene  

 1987-91:
 Negativ nettokapitalindkomst over 150.000 kr. indgår fra og med  

 indkomståret 1987 i kapitalindkomsten.
 Den del af negativ nettokapitalindkomst under 150.000 kr., der skal  

 medregnes i kapitalindkomsten, udgør i indkomståret:
 Fra og med indkomståret 1992 skal al negativ nettokapitalindkomst  

 medregnes som kapitalindkomst.
 I hvert af overgangsårene beskattes yderligere som kapitalindkomst et  

 beløb, der svarer til 25 pct. af personlig indkomst med fradrag negativ  

 nettokapitalindkomst under 150.000 kr. og et bundfradrag på 200.000 kr.
 Den personlige indkomst og den negative nettokapitalindkomst er i denne  

 forbindelse disse indkomster uden regulering efter overgangsreglerne og uden  

 overførsel/fremførsel af negativ personlig indkomst.
 Hele den negative nettokapitalindkomst fragår ved opgørelsen af den  

 skattepligtige indkomst.
 Den del af den negative nettokapitalindkomst, der skal beskattes som  

 kapitalindkomst (beregningsmæssig negativ nettokapitalindkomst), fragår  

 således alene ved opgørelsen af den skattepligtige ndkomst.
 Den del af den negative nettokapitalindkomst, der ikke skal beskattes som  

 kapitalindkomst (overskydende negativ nettokapitalindkomst), fratrækkes  

 tillige i den personlige indkomst ved opgørelsen af beregningsgrundlagene for  

 12 pct.'s- og 6 pct.'s-skatterne.
4.3.3. Ægtefællers nettokapitalindkomst - PSL § 23 De foran omtalte overgangsregler gælder også for ægtefæller.
Ægtefæller, der er samlevende ved indkomstårets udløb, får i princippet  

 efter § 23, stk.1, beskattet deres samlede nettokapitalindkomst efter samme  

 beløbsgrænser, som gælder for enlige skattepligtige.
Det vil sige, at det  

 beløb, der hvert år beskattes som kapitalindkomst (den beregningsmæssige  

 nettokapitalindkomst) for ægtefæller under et er det samme som for enlige  

 skattepligtige.
 I den særlige overgangsregel for negativ nettokapitalindkomst i § 22,  

 stk.2, (25 pct.'s-reglen), hvor den personlige indkomst har betydning, er det  

 på tilsvarende måde ægtefællernes samlede personlige indkomst, der anvendes.
 Ægtefæller, der ikke er samlevende ved indkomstårets udløb, får beskattet  

 deres positive eller negative nettokapitalindkomst hver for sig efter  

 reglerne i §§ 21-22 uden anvendelse af reglerne i § 23.
 Begrebet samlevende ægtefæller skal forstås i overensstemmelse med  

 reglerne i KL § 4 (se B 1.5).
Reglerne i § 23, stk.1-3, er opgørelsesregler, der gælder for alle  

 ægtefæller, der er samlevende ved indkomstårets udløb, uanset at de ikke har  

 været gift et helt indkomstår.
Det vil sige, at reglerne også finder  

 anvendelse for det indkomstår, hvori ægteskabet indgås, såfremt ægtefællerne  

 er samlevende ved indkomstårets udløb.
§ 23, stk.2 Hvis den ene af ægtefællerne har positiv nettokapitalindkomst, og den  

 anden ægtefælle har negativ nettokapitalindkomst, udgår den del af  

 nettokapitalindkomsterne, der modsvarer hinanden, helt ved opgørelsen af  

 beregningsgrundlagene for 12 pct.'s- og 6 pct.'s-skatterne.
Den resterende  

 nettokapitalindkomst, hvad enten den er positiv eller negativ, beskattes som  

 kapitalindkomst efter beløbsgrænserne i §§ 21-22.
 Den efter modregningen opgjorte positive eller negative beregningsmæssige  

 nettokapitalindkomst og positive eller negative overskydende  

 nettokapitalindkomst henføres til beskatning hos den ægtefælle, hvis  

 nettokapitalindkomst før modregningen udgjorde det største absolutte positive  

 eller negative beløb.
§ 23, stk.3 Hvis begge ægtefæller enten har positiv eller negativ  

 nettokapitalindkomst, opdeles ægtefællernes samlede nettokapitalindkomst  

 efter beløbsgrænserne i §§ 21-22 i positiv eller negativ beregningsmæssig  

 nettokapitalindkomst og positiv eller negativ overskydende  

 nettokapitalindkomst.
 Begge disse beløb fordeles mellem ægtefællerne i forhold til deres  

 nettokapitalindkomst.
Ægtefæller, der er samlevende ved indkomstårets udløb uden at have været  

 samlevende hele indkomståret, skal have beregnet 12 pct.'s- og 6 pct.'s-skat  

 efter de samme regler, som gælder for enlige skattepligtige.
Det skal ske på  

 grundlag af deres beregningsmæssige og overskydende nettokapitalindkomst,  

 således som disse beløb er opgjort og fordelt efter reglerne i § 23, stk.1-3.  

 Reglen i stk.4 finder ikke anvendelse.
§ 23, stk.4 Hvis ægtefællerne er samlevende hele indkomståret, og dette omfatter et  

 helt år, beregnes 12 pct.'s- og 6 pct.'s-skatterne efter regler, der er  

 udformet på grundlag af de hidtil gældende gtefælleregler.
 Den ægtefælle, hvis personlige indkomst - nedsat med overskydende  

 (ikke-omlagte) fradrag efter § 24 - er størst (Æ1), får 12 pct.'s- og 6  

 pct.'s-skatterne beregnet efter de sædvanlige regler.
 Ægtefællen med den laveste personlige indkomst, reguleret efter § 24 (Æ  

 II), får skatten/skattebesparelsen af overskydende kapitalindkomst  

 (ikke-omlagt kapitalindkomst) beregnet på toppen af Æ I's beregningsmæssige  

 personlige indkomst, i visse tilfælde med tillæg af beregningsmæssig  

 kapitalindkomst.
 Se nærmere herom pkt.77-81 i skd.cirk. nr.22 af 9.dec. 1986 om  

 personskatteloven m.v.
4.3.4. Fradragsberettigede udgifter PSL § 24 Overgangsordningen for fradragsberettigede udgifter omfatter kun de  

 udgifter, der alene kan fradrages ved opgørelsen af den skattepligtige  

 indkomst.
Den omfatter derimod ikke udgifter, der kan fradrages ved  

 opgørelsen af den personlige indkomst eller kapitalindkomsten.
 Der er bl.a. tale om lønmodtageres befordringsudgifter mellem hjem og  

 arbejdssted og mellem skiftende og flere samtidige arbejdssteder, bidrag til  

 arbejdsløshedskasse, fagforeningskontingent, underholdsbidrag, fradrag for  

 indskud på etableringskonto, gaver til almenvelgørende institutioner m.fl.
»Gamle« underskud fra indkomstårene 1982-1986 indgår ikke ved  

 opgørelsen af de fradragsberettigede udgifter.
Det samme gælder underskud i  

 skattepligtig indkomst, der opstår i indkomstårene 1987 og fremover.
 Omlægningen af fradragsberettigede udgifter (ligningsmæssige fradrag) fra  

 at være fradrag i den personlige indkomst til at være fradrag kun i den  

 skattepligtige indkomst sker over en 5-årig periode efter følgende skala:
 Sjettedelsreglen finder kun anvendelse, hvis de fradragsberettigede  

 udgifter for det enkelte indkomstår i perioden 1987-91 overstiger 120.000 kr.
 Er de f.eks. 240.000 kr. i 1990, kan kun den del af udgifterne, der  

 overstiger 4/6 eller 160.000 kr., dvs. 80.000 kr., fradrages ved opgørelsen  

 af den personlige indkomst.
 Fra og med indkomståret 1992 kan alle fradragsberettigede udgifter kun  

 fradrages ved opgørelsen af den skattepligtige indkomst.
Alle skattepligtige får beskattet deres fradragsberettigede udgifter efter  

 samme beløbsgrænser uanset ægteskabelig status.
Det betyder således, at  

 ægtefæller hver for sig i indkomståret 1987 skal fradrage 20.000 kr., dog  

 mindst 1/6 af egne fradragsberettigede udgifter, ved opgørelsen af den  

 skattepligtige indkomst uden hensyn til størrelsen af den anden ægtefælles  

 fradragsberettigede udgifter.
I indkomståret 1988 skal hver ægtefælle  

 fradrage 40.000 kr., dog mindst 2/6 af egne fradragsberettigede udgifter, ved  

 opgørelsen af den skattepligtige indkomst osv.
 Den del af de fradragsberettigede udgifter, der overstiger beløbsgrænsen  

 for det angivne overgangsår (overskydende fradragsberettigede udgifter), kan  

 fratrækkes ved opgørelsen af den personlige indkomst.
4.4. 3-pct.'s-fradraget Ifølge LL § 8 F kan der fra og med indkomståret 1987 ved opgørelsen af den  

 skattepligtige indkomst fradrages 3 pct. af den personlige indkomst.  

 Fradraget kan for indkomståret 1987 ikke overstige 3.200 kr.
Denne  

 beløbsgrænse reguleres efter PSL § 20.
 Beregningsgrundlaget er indkomstårets positive personlige indkomst før  

 regulering efter overgangsreglerne i §§ 21-24. Omfatter indkomstansættelsen  

 en kortere periode end 1 år, udgør fradraget 3 pct. af den personlige  

 indkomst, dog højst 1/12 af grundbeløbet (3.200 kr.) for hver måned, ved hvis  

 begyndelse skattepligten foreligger.
3 pct.'s-fradraget gives til alle, såvel fuldt som begrænset  

 skattepligtige, der har personlig indkomst.
Det vil sige til lønmodtagere,  

 selvstændige erhvervsdrivende, pensionister, studerende m.fl.
Fradraget  

 nedsætter alene den skattepligtige indkomst og fragår således ikke ved  

 opgørelsen af den personlige indkomst eller kapitalindkomsten.
Fradraget  

 omfattes af overgangsreglerne for fradragsberettigede udgifter efter § 24 (se  

 C 4.3.4).
