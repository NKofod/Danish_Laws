(Til amtsråd og kommunalbestyrelser) 1.
 Ulempegodtgørelse gives til ungdomsskoleinspektører og pædagogisk medhjælp  

 i tjenestemandsstillinger samt til fastansatte lærere i folkeskolen, som  

 efter § 16 i lov om fritidsundervisning m.v. har overtaget undervisning i  

 ungdomsskolen.
 2.
 Honorarlønnede ungdomsskoleinspektører og honorarlønnet pædagogisk  

 medhjælp samt timelønnede lærere er ikke omfattet af reglerne.
 3.
 Idet der henvises til aftale af 3. november 1988 mellem Finansministeriet  

 og Lærernes Centralorganisation om ulempegodtgørelse til tjenestemænd i  

 folkeskolen, der er gjort tilsvarende gældende for de under punkt 1. anførte,  

 skal direktoratet oplyse, at pristallet for januar kvartal 1990 er beregnet  

 til 109,6.
 4.
Efter aftalens §§ 2 - 4, er tillægget pr. 1. april 1990 kr.463,60 årligt.
 5.
 Cirkulæret har virkning fra 1. april 1990.
 Fra samme tidspunkt ophæves:
 - Kulturministeriets cirkulære af 5. september 1989 om ulempegodtgørelse  

 til ungdomsskoleinspektører m.fl. ved den kommunale ungdomsskole.
KULTURMINISTERIET Direktoratet for Folkeoplysning, Frie Grundskoler m.v., den 10. marts 1990.
 P. d. v.
