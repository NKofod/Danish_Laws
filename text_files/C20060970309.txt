Cirkulære  

 om nordisk udveksling af personale i statsadministrationen (Indkaldelse af ansøgninger om stipendier til studieophold  

 i Norden i 2007) (Til samtlige ministerier mv.) Indledning Med det formål at fremme det nordiske samarbejde blev der  

 efter vedtagelse i Nordisk Ministerråd i 1979 iværksat en udvekslingsordning  

 for personale i statsadministrationerne i de nordiske lande.
Ordningen tager sigte på at give deltagerne mulighed for  

 at udbygge kendskabet til administration, forvaltning og lovgivning i de  

 andre  

 nordiske lande.
Udvekslingsordningen er ikke baseret på, at en deltager  

 konkret  

 bytter plads med en kollega i et andet nordisk land (men udelukker heller  

 ikke  

 dette).
Generelle bemærkninger Ordningen omfatter såvel tjenestemænd som overenskomstansatte.  

 Opholdet skal vare mindst 1 måned og højst 1 år - og skal ligge inden for  

 samme  

 kalenderår.
 Til at dække rejseudgifter samt de merudgifter til bolig  

 mv., deltageren har under udvekslingsopholdet, er der på ministerrådets  

 budget  

 afsat en bevilling, som fordeles til de enkelte nordiske lande.
 Det beløb, der er til rådighed for Danmark, fordeles som  

 stipendier til ophold ved statsinstitutioner i de øvrige nordiske lande samt  

 Færøerne og Grønland.
Det er en forudsætning for tildeling af stipendium, at  

 ministeriet/styrelsen bevilger tjenestefrihed med løn i den periode, opholdet  

 varer.
Det er det enkelte ministerium/styrelse, der tager stilling til  

 spørgsmålet om tjenestefrihed med løn.
 Hvis en stipendiat oppebærer rådighedstillæg i henhold til  

 kollektiv aftale eller overenskomst, vil dette også kunne ydes under  

 udvekslingsopholdet under forudsætning af, at han/hun under opholdet påtager  

 sig en tilsvarende merarbejdsforpligtelse.
 Under udvekslingsopholdet optjener stipendiaten sædvanlig  

 lønanciennitet, ligesom opholdet ikke medfører ændring i den pensionsmæssige  

 stilling.
Stipendiet For 2007 udgør stipendiet 8.000 dkr. pr. måned og skal  

 dække merudgifter til bolig og andet.
Ministerrådet godtgør desuden rejseudgifterne, når  

 udvekslingsopholdet begynder og slutter.
Godtgørelsen dækker billigste  

 offentlige befordringsmiddel.
Foretrækker en stipendiat at benytte dyrere  

 befordring, må han/hun selv betale differencen.
Varer opholdet 6 måneder eller længere, kan stipendiaten  

 endvidere få godtgjort familiemedlemmers rejseudgifter, hvis de flytter med,  

 ligesom eventuelle udgifter til flytning af nødvendigt bohave i den  

 forbindelse  

 godtgøres.
Herudover betales 1 fri hjemrejse under opholdet for stipendiaten  

 og  

 dennes familie.
 Udgifter i forbindelse med tjenesterejser under  

 udvekslingsopholdet afholdes af opholdsinstitutionen.
Etablering af udvekslingsopholdet Ansatte, der ønsker at benytte ordningen til et ophold i  

 et andet nordisk land, må selv indgå aftale herom med den ønskede  

 institution.  

 Det forudsættes, at den ansattes ministerium/styrelse hjælper med at etablere  

 de fornødne kontakter til den relevante myndighed.
Tildeling af stipendier Ved tildeling af stipendier lægges der vægt på,   

 	  

 at ansøgeren har haft  

 en vis tjenestetid i staten,   

 	  

 at opholdet/studiet  

 har en faglig tilknytning til ansøgerens arbejdsområde og er til gavn for  

 både  

 ansættelsesstedet og den ansatte,   

 	  

 at opholdet ikke varer  

 mere end 1 år og ligger inden for et kalenderår.
Stipendiatens forpligtelser Stipendiaten har arbejdspligt under udvekslingsopholdet,  

 ligesom han/hun må følge de i opholdsinstitutionen gældende bestemmelser om  

 arbejdstid og udføre de arbejdsopgaver og arbejdsforpligtelser, der bliver  

 pålagt.
Der gælder tavshedspligt i overensstemmelse med de regler, som er  

 fastsat på stedet, og der må underskrives erklæring herom, hvis  

 opholdsinstitutionen  

 ønsker dette.
Stipendiaten skal tilbagebetale stipendiet, hvis   

 	  

 arbejdspligten ikke  

 overholdes,   

 	  

 udbetalt stipendium  

 ikke er brugt i overensstemmelse med formålet,   

 	  

 udgifterne dækkes af  

 andre stipendieordninger.
Inden 3 måneder efter hjemkomsten skal stipendiaten gennem  

 sit danske ministerium/styrelse indsende rapport om udvekslingsopholdet til  

 Personalestyrelsen.
Rapporten skal indeholde en kort beskrivelse af de  

 praktiske erfaringer.
Den indsendes i 2 eksemplarer, hvoraf  

 Personalestyrelsen  

 videresender et til Nordisk Ministerråds sekretariat.
Ansøgninger Ansøgning om stipendium sendes gennem ansøgerens  

 ministerium/styrelse til  

  

 Personalestyrelsen,  

 Frederiksholms Kanal 6, 1220 København K  

  

 , og skal indeholde følgende  

 oplysninger:
1)  

 	  

 ansøgerens navn,  

 fødselsdato og adresse 2)  

 	  

 stillingsbetegnelse,  

 ansættelsesform, anciennitet og tjenestested 3)  

 	  

 arbejdsopgaver i  

 stillingen 4)  

 	  

 med hvilken  

 institution (navn og adresse) der er truffet aftale om ophold og for hvilket  

 tidsrum 5)  

 	  

 det beløb, der søges  

 om (antal udvekslingsmåneder, rejseudgifter, hvilke familiemedlemmer der -  

 ved  

 ophold af mindst 6 måneders varighed - ønskes medbragt) 6)  

 	  

 om ansøgeren er  

 indstillet til eller har udsigt til at opnå andre stipendier eller tilskud,  

 som  

 kan bruges i samme studieøjemed og i bekræftende fald hvor stort beløb 7)  

 	  

 eventuelle andre  

 oplysninger bl.a. om tidligere udvekslingsophold.
 Ansøgningen forsynes med  

  

 tjenestestedets  

  

 udtalelse om interessen i formålet med det ansøgte  

 udvekslingsophold samt om, hvorvidt ministeriet/styrelsen agter at yde  

 tjenestefrihed med løn.
Ansøgningsfrist Ansøgningsfristen er den 17. november 2006 med henblik på  

 udvekslingsophold i 2007. Eventuelt senere modtagne ansøgninger om stipendium  

 vil komme i betragtning, hvis der stadig er midler til rådighed.
Refusion af udgifter Det forudsættes, at vedkommende ministerium/styrelse  

 udbetaler stipendierne mv. forskudsvist.
Stipendieudgifter mv. vil  

 efterfølgende blive refunderet af Nordisk Ministerråd via Personalestyrelsen.  

  

 Ministeriet/styrelsen  

  

 skal derfor  

 snarest muligt efter udvekslingsopholdets afslutning indsende  

 refusionsanmodning bilagt dokumentation for de afholdte udgifter til  

 Personalestyrelsen, som herefter sørger for refusionen.
Forsikring Under udvekslingsophold i  

  

 Sverige, Norge, Finland  

  

 og  

  

 Island  

  

 er stipendiaten omfattet af EØS-aftale, der trådte i kraft den 1. januar  

 1994.  

 Dette indebærer, at stipendiaten i medfør af EF-forordning 1408/71 om social  

 sikring af vandrende arbejdstagere, artikel 13, stk. 2, ltr. d, er omfattet  

 af  

 dansk social sikring under opholdet.
 Det betyder, at stipendiaten i tilfælde af sygdom vil  

 blive behandlet på lige fod med opholdslandets borgere.
 Under udvekslingsophold i  

  

 Grønland  

  

 og på  

  

 Færøerne  

  

 gælder særlige regler.
Afbrydelse af ophold Hvis opholdet afbrydes, skal der gives meddelelse herom  

 til Personalestyrelsen.
Afsluttende bemærkninger Cirkulæret har  

 virkning fra underskriftsdatoen.
Samtidig ophæves  

 Finansministeriets cirkulære  

 af 26. august 2005, Perst. nr. 043-05.
 Personalestyrelsen  

 anmoder om, at de ansatte i ministeriet og underliggende institutioner gøres  

 bekendt med udvekslingsordningen.
 Henvendelse om denne vejledning rettes til  

 Personalestyrelsen, Henrik Bo Nielsen (33 92 91 58 eller  

  

 hbn@perst.dk  

  

 ), Frederiksholms Kanal 6, 1220 København  

 K.
