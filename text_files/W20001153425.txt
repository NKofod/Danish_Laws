Landsskatteretskendelse Dødsbobeskatning - ejendom udlagt ved arveudlægsskøde - indeksreguleringsperiode Reference:
DSKL § 21, stk. 3 EBL § 5 A Dødsboet efter A klagede for indkomståret  

 1998 over, at skatteankenævnet havde forhøjet indkomsten med  

 19.230 kr.
Det fremgik af sagens oplysninger, at A i 1993  

 købte 50% af en landbrugsejendom.
I 1994 blev der foretaget  

 forbedringer af svinestalden, og i 1996 købte A de resterende 50% af  

 ejendommen.
A afgik ved døden den 20. juli 1997, og ejendommen  

 blev pr. 1. januar 1998 udlagt til faderen.
Udlægget skete ved  

 arveudlægsskøde af 11. marts 1998 til overtagelse 1. januar  

 1998. Udlægsværdien var 1.200.000 kr. prioriteret.
Dette svarede  

 til kontantprisen, idet det overtagne obligationslån kunne indfries til  

 kurs 100. Ejendomsværdien pr. 1. januar 1997 var 1.200.000 kr. og pr.  

 1. januar 1998 1.250.000 kr.
Køberen betalte alle  

 handelsomkostninger.
Der medfulgte ikke driftsmateriel, driftsinventar eller  

 besætning, og der var ingen mælkekvote.
Husdyrproduktionen  

 ophørte pr. dødsdagen.
 Dødsboets indkomstskattepligt omfattede boperioden  

 fra den 1. januar 1997 til den 20. juli 1998.
 Ved opgørelsen af ejendomsavancen i boet var  

 anskaffelsessummen af boet indeksreguleret, jf.  

 ejendomsavancebeskatningslovens § 5 A, til og med salgsåret 1998.
Boet havde selvangivet en ejendomsavance på 251.235  

 kr., hvoraf indeksreguleringen var på 54.005 kr.
De lokale  

 skattemyndigheder havde kun godkendt, at indeksreguleringen blev foretaget  

 til og med dødsåret 1997.
 Indeksreguleringen var af skattemyndighederne beregnet  

 på følgende måde, idet der var anvendt  

 dødsårets procentsatser:
7,3% af 356.700 26.039 0,6% af 447.750 2.687 7,3% af forbedringstillæg 93-97 på 25.000 1.825 0,6% af           do 96-97 på 10.000 60 Ialt 30.611 Selvangivet 54.005 Fortjenesten før nedslag for stuehus  

 forhøjes med 23.394 Stuehusets andel 222.500/1.250.000 4.164 Forhøjelsen af indkomsten 19.230 Skatteankenævnet havde anført, at  

 bobeskatningsindkomsten i henhold til dødsboskattelovens § 21. stk. 3,  

 skulle opgøres efter de regler, der gjaldt for dødsåret,  

 her 1997, og at dødsboers salg og andre afståelser i henhold til  

 dødsboskattelovens § 27, stk. 1, skulle behandles efter  

 skattelovgivningens almindelige regler.
 Klagerens repræsentant havde overfor  

 Landsskatteretten nedlagt påstand om, at anskaffelsessummen blev  

 indeksreguleret til og med 1998, jf. ejendomsavancebeskatningslovens § 5  

 A.
 Repræsentanten havde påstået  

 avanceopgørelsen foretaget således:
"Anskaffelsessum 1/8 1993 for halvdelen af ejendommen 356.700 indeksregulering fra 1993 til 1998 10,2 pct.
26.383 anskaffelsessum 20/6 1996 for den anden halvdel af ejendommen 447.750 indeksregulering fra 1996 til 1998 3,4 pct.
15.224 forbedring 1994 udover 5.000 kr.
5.906 indeksregulering heraf 7,0 pct.
413 5.000 kr.'s tillæg 1993 5.000 indeksregulering heraf 10,2 pct.
510 5.000 kr.'s tillæg 1994 5.000 indeksregulering heraf 7,0 pct.
350 5.000 kr.'s tillæg 1995 5.000 indeksregulering heraf 6,2 pct.
310 10.000 kr.'s tillæg 1996 10.000 indeksregulering heraf 3,4 340 10.000 kr.'s tillæg 1997 10.000 indeksregulering heraf 2,7 pct.
270 samlet anskaffelsessum 899.156 Salgssum (kontantomregnet) 1.200.000 anskaffelsessum indeksreguleret -899.156 fortjeneste 300.844 stuehusfradrag 222.500/1.250.000 af 306.194 -53.550 skattepligtig avance 247.294 Da skatteyder kun havde ejet halvdelen af ejendommen i  

 perioden fra 1993 og til 1996, skulle kun medregnes et halvt 10.000 kr.'s  

 tillæg for denne periode.
Skatteyders andel af forbedringen i 1994  

 skulle derfor også kun reduceres med hans andel af 10.000 kr's  

 tillægget i 1994. Af skatteyders andel af forbedringen dvs. 10.906 kr.  

 skulle derfor medregnes 5.906 kr. udover 5.000 kr.'s tillægget." Repræsentanten havde anført, at man var enig  

 med skatteankenævnet i, at perioden fra den 1. januar 1997 til den 20.  

 juli 1998 skulle betragtes som ét indkomstår, og at de regler  

 som gjaldt for dette indkomstår, dvs. for indkomståret 1997, var  

 gældende.
Det blev imidlertid påstået, at man ved  

 anvendelse af regler, som ikke var bundet til indkomståret, men som  

 fulgte kalenderåret eller andre fastlagte datoer, skulle anvende  

 kalenderåret, eller de øvrige fastlagte datoer.
Repræsentanten havde endvidere anført, at  

 indeksreguleringen i ejendomsavancebeskatningsloven fulgte  

 kalenderåret, og at dette gjaldt uanset i hvilket indkomstår  

 salget var foretaget.
Dette gjaldt også ved salg i et forskudt  

 indkomstår.
Når salget (udlægget) skete den 11. marts 1998,  

 måtte boet derfor være berettiget til at foretage en  

 indeksregulering til og med 1998 , og det samme måtte gælde for  

 10.000 kr's tillægget, som også blev givet pr.  

 kalenderår.
 Repræsentanten havde derudover fremført, at  

 det fremgik af dødsboskattelovens § 27, stk. 1, at dødsboers  

 salg og andre afståelser skulle behandles efter skattelovgivningens  

 almindelige regler, samt at det af dødsboskattelovens § 20 fremgik, at  

 boet blev stillet på samme måde, som afdøde ville have  

 været stillet, hvis dødsfaldet ikke var indtruffet.
 Repræsentanten havde endvidere anført  

 følgende:
 "Følgende fremgår af afsnit B.B.3.4 i  

 Ligningsvejledningen, beskatning ved dødsfald 1997:
"Dødsårets regler gældende Efter § 21, stk. 3, skal indkomstopgørelsen for  

 hele bobeskatningsperioden foretages efter de regler, der gælder for  

 dødsåret.
Reglens anvendelsesområde er også de  

 beløbsgrænser, procentsatser og lign., der er fastsat ved eller  

 i henhold til lov, og som ændres eller kan blive ændret i  

 beskatningsperioden." I bemærkningerne til § 21, stk. 3 (L 90 fremsat den  

 27. november 1996) var anført:
"I stk. 3 foreslås det, at indkomstopgørelsen  

 for hele boperioden skal foretages efter de regler, der gælder for  

 dødsåret.
Dette er foranlediget af forslaget i § 30 om samlet  

 proportional beskatning af hele bobeskatningsperioden.
Reglens  

 anvendelsesområde er de mangfoldige beløbsgrænser  

 procentsatser o.lign., der er fastsat ved eller i henhold til lov, og som  

 ændres eller kan blive ændret i boperioden.
Valget af dødsåret skyldes, at der herved  

 opnås kontinuitet i forhold til indkomstopgørelsen for  

 mellemperioden, når boet er skattefritaget.
Mellemperiodens  

 indkomstopgørelse skal - som en selvfølge - foregå efter  

 dødsårets regler.
Endvidere opnås, at reglen ikke giver  

 skattemæssigt incitament til at vælge en senere skæringsdag  

 end dødsdagen." I punkt 5.4 i cirkulære om dødsboskatteloven  

 nr. 106 af 4.juli 1997 (Ophævet ved Cirk. nr. 80 af 15.maj 1998) stod  

 følgende:
"Efter § 21, stk. 3, skal indkomstopgørelsen for  

 hele boperioden foretages efter de regler, der gælder for  

 dødsåret.
Reglen i § 21, stk. 3, er foranlediget af reglen i §  

 30 om samlet proportional beskatning af hele bobeskatningsperioden.
Reglens  

 anvendelsesområde er de beløbsgrænser, procentsatser og  

 lign., der er fastsat ved eller i henhold til lov, og som ændres eller  

 kan blive ændret i boperioden." Bemærkningerne til lovforslaget, cirkulæret og  

 ligningsvejledningen måtte bevirke at § 21, stk. 3, alene henviste til,  

 at man skulle anvende de samme satser for hele opgørelsen, eksempelvis  

 for bofradrag o.lign. der gjaldt i 1997, således at man ikke kom til at  

 anvende to bofradragsstørrelser.
Bestemmelser ne måtte derudover  

 betyde, at man generelt skulle anvende de regler som gjaldt for  

 indkomståret 1997 (dødsåret), uanset hvornår boet  

 blev afsluttet.
 Derimod kunne bestemmelsen i § 21, stk. 3, ikke bevirke,  

 at indeksreguleringen ifølge § 5 A i ejendomsbeskatningsloven skulle  

 begrænses til kun at gå til og med 1997, når salget  

 (udlægget) faktisk blev foretaget i kalenderåret 1998. Dette  

 måtte følge af bestemmelsen i § 5 A, stk. 2, hvorefter  

 indeksreguleringen skulle foretages til og med det kalenderår, hvori  

 salget blev foretaget.
 Skatteankenævnet havde over for Landsskatteretten  

 udtalt følgende:
 "Landbrugets Rådgivningscenter har i forbindelse med  

 indsendelsen af klage til Landsskatteretten fundet, at der i 1994 er afholdt  

 udgifter til forbedring udover bundfradraget, så der anmodes om at  

 indkomsten i forbindelse med ejendomsavancen nedsættes med  

 beløbet på 5.906 kr.
 Landsskatteretten anmoder om en udtalelse i sagen.
 Skatteankenævnet har ingen indvendinger mod, at der  

 gives yderligere et fradrag i avancen på 5.906 kr. pristalsreguleret  

 med 4,1% eller i alt en nedsættelse i forhold til den ansatte indkomst  

 kr. 6.148, reduceret med stuehusets yderligere andel af fortjenesten kr.  

 1.094.
Avancen efter ændring bliver på kr.  

 14.176." Landsskatteretten udtalte:
Af dødsboskattelovens § 21, stk. 3, fremgik, at  

 "Opgørelsen af bobeskatningsindkomsten, aktieindkomsten og  

 CFC-indkomsten foretages efter de regler, der gælder for  

 dødsåret." I cirkulære nr. 106 af 4.7.1997 anførtes det  

 i punkt 5.4, at "Reglens anvendelsesområde er de  

 beløbsgrænser, procentsatser og lign., der er fastsat ved eller  

 i henhold til lov, og som ændres eller kan blive ændret i  

 boperioden." Landsskatteretten fandt ikke i det fra  

 repræsentantens side anførte belæg for at antage, at  

 indeksreguleringen ifølge § 5 A i ejendomsavancebeskatningsloven var  

 undtaget fra ovennævnte lovbestemmelses anvendelsesområde.
Det  

 bemærkedes herved, at det af forarbejderne til dødsboskatteloven  

 fremgik, at reglen i § 21, stk. 3, var foranlediget af reglen i § 30 om  

 samlet proportionalbeskatning af hele bobeskatningsperioden, og at det bl.a.  

 havde været hensigten, at der ikke skulle være  

 skattemæssigt incitament til at vælge en senere skæringsdag  

 end dødsdagen.
 Landsskatteretten kunne i øvrigt tiltræde  

 skatteankenævnets indstilling om nedsættelse med 6.148  kr. -  

 1.064 kr. eller 5.054 kr.
