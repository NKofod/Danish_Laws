Vejdirektoratets Cirkulæreskrivelse nr. 98 Vedr.: Retningslinier for behandling af afvandingsbidrag for  

 hovedlandeveje Vedlagt fremsendes »Retningslinier for behandling af afvandingsbidrag  

 for statsveje«.
Disse er udarbejdet for at få en ensartet administration  

 af de krav om afvandingsbidrag for hovedlandevejsnettet, der vil fremkomme  

 som følge af lov nr. 863 af 23. december 1987.
Retningslinierne med tilhørende skema 1 og 2 samt bilag nr. 1 er at  

 betragte som et hjælpeværktøj.
Såfremt en amtskommune ønsker det, kan  

 retningslinierne også benyttes for behandling af bidrag, der pålignes  

 amtskommunens landeveje.
 Vejdirektoratet agter i øvrigt at foretage en opfølgning af udviklingen i  

 afvandingsbidragenes økonomiske konsekvenser for driftsbudgettet for  

 hovedlandeveje i perioden frem til 1. januar 1994. Til brug herfor bedes  

 samarbejdspartnerne anføre de relevante oplysninger på skema 2 og femsende  

 dette/disse til Vejdirektoratet hvert år inden 1. november.
Det skal i denne forbindelse bemærkes, at de enkelte kommuner normalt  

 fastsætter budgettet, herunder afvandingsbidrag, for det følgende år senest  

 1. oktober året før.
Vejdirektoratet får herved mulighed for at justere  

 bevillingen til afvandingsbidrag inden 1. januar i bevillingsåret.
 Det eksisterende skema IV (Driftsbehovsplan - i øvrigt) kan eventuelt  

 anvendes i stedet for skema 2. I så fald skal amtskommunens oplysninger på  

 skema IV specificeres for hver enkelt kommune.
Med venlig hilsen Jørgen Banke overingeniør RETNINGSLINIER FOR BEHANDLING AF AFVANDINGSBIDRAG FOR STATSVEJE 0.  GYLDIGHEDSOMRÅDE Nærværende »Retningslinier  

 for behandling af afvandingsbidrag for statsveje« lægges til grund ved  

 betaling af vejafvandingsbidrag til kommunale spildevandsanlæg.
Der betales  

 alene vejafvandingsbidrag for vejarealer, som er omfattet af en godkendt  

 kommunal spildevandsplan og som afvandes til kommunale spildevandsanlæg.
 1.  VEJAFVANDINGSBIDRAG Vejafvandingsbidrag består af  

 to bidragskategorier:
2.  TILSLUTNINGSBIDRAG For spildevandsanlæg, som  

 lovligt er tilsluttet kommunal spildevandsanlæg på det tidspunkt, hvor  

 kommunen godkender en betalingsvedtægt iht. »Lov om betalingsregler for  

 spildevandsanlæg«, Lov nr. 863 af 23. december 1987, skal der ikke  

 betales tilslutningsbidrag.
I forbindelse med en evt. forøgelse af det  

 matrikulære vejareal, som er beliggende inden for arealet af en godkendt  

 spildevandsplan og som afvandes til det kommunale spildevandsanlæg, kan der  

 opkræves tilslutningsbidrag i det omfang, det tillagte areal ikke tidligere  

 har været pålagt tilslutningsbidrag.
For vejarealer som tidligere har været  

 afvandet via eget ledningsanlæg, og som nu tilsluttes kommunale  

 spildevandsanlæg, skal bidraget fastsættes af kommunen efter forhandling med  

 vejejeren, idet værdien af afvandingsanlægget skal modregnes i kommunens  

 normale tilslutningsbidrag.
Såfremt der ikke kan opnås enighed om værdien af  

 afvandingsanlægget kan sagen indbringes for en Landvæsenskommission for  

 endelig afgørelse.
Ved ændringer indenfor eksisterende vejarealer, der  

 tidligere er pålignet tilslutningsbidrag, kan der kun opkræves supplerende  

 tilslutningsbidrag i det omfang afledningsretten forøges ud over  

 minimumsafledningsretten.
I særlige tilfælde kan kommunen, jf.  

 Miljøbeskyttelseslovens § 25, ud fra en helhedsbetragtning for kloakområdet  

 påbyde, at vejejeren foretager ændringer i det tilsluttede  

 vejafvandingsanlæg, f. eks. med henblik på at forsinke regnvandsafledningen,  

 for at overholde den for kommunale spildevandsanlæg gældende  

 udledningstilladelse.
Kommunen skal begrunde vigtigheden/betydningen af at  

 foretage de krævede ændringer i det tilsluttede vejafvandingsanlæg.
3.  ANLÆGSBIDRAG Der betales anlægsbidrag i forhold  

 til vejarealets tillagte afledningsret.
Der betales anlægsbidrag for det  

 matrikulære vejareal (A), som ligger indenfor den godkendte spildevandsplan  

 og som afvandes til det kommunale spildevandsanlæg.
Såfremt vejarealer uden  

 for oplandsgrænsen af en godkendt spildevandsplan tilsluttes/er tilsluttet et  

 kommunalt spildevandsanlæg, hviler dette på et aftaleforhold parterne  

 imellem.
Afledningsretten (V) for det matrikulære vejareal fastsættes til  

 0,25 (m3)/(m2)/år med mindre særlige forhold gør sig gældende.  

 Afledningsretten kan ikke efter skøn fastsættes til en højere eller lavere  

 værdi.
Afledningsretten fastsættes som hovedregel på grundlag af  

 vandforbruget.
Hvis vandforbruget er mindre end mindsteafledningsretten,  

 fastsættes afledningsretten svarende til mindsteafledningsretten.
Da  

 vandforbruget for vejarealer er nul, må afledningsretten for vejarealer  

 fastsættes til 0,25 (m3) pr. (m2) pr. år, med mindre en kvalificeret  

 begrundelse tilsiger andet.
Hermed tilgodeses den i loven forudsatte parallelitet til en  

 parcelhusgrund på 800 (m2), idet normalvandforbruget for en boligenhed er  

 skønnet til 200 (m3) pr. år.
Det er desuden vurderet, at regnmængden, der  

 afledes fra en normalbebygget erhvervsgrund og vejarealer, vil udgøre en  

 vandmængde på ca. samme niveau som fra boligbebyggelse.
Enhedsprisen  

 kr/(m3)/år (E) fastsættes med udgangspunkt i foretagne og forventede  

 investeringer i kommunale spildevandsanlæg.
Enhedsprisen fastsættes årligt af  

 kommunalbestyrelsen og gælder som grundtakst for alt vand, der tilledes  

 offentlige spildevandsanlæg.
VEJLEDNING I BRUG AF SKEMA NR. 1 For hver kommune, som har en hovedlandevej som delvis ligger indenfor  

 arealet af en godkendt kommunal spildevandsplan, skal der udfyldes et skema.
 Forklaring til enkelte felter i skemaet:
 1. Her anføres hovedlandevejsnummeret.
 2. Kilometerangivelse for begyndelse/slutning af  

 bidragspligtigt areal. (Arealet skal være afvandet til kommunalt  

 spildevandsanlæg).
 3. Angiver det matrikulære vejareal, som er beliggende  

 mellem kilometerangivelserne anført under 2. Der skal forligge dokumentation  

 fra komunen.
 4. Afledningsretten fastsættes til 0,25 (m3)/(m2)/år  

 med mindre der fremlægges dokumentation for en højere afledningsret.
 5. Skal være den af kommunalbestyrelsen fastsatte  

 enhedspris kr/(m3) for det aktuelle regnskabsår, jf. det kommunale takstblad.
 6. Bidraget er: 3. x 4. x 5.
 7. Samlet anlægsbidrag til kommunen.
VEJLEDNING I BRUG AF SKEMA NR. 2 Skema nr. 2 er samleskema for amtskommuner, idet oplysningerne fra skema 1  

 overføres hertil.
 1. Her anføres hovedlandevejsnummeret.
 2. Kommunen som bidraget vedrører.
 3. Beløbet overføres fra skema 1.
 4. Angiver summen af anlægsbidrag som skal erlægges i  

 pågældende vejvedligeholders område.
ANLÆGSBIDRAG TIL OFFENTLIGE SPILDEVANDSANLÆG --------------------------------------------------------------------~ --------------------------------------------------------------------~ --------------------------------------------------------------------~ Skema nr. 2 ANLÆGSBIDRAG TIL OFFENTLIGE SPILDEVANDSANLÆG Amtskommune: .............................. Regnskabsår: ............
--------------------------------------------------------------------~ --------------------------------------------------------------------~ --------------------------------------------------------------------~ Retningslinier for behandling af afvandingsbidrag for statsveje Nedenstående er som stikord nævnt emner, der har været behandlet på de  

 møder, som arbejdsgruppen har afholdt.
