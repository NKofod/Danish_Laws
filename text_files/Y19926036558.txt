 Konkurrencerådet har i forbindelse med en klage fra Dansk Kommunal  

 Arbejderforbund (DKA) over ISS' tilbud i forbindelse med rengøring i det  

 offentlige bedt Kommunernes Landsforening og Amtsrådsforeningen i Danmark om  

 at orientere medlemmerne om nogle problemer i forbindelse med udlicitering.
Udgangspunktet er den valgmulighed, flere kommunale myndigheder står  

 over for i forbindelse med opgaver, der kan varetages af enten kommunalt  

 ansatte eller private virksomheder.
I denne sag drejer det sig om rengøring,  

 men tilsvarende spørgsmål kan opstå i forbindelse med andre ydelser f. eks.  

 sygetransport, hjemmehjælp, madudbringning og brandslukning.
Når disse opgaver udbydes i licitation sker der en testning af  

 markedet, hvor man kan vælge det bedste bud.
Opgavernes karakter betyder ofte  

 at det kan være en fordel for såvel opgavegiver som -tager, at aftaleperioden  

 har en vis længde som kan være fastlagt i kontrakten.
Men i denne periode  

 sker der ikke nogen markedsmæssig vurdering af opgaverne.
 Konkurrencerådet har i forbindelse med en klage fra Dansk Kommunal  

 Arbejderforbund (DKA) over ISS' tilbud i forbindelse med rengøring i det  

 offentlige ved følgende skrivelse bedt Kommunernes Landsforening og  

 Amtsrådsforeningen i Danmark om at orientere medlemmerne om nogle problemer i  

 forbindelse med udlicitering: »Konkurrencerådet finder, at opnåelsen af  

 fordelene ved udlicitering (høj service, øget effektivitet og besparelser)  

 bedst opnås, hvis kommunerne løbende følger markedet, definerer opgaverne ud  

 fra dette og regelmæssigt udbyder opgaverne i licitation.
Opgavedefinitionen bør ske så et rimeligt antal seriøse tilbudsgivere har  

 mulighed for at byde.
Det kan opnås ved ikke at udbyde for store eller for  

 sammensatte opgaver, således at mindre virksomheder kan byde på lige fod med  

 store.
Det udelukker ikke, at forskellige funktioner eller entrepriser  

 kombineres eller forestås af den samme.
Konkurrencerådet skal også anbefale, at der holdes licitationer med faste  

 mellemrum.
Herved sikres, at udførelsen af opgaverne tilpasses nye metoder og  

 krav, så der billigst muligt opnås det bedste resultat.
Tidsperioden må  

 fastlægges ud fra den konkrete opgave - for rengøringsopgaver synes 3-4 år i  

 almindelighed at være passende.
For at vælge korte perioder taler hensynet  

 til lave priser, mens længere tidsrum vil kunne modvirke, at der afgives  

 dumpingprægede tilbud.
Mekanisk regulering af betaling i perioden mellem licitationer kan ikke  

 umiddelbart anbefales.
Ofte kan sådanne automatiske reguleringer være  

 udformet således, at opgavetagernes incitament til at effektivisere reduceres  

 og/eller således, at effektivitetsforøgelser hos opgavetager udelukkende  

 komme denne til gode.
Reguleringer efter regning, efter opgavetagers egne  

 lønudgifter eller samlede omkostninger er eksempler herpå.
Risikoen er  

 formentligt mindre ved regulering efter eksterne, markedsbetingede forhold  

 som f.eks. generelle indeks for prisen for tilsvarende opgaver, men heller  

 ikke i disse tilfælde kan incitamenter til effektivisering hos opgavetager  

 garanteres, ligesom det ikke kan sikres, at udbyder får andel i eventuelle  

 effektiviseringer.
 Dette understreger betydningen af, at udbyder ved jævnlige licitationer  

 konstaterer den pris, der gælder på markedet.« Denne anbefaling kan også  

 ses på baggrund af, at anvendelsen af licitation ved udførelse af opgaver  

 inden for den offentlige sektor formodentlig vil stige inden for de nærmeste  

 år på grund af de fordele, der er påpeget i Finansministeriets betænkning  

 »Udlicitering af statslige drifts- og anlægsopgaver«, der udkom i  

 oktober 1991. Den er senere fulgt op af et cirkulære af 21. januar 1992,  

 »Cirkulære om udlicitering af statslige drifts- og anlægsopgaver«.  

 Der arbejdes desuden med spørgsmålet i de kommunale organisationer.  

 Konkurrencerådets anbefalinger vil kunne medvirke til, at fordelene ved  

 licitationer opnås.
 (* 1) Konkurrencerådet:
