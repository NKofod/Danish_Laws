Betænkning afgivet af Socialudvalget den  

 10. maj 2001 Betænkning over Forslag til lov om ændring af lov om  

 sikring mod følger af arbejdsskade og lov om erstatning til skadelidte  

 værnepligtige m.fl.
(Forhøjelse af godtgørelsen for varigt  

 mén og indførelse af pligt til genvurdering ved  

 klagesagsbehandling) [af  

 socialministeren (Henrik Dam Kristensen)] 1. Ændringsforslag Socialistisk Folkepartis medlem af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 31. januar 2001 og var til 1. behandling den  

 21. februar 2001. Lovforslaget blev efter 1. behandling henvist til  

 behandling i Socialudvalget.
Lovforslaget skal ses i sammenhæng med  

 forslag til lov om ændring af lov om erstatningsansvar, lov om  

 erstatning fra staten til ofre for forbrydelser og lov om afgift af  

 ansvarsforsikringer for motorkøretøjer m.v. (L 143). Dette  

 lovforslag blev henvist til behandling i Retsudvalget.
Møder Udvalget har behandlet lovforslaget i 2 møder.
Den  

 28 februar 2001 deltog medlemmer af udvalget desuden i en teknisk gennemgang  

 af lovforslag nr.
L 143 i Retsudvalget.
Høring Et udkast til lovforslaget har inden fremsættelsen  

 været sendt i høring.
Den 20. februar 2001 sendte  

 socialministeren de indkomne høringssvar samt et notat herom til  

 udvalget.
Spørgsmål Udvalget har stillet 4 spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, DF, CD, RV og KRF)  

 indstiller lovforslaget til vedtagelse uændret.
 Dansk Folkepartis medlem af udvalget kan ikke  

 støtte SF s ændringsforslag om en næsten 6-dobling af  

 overgangsbeløbet til en efterladt ægtefælle eller samlever  

 som følge af den anden ægtefælles eller samlevers  

 arbejdsbetingede død.
 Med ændringsforslaget vil SF i realiteten indbygge  

 torterstatning i alle sager, hvor en ægtefælle eller samlever  

 afgår ved døden som følge af en arbejdsskade, uanset om  

 der foreligger en situation, som efter almindelige erstatningsretlige  

 principper kunne føre til erstatning for tort.
 Dansk Folkeparti kan ikke opfatte ændringsforslaget  

 som andet end, at SF ad bagdøren ikke alene vil indføre hjemmel  

 til at tilkende tort efter arbejdsskadeloven, men at SF endvidere også  

 vil tilkende erstatning for tort, selv om der ikke foreligger en  

 tortsituation.
Dansk Folkeparti er positiv over for, at der i  

 arbejdsskadeloven skabes hjemmel til at tilkende erstatning for tort, og at  

 der udmåles erstatning herfor individuelt svarende til gældende  

 erstatningsretlig retspraksis.
Når der skal foretages en individuel  

 vurdering med differentieret beløb, skyldes det, at ikke alle  

 krænkelser er lige alvorlige, og at den begåede uret har mere  

 eller mindre indflydelse på den krænkede persons liv.
I  

 øvrigt mener Dansk Folkeparti, at torterstatning ikke alene skal  

 begrænses til en dødsfaldssituation.
 Et mindretal i udvalget (SF og EL) indstiller  

 lovforslaget til vedtagelse med de stillede ændringsforslag.
 Enhedslistens medlem af udvalget støtter det  

 foreliggende lovforslag, fordi der er tale om en generel forhøjelse af  

 godtgørelser for varigt mén og en pligt til genvurdering ved  

 klagesager.
Enhedslisten er dog af den opfattelse, at  

 forhøjelsen af godtgørelserne langt fra er  

 tilstrækkelige, når det danske niveau sammenlignes med niveauet i  

 de øvrige EU-lande.
I den forbindelse vil Enhedslisten henvise til  

 bemærkninger fra Bo von Eyben i forbindelse med betænkningen fra  

 Justitsministeriets arbejdsgruppe vedrørende revision af  

 erstatningsansvarsloven.
Heraf fremgår det, at  

 godtgørelsesniveauet for 100 pct. varigt mén i de øvrige  

 EU-lande er på ca. 1 mio. kr.
Det har ikke været muligt under  

 udvalgsbehandlingen at få socialministeren til hverken at be- eller  

 afkræfte dette, hvilket Enhedslisten stærkt beklager.
Enhedslisten vil stille ændringsforslag til § 33,  

 stk. 5, uden for betænkningen.
Lovforslaget indeholder nemlig en ny  

 aldersgrænse på 40 år for aftrapning af  

 godtgørelsens størrelse.
Denne ændring savner efter  

 Enhedslistens opfattelse en saglig begrundelse.
Derfor vil Enhedslisten  

 foreslå, at den droppes.
Der er således også efter en  

 vedtagelse af lovforslaget brug for yderligere revision af loven og  

 forhøjelse af godtgørelsernes størrelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal  

(EL):
Til § 1 1) Efter nr. 1 indsættes som nyt nummer:
» Til  § 3 2) I § 3, stk. 1, stk. 3 og stk. 4, ændres  

»§ 1, nr. 1 og 2,« til: »§ 1, nr. 1, 01 og 2,«.
Bemærkninger Til nr. 1 Arbejdsskadeloven indeholder i dag mulighed for at  

 tilkende et beløb til den efterladte ægtefælle eller  

 samlever, hvis en arbejdsskade har medført døden.  

 Beløbet reguleres løbende og udgør for tiden 108.000 kr.  

 Beløbet udbetales som kompensation for de udgifter, der som regel vil  

 være forbundet med en ægtefælles eller samlevers  

 død, for eksempel begravelses- og flytteudgifter, udgifter til bistand  

 i hjemmet m.m.
 Arbejdsskadeloven giver derimod ikke mulighed for  

 godtgørelse af tort, hverken til den forurettede eller til den  

 efterladte.
 Regeringen besluttede med aktstykke nr. 129 af 15. januar  

 2001 at udbetale en kulancemæssig godtgørelse på 0.8 mio.  

 kr. til ægtefællen til en politimand, der blev dræbt i  

 tjenesten.
 I lyset heraf mener forslagstillerne, at  

 overgangsbeløbet bør sættes væsentligt op.  

 Forslagstillerne er opmærksom på, at justitsministeren har nedsat  

 et udvalg, der skal se på muligheden for at indføre en slags  

 torterstatning generelt.
Imidlertid finder forslagstillerne, at særlige  

 forhold gør sig gældende, når det drejer sig om mennesker,  

 der dør under udførelsen af deres arbejde.
Det foreslåede  

 beløb svarer i store træk til det beløb, der blev  

 udbetalt som en kulanceerstatning, idet der med de nye regler ikke  

 længere sker modregning i de øvrige sociale ydelser.
Til nr. 2 Forhøjelse af overgangsbeløbet træder  

 efter ændringsforslaget i kraft den 1. juli 2002, samtidig med de  

 ændrede regler om méngodtgørelse.
Overgangsbeløbet  

 reguleres samtidig med ménbeløbet.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 150 Bilagsnr.
