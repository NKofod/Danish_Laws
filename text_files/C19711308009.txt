Under henvisning til stk. 3 i Landbrugsministeriets tillæg af 1/11 - 1971  

 til instruks af 28. marts 1969 om udøvelse af kødkontrol følger nedenstående  

 en oversigt over kliniske symptomer og patologisk-anatomiske fund hos  

 slagtedyr, der indicerer optagelse af stoffer, der må antages at efterlade  

 kemiske og/eller biologiske restkoncentrationer i kødet.
Endvidere anføres de  

 tolerancer, der er fastsat for indhold at sådanne restkoncentrationer af de  

 amerikanske myndigheder, der af de kontrollerende dyrlæger foreløbigt kan  

 benyttes som vejledende for, hvor strenge kravene er fra de amerikanske  

 myndigheders side.
På enkelte punkter er tolerancerne langt højere, end man  

 under nogen omstændigheder ville forvente her i landet.
 Oversigten er i det hele stort set baseret på den af de amerikanske  

 veterinærmyndigheder til personalet under Federal Meat Inspection udsendte  

 vejledning om samme emne.
---- 1. Klorerede kulbrinter.
De klorerede insecticider akkumuleres i fedtvævet  

 på dyr, hvilet gør dem betydningsfulde fra et reststof-synspunkt.
De  

 klorerede insecticider omfatter: aldrin, benzene hexaklorid, klordan,  

 dieldrin, DDT og dets metabolitter (DDE og TDE), ændring, heptaklor, lindan,  

 metoxyklor og toxafen.
a.
Kliniske symptomer på forgiftning med klorerede insecticider.
De klorerede insecticider indvirker på det centrale nervesystem som  

 stimulanter eller depressorer med påfølgende symptomer af neuromuskular art,  

 sædvanligvis visende sig som rastløshed, muskelkramper, stive og overdrevne  

 bevægelser og kramper.
Symptomerne begynder med varierende interval afhængig  

 af mængden af stoffet, dyret har være udsat for, og de kemikalier, der er  

 involveret.
De fleste dyr vil vise symptomer indenfor de første 24 timer  

 efter påvirkningen.
Ved alvorlige forgiftninger vil dyret efter  

 krampetilstand få svært nedsat almentilstand og gå i coma adskillige timer  

 før døden.
b.
Patologisk-anatomiske tegn på forgiftning med klorerede  insecticider.
Hvis dyret viser akutte forgiftningssymptomer, er de patologiske  

 forandringer ikke specifikke.
Normalt kommer der petechiale blødninger i  

 hjertet og i de væv, der grænser op til de store blodkar.
Generelt er  

 lungerne sammenklappede og viser blødninger.
Ved forgiftningstilfælde fra  

 peroral optagelse, kan der observeres en gastro-anteritis.
I kroniske  

 tilfælde forekommer tilsvarende læsioner sammen med degenerative forandringer  

 i lever og nyrer.
Tolerancer for klorerede insecticider. (beregnet på fedtvæv af 2. Organiske fosfor-forbindelser.
De fosforholdige insecticider indeholder  

 alle fosfor-radikalet i en kombination, som giver stoffet en hæmmende  

 virkning på acetylcholinesterase eller andre cholinesteraser.
Organiske  

 fosforbindelser som insecticider er: parathion, methyl parathion, ronnel,  

 melathion, ethion, dioxathion, mevinphos og naled.
Den biologiske effekt  

 fremkommmer på grund af et overskud af acetylcholin ved nerveenderne, hvor  

 dette fungerer som transmittter.
Ophobning af acetylcholin medfører først  

 stimulering og senere lammelse af alle nerveender i det motoriske nervesystem  

 og i synapserne.
Nerveender i det sympatiske nervesystem påvirkes ikke.
 Der findes en analysemetode, som kan påvise hele gruppen af organiske  

 fosforforbindelser, men den kontrollerende dyrlæge skal om muligt på grundlag  

 af indhentede oplysninger gøre opmærksom på mistanke om eller kendskab til  

 hvilken fosforforbindelse, der er tale om.
a.
Kliniske symptomer på forgiftning med fosforholdige insectisider.  

 Generelt visere dyrene først excessiv salivation og dernæst stærk  

 tarmaktivitet.
Der kan observeres respirationsvanskeligheder.
Rastløshed og  

 stivhed forbundet med muskelsitren forekommer.
Døden kan skyldes blokering af  

 luftvejene ved ophobning af slim i de lammede bronkier, akut lungeødem eller  

 respirationsstop.
Kramper ses kun ved meget høje doser.
Symptomerne varierer  

 afhængigt af den koncentration, dyret har været udsat for.
Modtageligheden i  

 det enkelte dyr er også afhængig af deres cholinesterasekoncentration før  

 påvirkningen af stoffet.
b.
Patologisk-anatomiske tegn på forgiftning med organiske  fosforholdige  

 insecticider.
Ved akutte forgiftninger forårsaget af hæmning af cholinesterase er  

 læsionerne aldrig patologisk anatomiske distinkte.
Blødninger i hjerte,  

 lunger og i mave/tarmkanalen har været observeret.
En sammenklapning af  

 lungerne med tegn på pneumoni kan også observeres.
 Tolerancer for fosforholdige insecticider.
3. Carbamatforbindelser.
Mange carbamat-estre har en pesticid-virkning.
De  

 virker ligesom fosforforbindelserne som nervegift ved at ophæve virkningen af  

 cholinesterase.
Ante-mortem og post-mortem symptomerne svarer til organiske  

 fosforforbindeler.
De mest almindelige carbamatstoffer er  

 »Carbaryl« og »Pyrolan«.
 Tolerancer for carbamatforbindelser.
Carbaryl 0 4. Fungicider.
Fungiciderne er stoffer af vidt varierende kemisk  

 sammensætning og omfatter kobber og svovlforbindelser, organiske og  

 uorganiske kviksølvderivater og forskellige organiske forbindelser, bruges i  

 stor udstrækning til behandling af såsæd, kartofler m.m. og fodring med sådan  

 »bejdset« foder har ofte givet anledning til forgiftning hos  

 husdyr.
Man bør efter indhentede oplysninger så vidt muligt angive, hvilket  

 fungicid der ønskes analyseret for, da der ikke eksisterer nogen generel  

 undersøgelsesmetode.
a.
Kliniske symptomer på fungicidforgiftning.
 Tegn på akut forgiftning kan være excessiv udflåd fra næse, kolik, diarre,  

 stiv gang, hurtig respiration, nedsat almenbefindende og coma kort før døden.  

 Ved forgiftning med klorfenolpræparater indtræder rigor mortis få minutter  

 efter døden.
b.
Patologisk-anatomiske tegn på fungicidforgiftning.
Vævsforandringerne er ikke særlig specifikke, men stærkt blodtilblandet  

 væske kan forekomme i abdomen og i thorax.
Degenerative forandringer  

 forekommer i lever og i nyrer.
Blødninger i hjerte, lunger og  

 mave-tarmkanalen har været rapporteret.
 Tolerancer for fungicider er ikke opstillet, hvorfor man derfor i hvert  

 enkelt tilfælde ved positive resultater bør rådføre sig med  

 Veterinærdirektoratet om den endelige bedømmelse.
 5. Tunge metaller - bly, selen, arsenik og kviksølv.
Metallisk bly og dets legeringer og dets salte fremkalder ofte  

 forgiftninger hos kvæg.
De fleste dyrearter er modtagelige, men svin og geder  

 forekommer forholdsvis resistente, mens kvæg tilsyneladende er særlig  

 følsomt.
Kilder til blyforgiftninger er maling, pesticider, akkumulatorer,  

 blyprojektiler på skydebaner og industriel forurening.
Selenforgiftning kan fremkaldes af et hvilket som helst kemikalium, der  

 indeholder selen, som insecticidspray og støv fra selenholdig jord, vand og  

 planter.
De sidste kilder forekommer næppe her i landet, men har betydning i  

 enkelte områder bl.a. i U.S.A.
Arsenik bruges som en komponent i pesticider og herbicider og i  

 kombination med natrium, kobber og bly.
Arsenik persisterer i lang tid i  

 jorden.
 Kviksølv er et kumulativt giftstof og kan findes i fungcider  

 desinfektionsmidler og i antikorrosionsmidler (kviksølv-klorid).
Der findes ikke en enkelt analytisk metode, som kan identificere alle de  

 tunge metaller, der kan være tale om.
Den kontrollerende dyrlæge skal søge  

 oplyst, hvilket stof, der kan være tale om, og de kliniske og/eller  

 patologisk-anatomiske fund.
a.
Kliniske symptomer.
(1) Blyforgiftning.
Ofte forbundet med symptomer i forbindelse med  

 påvirkning af det centrale nervesystem, blindhed, dyret presser hovedet mod  

 en genstand, dyret brøler, skærer tænder og har kramper.
(2) Selenforgiftning.
Akut form: hurtig, svag puls, forøget  

 respirationsfrekvens, åndenød, stive bevægelser, udvidede pupiller, lammelse  

 af svælg og tunge, dyret ligger fladt udstrakt.
Kronisk form: lamhed, revnede  

 klove, stive led, håraffald, dehydrering og afmagring.
(3) Arsenikforgiftning.
Tydelige tegn på salivivation, tørst,  

 opkastninger, kolik, diarre, stiv gang, coma og lammelser.
(4) Kviksølvforgiftning.
Akut form: voldsom gastro enteritis, blodig  

 diarre, nefritis, chok og pludseligt dødsfald.
Den kronisk  

 kviksølvforgiftning medfører svaghed, depression, nefritis, manglende  

 koordination af bevægelsessystemet og muskelkrampe fulgt af døden.
b.
Patologisk-anatomiske tegn.
(1) Blyforgiftning.
Hæmorrhagisk gastro-enteritis og leverdegeneration  

 forekommer ved akut blyforgiftning altid med subepicardiale og subendocariale  

 blødninger.
Ved kronisk blyforgiftning er leveren gul i farven med en tydelig  

 degeneration af lobuli.
En udpræget degeneration af nyrerne er almindelig.
(2) Selenforgiftning.
Akut form: Fortætninger og blødninger i lungerne  

 samt epicardiale, petechiale blødninger, ulcerationer i maven.
I den kroniske  

 form viser de lange lemmeknogler nedbrud af ledfladerne.
Desuden forekommer  

 ascites, hjerteatrofi og levercirrhose.
 (3) Arsenikforgiftninger har som det mest typiske tegn hæmorrhagisk  

 gastro-enteritisk fulgt af ødem og ulcerationer i tarmene, sårdannelser og  

 hepatitis.
(4) Kviksølvforgiftning.
Den akutte form viser tegn på ulcerationer i  

 mave-tarmkanalen og akut parenchymatøs nefritis.
I den kroniske form  

 forekommer degenerative forandringer i mave-tarmkanalen og nephritis og  

 forstørrelse af og betændelsesforandringer i milten.
 Tolerancer for tunge metaller.
6. Herbicider.
Herbicider og andre kemikalier bruges i udstrakt grad til  

 at holde uønsket plantevækst nede (ukrudtsmidler). Indførelsen af  

 hormonlignende herbicider er kommet til den liste af uorganiske og organiske  

 produkter, der tidligere har været brugt.
Herbicider består af bl.a. ammat,  

 borax, dinitrofenoler, klorbenzoesyre, arsenikforbindelser, natriumklorat,  

 fenoler og hormonlignende stoffer.
a.
Kliniske symptomer på herbicidforgiftning.
En variation af symptomer kan ses og kan forveksles med symptomer på mange  

 andre typer forgiftninger, afhængig af det herbicid, der er tale om.
Nogle af  

 tegnene på forgiftning med et hormonlignende præparat er: nedsat  

 almenbefindende, forøget respirationsfrekvens, manglende ædelyst, slap  

 vommuskulatur, muskelsvaghed, diarrhoe og dødsfald.
b.
Patologisk-anatomiske fund ved herbicidforgiftning.
Ved mange forgiftninger er vævsforandringerne uspecifikke.
Det mest  

 udtalte fund i får og kvæg findes i mave-tarmkanalen.
Tarmindholdet  

 forekommer lyst og ufordøjet og mangler den typiske lugt.
Ulcerationer og  

 pletvis nekrose findes i mavetarmkanalen.
Undertiden forekommer hepatitis,  

 nefritis og pneumoni i forbindelse med disse forgiftninger.
 Tolerancer for herbicider.
2,4 - D 2,4 - 5 T 7. Antibiotika og andre lægemidler.
Disse stoffers betydning for  

 kødkontrollen har først og fremmest sin rod i ukyndiges anvendelse af  

 lægemidlerne til husdyr og manglende forståelse af, at udskillelsestiden nøje  

 må iagttages, før et dyr behandlet med disse stoffer eller fodret med  

 lægemiddelholdige foderstoffer må bringes til slagtning.
a.
Kliniske symptomer.
Den dyrlæge, der foretager det levende syn, må være  

 vågen overfor muligheden af maskering af sygdomme ved hjælp af lægemidler.  

 Eksempler på disse er brug af beroligende stoffer til visse  

 nervesystemsygdomme og brug af antibiotika i forbindelse med febrile  

 sygdomme.
Hævelser i lårmuskulaturen eller andre større muskelområder og  

 misfarvninger i huden omkring de naturlige åbninger.
Udtalt medicin- eller  

 kemikalielugt og andre unormale ting forbundet med anvendelsen af lægemidler  

 er vigtige iagttagelser i forbindelse med det levende syn.
b.
Patologisk-anatomiske fund.
Læsioner i muskulaturen, affarvning af de  

 subkutane væv og karakteristisk medicin-, kemikalie- eller andre fremmede  

 lugte er sandsynlige fund hos slagtedyr, såfremt der forefindes rester af  

 lægemidler.
Opmærksomheden må henledes på eventuelle læsioner, som stammer  

 fra injektion af antibiotika.
Antibiotika kan have været brugt til at lindre  

 eller skjule akutte tegn på en sygdom, eller som et forebyggende middel.  

 Under alle omstændigheder markedsføres sådanne dyr ofte før fuldstændig  

 resorbtion af antibiotika.
I adskillige tilfælde har det været rapporteret,  

 at forandringer er observeret i nakkepartiet, bagfjerdingen eller i de tykke  

 muskelpartier på kroppen.
Læsionerne beskrives som et olieagtigt, viscøst  

 materiale med uklart, gult udseende.
Laboratorieundersøgelser af væv har vist  

 terapeutiske niveauer af antibiotika i kød og spiseligt affald i disse  

 tilfælde.
Man har fundet, at udrensning af sådanne områder ikke sikrer, at  

 kroppen og organerne er fri for rester af antibiotika.
En krop, som viser  

 mærker efter injektion eventuelt med antibiotika, kemoterapeutika må  

 tilbageholdes og bedømmes i overensstemmelse med resultatet af  

 laboratorieundersøgelserne.
For at hjælpe med at forhindre fejltagelser ved  

 prøveudtagning og for at hjælpe i tilbagesporingen af  

 antibiotika/kemoterapeutika injektioner skal alle tilgængelige oplysninger om  

 sagen følge laboratorieprøven; d.v.s. de kliniske symptomer, dyrets  

 oprindelse, antal i flokken, antal af dyr, der var påvirket, formodet  

 antibiotika/kemoterapeutika dosis, fabrikant, produktnavn o.s.v.
8. Histopatologi.
Visse sygelige forhold, som påpeges ved post-mortem  

 inspektionen kan nødvendiggøre en histopatologisk undersøgelse for at sikre  

 en diagnose.
De fleste af disse tilfælde afgøres af den lokale dyrlæges  

 observationer.
Hvis der er nogen tvivl, skal man bruge  

 laboratoriemulighederne.
Tolerancer for antibiotika 9. Dietyl-stilbøstrol.
 Det er forbudt under nogen som helst form og på hvilken som helst måde at  

 tilføre heste, hornkvæg, svin, får, geder, kaniner og fjerkræ naturlige eller  

 kunstige østrogene stoffer som vækstfremmende faktorer, til seksuel  

 neutralisation eller i terapeutisk øjemed.
 Det er dog tilladt en dyrlæge i terapeutisk øjemed at anvende østrogene  

 stereoider (f.eks. østrol, østradiol og estere heraf) til heste, hornkvæg,  

 svin, får og geder, såfremt behandlingen foretages af dyrlægen personligt.  

 Behandlede dyr må ikke slagtes med henblik på anvendelse til menneskeføde før  

 tidligst 6 døgn efter behandlingen.
 Tolerancer for hormoner.
Som det vil fremgå af foranståene vil det kun i enkelte tifælde på  

 grundlag af kliniske symptoner sammenholdt med de patologiske-anatomiske  

 slagtefund være muligt at bestemme den direkte årsag til forgiftningstilfælde  

 hos husdyr, således at årsagssammenhængen som oftest må baseres på de  

 anamnestiske oplysninger, der kan indhentes fra dyrets ejer.
Bedømmelsen af  

 disse oplysninger vil således i høj grad være afgørende for, om der er  

 grundlag for en laboratoriemæssig undersøgelse af det givne tilfælde.
Når dertil kommer, at laboratoriemæssig undersøgelse for  

 biologiske/kemiske restkoncentrationer, der må påregnes betalt af dyrets  

 ejer, i almindelighed på påregnes at blive meget kostbar (i nogle tilfælde  

 sikkert 3-400 kr.), må man fra Veterinærdirektoratets side stærkt advare de  

 kontrollerende  dyrlæger mod at indsende prøver i forbindelse med  

 slagtemæssige  fund uden først at have forelagt Veterinærdirektoratet eller  

  vedkommende laboratorium alle relevante oplysninger om tilfældet  og derfra  

 fået bekræftet, at der skønnes at være grundlag for en  laboratoriemæssig  

 undersøgelse.
Det bemærkes dog, at undersøgelse for restkoncentrationer af  

 antibiotika/kemoterapeutika, som i forhold til de øvrige undersøgelser for  

 restkoncentrationer er relativ simple procedurer, ikke er omfattet af  

 ovenstående forbehold, men bør ske i alle tilfælde, hvor dyrlægen skønner, at  

 bedømmelsen af slagtedyret er afhængig af en sådan undersøgelse, og hvor  

 ejeren er indforstået med at afholde udgiften dertil.
 P.V.V.
