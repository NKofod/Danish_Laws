Betænkning afgivet af  

 Indfødsretsudvalget den 21. februar 2002 Betænkning over Forslag til lov om ændring af  

 indfødsretsloven og udlændingeloven [af ministeren for flygtninge, indvandrere og  

 integration (Bertel Haarder)] 1. Ændringsforslag Der er stillet 1 ændringsforslag til lovforslaget af  

 Socialistisk Folkeparti, Enhedslisten og Kristeligt Folkeparti.
2. Udvalgsarbejdet Lovforslaget blev fremsat den 12. december 2001 og var til  

 1. behandling den 11. januar 2002. Lovforslaget blev efter 1. behandling  

 henvist til behandling i Indfødsretsudvalget.
Møder Udvalget har behandlet lovforslaget i 2 møder.
Høring Lovforslaget er en genfremsættelse af lovforslag nr.  

 L 38 i folketingsåret 2001-02, 1. samling.
Den 3. januar 2001 sendte  

 integrationsministeren de indkomne høringssvar fra en høring  

 over et udkast til lovforslaget samt et notat herom til udvalget.
Spørgsmål Udvalget har stillet 1 spørgsmål til  

 integrationsministeren til skriftlig besvarelse, som denne har besvaret.  

 Spørgsmålet og svaret er optrykt som bilag 2 til  

 betænkningen.
3. Indstillinger og politiske bemærkninger Et flertal i udvalget (V, S, DF og KF) indstiller  

 lovforslaget til vedtagelse uændret.
Flertallet stemmer imod det  

 stillede ændringsforslag.
Et mindretal i udvalget (SF og EL) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
Socialistisk Folkeparti og Enhedslisten går  

 naturligvis ikke ind for, at det skal være straffrit at opnå  

 statsborgerskab ved svig.
Derfor er mindretallet også tilhænger  

 af, at det skal kunne straffes, hvis en person erhverver dansk  

 indfødsret ved svig, hvilket der allerede i den nugældende  

 lovgivning findes mulighed for, jf. besvarelsen af spørgsmål 1,  

 som er optrykt som bilag 2 til betænkningen.
Derfor finder mindretallet  

 det helt hen i vejret   således som det er foreslået   at  

 tilføje en yderligere straf, nemlig frakendelse af statsborgerskabet.  

 Som det fremgår af bemærkningerne til lovforslaget, er der tale  

 om et ganske lille problem, der efter mindretallets opfattelse udmærket  

 kan bekæmpes gennem idømmelse af sanktioner som dem, der  

 allerede er mulighed for.
Mindretallet ønsker tillige at understrege,  

 at det er vigtigt, at Danmark også arbejder for at mindske  

 statsløsheden i verden, således som det er FN s intention.
 Et andet mindretal i udvalget (RV og KRF)  

 indstiller lovforslaget til vedtagelse med det stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (SF, EL og KRF), tiltrådt af et  

mindretal (RV):
Til § 3 1. Stk. 2 udgår.
[Ændring af lovens anvendelsestidspunkt] Bemærkninger Til nr. 1 Det foreslås, at loven ikke skal finde anvendelse  

 før lovens ikrafttræden.
Det skal således alene være  

 muligt at frakende indfødsret, som er erhvervet ved svig i sager efter  

 lovens ikrafttræden.
Forslagsstillerne finder det generelt  

 retssikkerhedsmæssigt dybt betænkeligt, at love, der bebyrder  

 borgerne, tillægges tilbagevirkende gyldighed.
Det anerkendes ganske  

 vist, at frakendelse af indfødsret ved svig ikke er en strafferetlig  

 sanktion i formel forstand, og at lovforslagets bestemmelser derfor ikke  

 omfattes af menneskerettighedskonventionens artikel 7. Når imidlertid  

 henses til, at anklagemyndigheden vil være part i sagerne,  

at sagerne vil skulle føres i straffeprocessuelle rammer, og  

at frakendelse af indfødsret i langt de fleste tilfælde  

 vil være mere bebyrdende for den pågældende end en  

 konventionel bøde- eller fængselsstraf, synes lovforslagets  

 bestemmelser at kunne medføre så alvorlige indgreb i den  

 enkeltes integritet, at de må sidestilles med straffebestemmelser, som  

 ikke bør tillægges tilbagevirkende gyldighed.
Hans Andersen (V)  

  Inge Dahl-Sørensen (V)  

  Birthe Rønn Hornbech (V)  Leif Mikkelsen (V)  

  Jesper Langballe (DF)  Søren Krarup (DF)  

 nfmd.   Else Theill Sørensen (KF) fmd.  

  Helle Sjelle (KF)  Bodil Kornbek (KRF)  

  Bjarne Laustsen (S)  Lars Kramer Mikkelsen (S)  

  Lotte Bundsgaard (S) Morten Bødskov (S)  

  Sandy Brinck (S)  Kamal Qureshi (SF)  

  Christian Brix Møller (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 33 Bilagsnr.
Titel 1 Kommenteret høringsoversigt samt kopi af de modtagne  

 høringssvar 2 Meddelelse om åbning for spørgsmål til lovforslaget 3 Tidsplan for udvalgets arbejde med lovforslaget 4 Spm. 1 om redegørelse for, i hvilket omfang personer, der har  

 erhvervet dansk indfødsret ved svig, vil kunne straffes efter  

 straffeloven og med hvilken strafferamme, til integrationsministeren 5 Svar på spm. 1 om redegørelse for, i hvilket omfang personer,  

 der har erhvervet dansk indfødsret ved svig, vil kunne straffes efter  

 straffeloven og med hvilken strafferamme, fra integrationsministeren 6 1. udkast til betænkning Bilag 2 Udvalgets spørgsmål til integrationsministeren  

 og dennes svar herpå Spørgsmålet og integrationsministerens svar herpå er  

 optrykt efter ønske fra SF og EL.
 Spørgsmål 1:
 Ministeren bedes redegøre for, i hvilket omfang  

 personer, der har erhvervet dansk indfødsret ved svig, vil kunne  

 straffes efter straffeloven og i givet fald efter hvilke bestemmelser og med  

 hvilken strafferamme.
 Svar:
 Strafbarheden af et svigagtigt forhold udvist i  

 forbindelse med erhvervelse af dansk indfødsret vil afhænge af  

 karakteren af det udviste forhold.
Hvis en person f.eks. har afgivet urigtige oplysninger i  

 en ansøgning om naturalisation, vil den pågældende efter  

 omstændighederne kunne straffes for overtrædelse af straffelovens  

 § 161. Efter denne bestemmelse straffes den, som for eller til en offentlig  

 myndighed afgiver en falsk erklæring på tro og love eller  

 på lignende højtidelig måde, hvor sådan form er  

 påbudt eller tilstedt.
Straffen for afgivelse af falsk erklæring  

 på tro og love er bøde, fængsel indtil 4 måneder  

 eller under skærpende omstændigheder fængsel indtil 2  

 år.
Et andet eksempel er beskrevet i pkt. 3.1.4 i de  

 almindelige bemærkninger til lovforslaget.
Det drejer sig om en  

 situation, hvor det ikke er ansøgeren selv, der har afgivet urigtige  

 oplysninger m.v., men en anden person, som har handlet efter aftale med eller  

 i øvrigt på foranledning af ansøgeren,  f.eks. ved efter  

 aftale med ansøgeren at møde til den samtale, hvor  

 ansøgerens danskkundskaber skal vurderes.
Hvis den anden person i forbindelse med samtalen foreviser  

 f.eks. et pas, som er forfalsket ved udskiftning af billede, vil den  

 pågældende efter omstændighederne kunne straffes for  

 overtrædelse af straffelovens § 171. Efter denne bestemmelse straffes  

 den, der gør brug af et falsk dokument til at skuffe i retsforhold.  

 Efter straffelovens § 172 er straffen for dokumentfalsk fængsel, der  

 bl.a. i tilfælde af, at dokumentet angiver sig at indeholde en  

 offentlig myndigheds afgørelse, eller at det er en offentlig  

 forskrivning, kan stige til fængsel i 8 år.
Under formildende  

 omstændigheder er straffen bøde eller fængsel indtil 1  

 år.
Hvis den anden person derimod i forbindelse med samtalen  

 f.eks. foreviser ansøgerens pas under foregivende af, at han er  

 ansøgeren, vil den pågældende efter omstændighederne  

 kunne straffes for overtrædelse af straffelovens § 174. Efter denne  

 bestemmelse straffes bl.a. den, som i retsforhold gør brug af et  

 ægte dokument som vedrørende en anden person end den, hvem det  

 virkelig angår.
Straffen for dokumentmisbrug er bøde eller  

 fængsel indtil 6 måneder.
 I begge disse situationer vil ansøgeren kunne  

 straffes for medvirken efter straffelovens § 23.
