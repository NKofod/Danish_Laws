Bekendtgørelse om ændring af bekendtgørelse om beskyttelse af dyr under transport § 1 I bekendtgørelse nr. 1729 af 21. december 2006 om beskyttelse af dyr under transport, som ændret ved bekendtgørelse nr. 846 af 7. september 2009 og bekendtgørelse nr. 1381 af 17. december 2009, foretages følgende ændringer:
 1. § 20, stk. 1, 1. og 2. pkt., ophæves, og i stedet indsættes:
»Fjerkræ skal i forbindelse med vej- og jernbanetransport transporteres i kasser, bure eller kurve af en sådan størrelse, at dyrene kan bevæge sig og sidde med hoved og krop i naturlig stilling.« 2. § 20, stk. 2 og 3, ophæves.
 3. I § 25, 1. pkt., indsættes efter »transportmiddel«: »eller en container«.
 4. I § 25 indsættes som  stk. 2:
»Stk. 2. Bestemmelsen i stk. 1 finder ikke anvendelse ved transport af fjerkræ.« 5. § 33 ophæves, og i stedet indsættes:
 »§ 33. For embedsdyrlægens kontrol, jf. artikel 14 og pkt. 8 i bilag II i transportforordningen, af en logbog fra en transportvirksomhed, der er autoriseret i Danmark, betales gebyrer på 197 kr. for den forudgående kontrol og 152 kr. for den efterfølgende kontrol, jf. dog stk. 2.
Stk. 2. For embedsdyrlægens kontrol af en logbog fra en transportvirksomhed, der er autoriseret i Danmark, betales gebyrer på 134 kr. for den forudgående kontrol og 152 kr. for den efterfølgende kontrol 1) for forsendelser, hvor samme transportvirksomhed regelmæssigt foretager forsendelser fra samme afgangssted ad samme rute til samme endelige bestemmelsessted, eller 2) for forsendelser foretaget af samme transportvirksomhed over samlesteder med indtransport fra samme kendte besætning til samme samlested og derfra ad samme rute til samme bestemmelsessted.
 Stk. 3. Transportvirksomheder har krav på tilbagebetaling af gebyret for den efterfølgende kontrol på 152 kr., hvis forsendelsen ikke gennemføres.
Stk. 4. Beløbene i stk. 1-3 reguleres hvert år den 1. januar med det generelle pris- og lønindeks, der fremgår af finansloven.
De regulerede beløb afrundes til nærmeste hele kronebeløb.
§ 33 a.
For embedsdyrlægens kontrol, jf. artikel 14 og pkt. 8 i bilag II i transportforordningen, af en logbog fra en transportvirksomhed, der er autoriseret i et andet EU-medlemsland, betales gebyrer på 197 kr. for den forudgående kontrol og 71 kr. for den efterfølgende kontrol, jf. dog stk. 2.
Stk. 2. For embedsdyrlægens kontrol af en logbog fra en transportvirksomhed, der er autoriseret i et andet EU-medlemsland, betales gebyrer på 134 kr. for den forudgående kontrol og 71 kr. for den efterfølgende kontrol 1) for forsendelser, hvor samme transportvirksomhed regelmæssigt foretager forsendelser fra samme afgangssted ad samme rute til samme endelige bestemmelsessted, eller 2) for forsendelser foretaget af samme transportvirksomhed over samlesteder med indtransport fra samme kendte besætning til samme samlested og derfra ad samme rute til samme bestemmelsessted.
 Stk. 3. Transportvirksomheder har krav på tilbagebetaling af gebyret for den efterfølgende kontrol på 71 kr., hvis forsendelsen ikke gennemføres.
Stk. 4. Beløbene i stk. 1-3 reguleres hvert år den 1. januar med det generelle pris- og lønindeks, der fremgår af finansloven.
De regulerede beløb afrundes til nærmeste hele kronebeløb.« § 2 Bekendtgørelsen træder i kraft den 15. oktober 2010.
