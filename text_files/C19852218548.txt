(De erhvervsfaglige grunduddannelser.  

 Landtransportområdet) Opbygning og varighed V = Virksomhedsuddannelse K = Kursus på erhvervsskole (teknisk skole/specialarbejderskole) varighed  

 angivet i uger Adgangsbetingelser Gennemført landtransportområdets basisuddannelse med uddannelsesbevis  

 eller anden uddannelse og/eller beskæftigelse, der kan ligestilles hermed i  

 henhold til de af undervisningsministeriet herom fastsatte regler.
 Elever som har gennemført basisåret indenfor Landtransportområdet  

 foretrækkes.
Uddannelsens mål Eleven skal i uddannelsestiden opnå erhvervskompetence som redder i  

 overensstemmelse med nedenstående retningslinier og de for uddannelsen  

 gældende kursusplaner.
Uddannelsens tilrettelæggelse De krævede praktiske og teoretiske færdigheder behandles/indlæres på  

 erhvervsskole (de tekniske skoler/specialarbejderskoler). Uddannelsen på  

 virksomheden tilrettelægges således, at eleven i videst muligt omfang  

 beskæftiges ved og opnår rutine i de arbejdsdiscipliner, der er gennemgået  

 under det/de forudgående skoleophold.
Det bemærkes, at der kalendermæssigt  

 kan ske en vis forskydning i de enkelte hold som følge af hensynet til en  

 passende udnyttelse af skolekapaciteten.
Uddannelse under skoleophold på uddannelsens 2. del Undervisningen på erhvervsskole (teknisk skole/specialarbejderskole)  

 omfatter praktik med tilhørende teori i overensstemmelse med de krav, der  

 stilles til uddannelsen.
Endvidere omfatter undervisningen arbejdsmiljø,  

 herunder arbejdsbeskyttelse og sikkerhed på arbejdspladsen samt undervisning  

 i almene fag, herunder samtidsorientering, virksomhedslære, samarbejdslære,  

 dansk m.v.
 En kortfattet beskrivelse - uddannelsesresume - af undervisningens indhold  

 tilstilles virksomheden ved afslutningen af hver skoleophold.
Skoleophold Pensum indenfor retningsfagene er opdelt således:
 1. skoleophold - varighed 10 uger.
Motor Tændingsanlæg Brændstofsanlæg Elektriske anlæg Undervogn og karrosseri Fejlfinding Hjælpeudstyr (autohjælpskøretøj) Materialelære og anhugning Kundehjælp/-betjening Radioanlæg.
 2. skoleophold - varighed 10 uger.
 Kørekort, kategori C incl. kvalifikationsbevis, godstransport.
Sygetransportvogne Løfte- og bæreteknik Sygdomslære og skadesbehandling Hygiejne Hospitalspraktik Skadestedspraktik Speciel redning Kundebetjening Radioanlæg/-betjening 3. skoleophold - varighed 10 uger.
Kørekort, kategori E Storvognsteknik Transport og bugsering Brandbekæmpelse Radioanlæg/-betjening Farligt gods 4. skoleophold - varighed 5 uger.
Lastbilmonteret kran fra 8 - 18 tm Bjærgning Køreteknik 5. skoleophold - varighed 10 uger Brandslukning, Statens Brandskole Sygdomslære og skadesbehandling Hospitalspraktik Ambulancekørsel El-lære Transportører Skadestedspraktik Kundebetjening Radioanlæg/-betjening Uddannelsesregler Fastsat af undervisningsministeren i henhold ti lov nr. 289 af 8. juni  

 1977 om erhvervsfaglige grunduddannelser.
Uddannelse i praktikvirksomheden 1. praktikophold Eleven skal opnå et grundlæggende kendskab til virksomheden,  

 arbejdsstedets indretning og funktion samt normale arbejdsrutiner.
 Eleven skal beskæftiges med følgende opgaver:
Autohjælp Eleven skal deltage som ekstramand på autohjælpsopgaver med henblik på  

 forberedelse til 1. skoleophold (trin 1 a) - starthjælp - bugsering - vejservice bjærgningsopgaver Endvidere skal eleven om muligt deltage som observatør på Sygetransporter - sygetransport (liggende og siddende) - ambulance Speciel redning - afdækningsopgaver - vandskader - redningsopgaver i øvrigt Brandslukning/brandredningsopgaver Her gøres opmærksom på holdlederen/indsatslederens særlige ansvar overfor  

 elevens ophold på skadestedet.
Vagtcentralen Eleven skal i 1 uge deltage i forefaldende arbejde på vagtcentralen.
2. praktikophold I praktikperioden skal eleven opnå rutine i de arbejdsområder som er  

 beskrevet under 1. skoleophold.
 Eleven skal deltage som 2. mand ved autohjælpsopgaver på dertil egnet  

 køretøj.
 Eleven skal i størst mulig omfang udføre opgaverne selvstændigt, idet  

 dette naturligvis skal foregå under en erfaren redders opsyn og vejledning.
 Eleven skal sættes ind i alle instrukser i håndbogen  

 »Autohjælp«.
 Eleven skal deltage i forefaldende stationsarbejde, herunder specielt  

 vedligeholdelse af autohjælpskøretøjerne med tilhørende materiel.
3. praktikophold I praktikperioden skal eleven opnå rutine i de arbejdsområder som er  

 beskrevet under skoleophold 2.
 Eleven skal deltage som 3. og overskydende mand ved sygestransporter, hvor  

 han i den udstrækning det er muligt, selvstændigt udfører den behandling som  

 sygetransporten kræver herunder indpakning af patient, lejring på båre m.v.
 Det skal bemærkes, at eleven ikke skal føre køretøjet, når der er  

 patient i vognen.
 Eleven skal så tidligt som muligt, gennemgå 3 dages hospitalspraktik.  

 Inden for »speciel redning« skal eleven opnå rutine i de på  

 stationen forekommende opgaver.
 Eleven skal sættes ind i alle instrukser i ambulancehåndbogen og  

 redningshåndbog 1 og 2.
 Eleven skal deltage i forefaldende stationsarbejde herunder specielt  

 rengøring og vedligeholdelse af syge- og sygetransportvogne samt  

 redningsvogne/katastrofevogne med tilhørende materiel.
4. praktikophold I praktikperioden skal eleven opnå rutine i de arbejdsområder som er  

 beskrevet under skoleophold 3.
 Eleven skal deltage som 2. mand på dertil egnet køretøj f.eks. kran- og  

 bjergningskøretøj.
 Eleven skal deltage i brandudrykning hvor de typiske funktioner under  

 brandslukningen vil være slangeudlægning og slukning med strålerør.
Eleven skal desuden deltage i mindst 12 brandøvelser årligt.
Det  

 understreges at eleven ikke er undervist i åndedrætsbeskyttelse.
 Eleven skal deltage som 3. og overskydende mand ved sygetransporter, hvor  

 han i den udstrækning det er muligt, selvstændigt udfører den behandling som  

 sygetransporten kræver, herunder indpakning af patient, lejring på båre m.v.
De samme retningslinier er gældende for ambulancekørsel.
Fra og med denne  

 praktikperiode kan eleven begynde selvstændigt og alene at udføre kørsel og  

 autohjælpsopgaver primært som start- og bugserhjælp.
5. praktikophold I praktikperioden skal eleven opnå selvstændighed og rutine i  

 arbejdsopgaver inden for følgende arbejdsområder:
 Lastbilmonteret kran:
 Det vil kun være muligt at opfylde dette krav på stationer der råder over  

 en kran.
 Autohjælpsopgaver/Bjærgningsopgaver:
 Såfremt situationen tillader det skal eleven selvstændigt og alene udføre  

 autohjælpsopgaver med dertil egnede autohjælpskøretøjer.
 Sygetransport/Ambulance:
Når eleven deltager i ambulance eller sygetransport 1 skal det finde sted  

 som 3. mand på vognen.
Det er ikke ensbetydende med at vedkommende skal  

 fungere som observatør, men at pågældende skal fungere som 2.mand og udføre  

 den patientbehandling der er nødvendig for transporten overvåget og vejledt  

 af en erfaren redder der således bliver betragtet som 3. mand.
 Specielle redningsopgaver:
Ved specielle redningsopgaver deltager eleven i den udstrækning det er  

 muligt.
Når der er tale om mere rutineprægede opgaver bør eleven udføre dem  

 selvstændigt og alene.
 Endvidere skal eleven deltage i stationens brandsluknings- og  

 brandredningsaktiviteter med henblik på orientering om emnet til næste  

 skoleophold.
6. praktikophold I dette afsluttende praktikophold, er hovedformålet at eleven opnår  

 selvstændighed og rutine i alle arbejdsopgaver.
Eleven skal derfor i størst mulig omfang udføre opgaverne selvstændigt og  

 alene, undtaget herfra er dog deltagelse i ambulance og sygetransport.
Her  

 skal eleven fortsat deltage som 3. mand på vognen, men udføre 2. mands  

 arbejdsopgaver.
 Man bør være særlig opmærksom på om eleven har svage punkter, som bør  

 styrkes gennem praktiske arbejdsopgaver.
 Vejledning:
Spørgsmål vedrørende virksomhedsuddannelsens tilrettelægning i øvrigt kan  

 rettes til det faglige udvalg for reddere, Falcks Redningskorps A/S,  

 Falck-Huset, Polititorvet, 1593 København V.
Tlf. (01) 15 83 20.
Erhvervsuddannelsesudvalget Christen Brock Foranstående uddannelsesregler godkendes.
