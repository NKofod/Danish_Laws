 I forbindelse med gennemførelsen af nye regler om køreuddannelsen fra den  

 1. september 1986 iværksatte Rådet for Trafiksikkerhedsforskning et  

 forskningsprojekt til vurdering af de færdselssikkerhedsmæssige virkninger af  

 ændringerne.
Rådet for Trafiksikkerhedsforskning foretager for tiden en  

 spørgeskemaundersøgelse blandt 4.000 personer, der har bestået køreprøve til  

 personbil eller motorcykel efter de gamle regler.
Udvælgelsen af deltagerne i  

 undersøgelsen er sket på grundlag af de oplysninger fra kørekortregistrene,  

 som politiet efter anmodning fra Justitsministeriet udleverede til Rådet for  

 Trafiksikkerhedsforskning i tre perioder i 1985 og 1986. Der henvises til  

 Justitsministeriets cirkulæreskrivelse af 29. juli 1985.
 Med henblik på udvælgelsen af 5.000 personer til den planlagte  

 spørgeskemaundersøgelse blandt personer, der har erhvervet kørekort efter de  

 nye regler, har Rådet for Trafiksikkerhedsforskning anmodet om udlevering af  

 tilsvarende oplysninger fra politiets kørekortregistre i 1988 og 1989.
 I den anledning skal Justitsministeriet anmode om, at der i hver  

 politikreds udarbejdes lister over de personer, der i månederne marts,  

 september og december 1988 samt marts og april 1989 består køreprøve til  

 personbil (kategori B) eller motorcykel (kategori A). Oplysninger om  

 personer, som består de af militæret afholdte køreprøver, samt om personer,  

 som generhverver førerretten, skal ikke påføres listerne.
 Listerne skal indeholde følgende oplysninger:
 1. Navn, adresse samt fødselsdato og -år for hver  

 enkelt person.
2. Oplysning om, hvilken af kategorierne den  

 pågældende har opnået kørekort til.
Er der opnået kørekort til både A og B,  

 anføres dette.
3. Oplysning om, hvor mange gange den pågældende er  

 gået op til henholdsvis den teoretiske og den praktiske prøve.
Er der opnået  

 kørekort til både A og B anføres antallet af prøver for hver kategori.
 Listerne bedes udformet som vedlagte bilag.
 Listerne sendes til Rådet for Trafiksikkerhedsforskning, Ermelundsvej 101,  

 2820 Gentofte, ved de pågældende måneders afslutning.
P.
M.
V.
E.
B.
