Resumé  


  

 I forbindelse med behandlingen af en asylansøgers sag anmodede  

 Flygtningenævnet (FN) via Udenrigsministeriet den danske ambassade i  

 ansøgerens  

 hjemland om at undersøge ægtheden af et fortroligt dokument.
Ambassaden  

 forelagde herefter dokumentet for landets udenrigsministerium.
Ombudsmanden udtalte at forvaltningslovens regler om  

 videregivelse af fortrolige oplysninger ikke finder direkte anvendelse i et  

 tilfælde som det foreliggende, hvor der var sket videregivelse af fortrolige  

 oplysninger til en udenlandsk myndighed.
I stedet må det efter de almindelige  

 og specielle regler om tavshedspligt vurderes om en videregivelse er  

 "berettiget". Ombudsmanden udtalte at ved bedømmelsen heraf vil der  

 kunne søges en vis vejledning i forvaltningslovens §§ 28 og 29.
 Ombudsmanden udtalte videre at videregivelse af fortrolige  

 oplysninger i en ansøgningssag kræver samtykke, medmindre undtagelserne i  

 forvaltningslovens § 28, stk. 2, nr. 2 og 3, sammenholdt med § 29, stk. 1,  

 nr.  

 2 og 3, finder anvendelse, hvilket ikke var tilfældet i den foreliggende sag.
Ombudsmanden var enig med FN i at, når ansøgeren selv havde  

 fremlagt dokumentet for FN som støtte for sin ansøgning, forelå der et  

 samtykke  

 til en vis videregivelse af de indeholdte oplysninger; men efter  

 ombudsmandens  

 opfattelse omfattede samtykket ikke en videregivelse af oplysninger til  

 myndigheder i ansøgerens hjemland.
Ombudsmanden fandt det derfor kritisabelt  

 at  

 FN ikke inden henvendelsen til ambassaden havde indhentet samtykke fra  

 ansøgeren til forelæggelse af dokumentet for myndighederne i dennes hjemland.
 Ombudsmanden bemærkede endelig at det efter hans opfattelse var  

 FN's ansvar, at der forlå det fornødne samtykke fra asylansøgeren. (J. nr.  

 1992-2905-603).
 Videregivelse af fortrolige oplysninger i en  

 asylansøgningssag.
 I forbindelse med min  

 behandling af en asylsag vedrørende de bulgarske statsborgere A og B blev jeg  

 opmærksom på at der kunne ejses spørgsmål om, hvorvidt det var i  

 overensstemmelse med lovgivningen, at tavshedsbelagte oplysninger var blevet  

 videregivet til de bulgarske myndigheder.
Det fremgik af sagen at  

 Flygtningenævnet via Udenrigstjenestens postforbindelser havde anmodet  

 ambassaden i Sofia om at undersøge ægtheden af et fremlagt dokument, der  

 angiveligt var en kopi af en straffeattest vedrørende A.
Ambassaden i Sofia  

 forelagde sagen for det bulgarske udenrigsministerium, og i en verbalnote af  

 25. november 1991 meddelte det bulgarske udenrigsministerium ambassaden at  

 der ikke var tale om en ægte straffeattest.
 I den anledning rettede jeg  

 den 5. januar 1993 henvendelse til Flygtningenævnet, idet jeg anførte  

 følgende:
 "...
 Til brug for mine  

 overvejelser om, hvorvidt der er grundlag for, at jeg af egen drift efter  

 ombudsmandslovens § 6, stk. 5, tager sagen op til undersøgelse, skal jeg  

 anmode  

 om en udtalelse fra Flygtningenævnet om, hvorvidt det var i overensstemmelse  

 med lovgivningen, at oplysningerne om den angivelige straffeattest angående  

 (A) blev givet til det bulgarske udenrigsministerium.
Jeg bemærker i den forbindelse,  

 at Justitsministeriet i en skrivelse af 29. juni 1992 (...) har udtalt om et  

 tilsvarende spørgsmål i en anden sag, at det må antages, at der ved  

 bedømmelsen  

 af, om videregivelse af fortrolige oplysninger til udenlandske myndigheder  

 er i strid med straffelovens §§ 152 og 152 e, vil blive taget hensyn til de  

 mere detaljerede bestemmelser i forvaltningslovens videregivelsesregler.  

 Justitsministeriet konkluderede, at i den pågældende sag var reglerne om  

 videregivelse af fortrolige oplysninger ikke blevet overtrådt.
Ministeriet  

 fremhævede i den forbindelse, at der i den pågældende sag alene var tale om  

 at videregive oplysninger om den enkeltes identitet, men ikke oplysninger,  

 som den enkelte havde anført til støtte for sin asylansøgning.
Endvidere  

 fremhævede Justitsministeriet, at selv om det ikke kunne udelukkes, at også  

 oplysningerne om den enkeltes identitet under de foreliggende omstændigheder  

 var fortrolige, var videregivelsen af oplysningerne berettiget i henhold til  

 forvaltningslovens § 28, stk. 2, nr. 4, jf. udlændingelovens § 30, stk. 2.
 Jeg anmoder om, at udtalelsen  

 afgives efter forud indhentet erklæring fra Udenrigsministeriet.
..." Flygtningenævnet besvarede  

 min anmodning i en skrivelse af 15. juni 1993, hvori nævnet udtalte følgende:
 "...
Udenrigsministeriet har i  

 anledning af sagen bekræftet, at den danske ambassade med henblik på  

 verificering forelagde det bulgarske udenrigsministerium den af asylansøgeren  

 fremlagte straffeattest.
Udenrigsministeriet har endvidere oplyst, at  

 anmodninger om ægthedsvurderinger af sådanne dokumenter, som fremsendes til  

 repræsentationer gennem Udenrigsministeriet, i instruktionen til  

 repræsentationen altid indeholder følgende passus:
"Ansøgerens identitet må  

 ikke komme de stedlige myndigheder eller uvedkommende trediemand til  

 kundskab.  

 Derimod vil pågældendes identitet om nødvendigt og i fortrolighed kunne  

 videregives til den af ambassaden benyttede advokat eller tilsvarende  

 kilde." Udenrigsministeriet har  

 oplyst, at dette efter indhentede oplysninger fra ambassaden i Sofia ikke har  

 været tilfældet i den konkrete sag, hvor ambassaden har modtaget anmodningen  

 direkte fra Flygtningenævnet.
Det er imidlertid Udenrigsministeriets  

 opfattelse, at repræsentationen ikke desto mindre burde have været opmærksom  

 herpå.
Flygtningenævnet skal i  

 anledning af sagen bemærke, at den oplysning, som blev videregivet til det  

 bulgarske udenrigsministerium, må betragtes som en oplysning om en  

 enkeltpersons strafbare forhold, idet det fremsendte dokument var angivet at  

 være en kopi af en straffeattest.
Dokumentet måtte således antages at  

 indeholde  

 oplysninger, som var omfattet af forvaltningslovens § 28, stk. 1.
 Det fremgår af sagen, at (A)  

 under et tidligere nævnsmøde havde fremlagt en fotokopi af et dokument, der  

 var  

 affattet på bulgarsk, og som han angav var et anklageskrift.
Af en oversættelse af  

 dokumentet fremgik, at der var tale om en bulgarsk straffeattest, hvoraf det  

 fremgik, at den pågældende var dømt for sabotage og undergravende virksomhed  

 mod staten i henhold til § 106 i straffeloven for republikken Bulgarien.
Den  

 beskikkede advokat oplyste endvidere, at det ikke var muligt at fremskaffe  

 det  

 originale dokument.
 Nævnet fandt bl.a. på  

 baggrund af flygtningekonventionens art.  

 1,  

 F, b og udlændingelovens § 10, stk. 1, nr. 1, at det var  

 nødvendigt at undersøge dokumentets ægthed med henblik på at kunne træffe  

 afgørelse i sagen.
 Ved forelæggelsen for det  

 bulgarske udenrigsministerium blev det ikke oplyst, at den pågældende havde  

 en  

 asylansøgning under behandling og i første instans havde fået afslag derpå.  

 Man  

 fremlagde alene en kopi af en straffeattest til vurdering af dens ægthed, og  

 anmodede samtidig om at få oplyst indholdet af den bulgarske straffelovs §  

 106.
 Det er på baggrund af  

 ovenstående Flygtningenævnets opfattelse, at henvendelsen til ambassaden i  

 Sofia må antages at have været berettiget i henhold til forvaltningslovens §  

 28, stk. 2, nr. 4, når henses til, at der er tale om et dokument, ansøgeren  

 selv har fremlagt og påberåbt ægtheden af til støtte for sin ansøgning.
 Nævnet finder dog, at en  

 sådan henvendelse under normale omstændigheder i overensstemmelse med  

 Udenrigsministeriets generelle forbehold bør indeholde en instruktion om, at  

 ansøgerens identitet ikke må komme de stedlige myndigheder eller uvedkommende  

 trediemand til kundskab, og at den pågældendes identitet om nødvendigt og i  

 fortrolighed  

 kan videregives til den af ambassaden benyttede advokat eller tilsvarende  

 kilde.
I det omfang en  

 ægthedsvurdering kan foretages uden angivelse af en ansøgers identitet, vil  

 Flygtningenævnet på denne baggrund ved fremtidige henvendelser til ambassader  

 oplyse, at ansøgerens identitet ikke må komme de stedlige myndigheder eller  

 uvedkommende trediemand til kundskab.
Udenrigsministeriet har efterfølgende  

 oplyst, at de danske repræsentationer efter ministeriets opfattelse generelt  

 har været instrueret om identitetsforbeholdet, og Udenrigsministeriet har  

 yderligere indskærpet, at identitetsforbeholdet også gælder for  

 forespørgsler,  

 som ikke er fremsendt gennem Udenrigsministeriet.
..." Flygtningenævnets udtalelse  

 var vedlagt sagens akter samt Udenrigsministeriets udtalelse af 26. marts  

 1993  

 og Udenrigsministeriets og ambassaden i Sofias akter i sagen.
 Jeg besluttede herefter at  

 tage sagen op af egen drift i henhold til bestemmelsen i ombudsmandslovens §  

 6,  

 stk. 5.
 I en skrivelse til  

 Flygtningenævnet udtalte jeg herefter følgende:
 "Det er ubestridt, at  

 det dokument, som i den konkrete sag af ambassaden i Sofia blev videregivet  

 til  

 det bulgarske udenrigsministerium, indeholdt oplysning om en enkeltpersons  

 strafbare forhold og dermed oplysninger, som er omfattet af  

 forvaltningslovens  

 § 28, stk. 1.
 En sag om ansøgning om  

 opholdstilladelse i medfør af udlændingelovens § 7 er en ansøgningssag.
 Spørgsmålet om en  

 forvaltningsmyndigheds adgang til i en ansøgningssag at indhente oplysninger  

 om en enkeltpersons rent private forhold fra andre dele af forvaltningen  

 eller  

 fra en anden forvaltningsmyndighed er reguleret i forvaltningslovens § 29,  

 der har følgende indhold:
 "  

  

 § 29. I sager, der rejses ved ansøgning, må oplysninger om  

 ansøgerens rent private forhold ikke indhentes fra andre dele af  

 forvaltningen  

 eller fra en anden forvaltningsmyndighed.
Stk. 2. Bestemmelsen i stk. 1 gælder ikke, hvis ansøgeren har givet samtykke hertil, andet følger af lov eller bestemmelser fastsat i  

 henhold til lov eller særlige hensyn til ansøgeren eller tredjemand klart  

 overstiger ansøgerens interesse i, at oplysningen ikke indhentes." Forvaltningslovens § 28, stk.  

 1, 2 og 4, har følgende indhold:
 "  

  

 § 28. Oplysninger om enkeltpersoners rent private forhold, herunder  

 oplysninger om race, religion og hudfarve, om politiske, foreningsmæssige,  

 seksuelle og strafbare forhold samt oplysninger om helbredsforhold,  

 væsentlige  

 sociale problemer og misbrug af nydelsesmidler og lignende, må ikke  

 videregives til en anden forvaltningsmyndighed.
Stk. 2. Videregivelse af de i stk. 1 nævnte oplysninger kan dog  

 ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der begrunder hemmeligholdelse, herunder hensynet til  

 den, oplysningen angår, eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver.
 ...
Stk. 4.  

  

 Samtykke efter stk. 2, nr. 1, skal meddeles skriftligt og  

 indeholde oplysning om, hvilken type oplysninger der må videregives, til hvem  

 oplysninger må videregives og til hvilket formål.
Kravet om skriftlighed kan  

 dog fraviges, når sagens karakter eller omstændighederne i øvrigt taler  

 derfor." Videregivelse af fortrolige  

 oplysninger vedrørende en enkeltpersons private forhold forudsætter - som ved  

 indhentelse af tilsvarende oplysninger - samtykke eller andet særligt  

 grundlag,  

 jf. princippet i forvaltningslovens § 28, stk. 2.
Hvis en myndighed i en  

 ansøgningssag vil have oplysninger indhentet og i den forbindelse ønsker at  

 videregive særligt fortrolige oplysninger, må denne videregivelse bedømmes  

 efter reglerne i forvaltningslovens § 28, jf.
Kaj Larsen m.fl.,  

 Forvaltningsret, 1994, s. 310.
Da der imidlertid er tale om  

 en ansøgningssag, må det være en forudsætning for videregivelsen, at ikke  

 alene betingelserne i § 28, stk. 2, men tillige betingelserne i § 29, stk. 2,  

 er opfyldt.
Der kan herefter alene være tale om videregivelse med grundlag i  

 et skriftligt samtykke fra den pågældende ansøger eller med grundlag i de  

 særlige forhold, som er nævnt i § 28, stk. 2, nr. 2 og 3, sammenholdt med §  

 29, stk. 2, nr. 2 og 3. Bestemmelsen i § 28, stk. 2, nr. 4 - "nødvendigt  

 led i sagens behandling" - må således lades ude af betragtning.
Giver  

 ansøgeren ikke sit samtykke til videregivelse, er lovens hovedprincip, at  

 dette tillægges processuel skadevirkning for afgørelsen i den pågældende sag,  

 jf.
John Vogter, Forvaltningsloven med kommentarer, 1992, s. 380.
Det følger af overskriften  

 til forvaltningslovens §§ 28-32 ("videregivelse af oplysninger til en  

 anden forvaltningsmyndighed") og af forarbejderne, at bestemmelserne  

 alene  

 angår videregivelse af fortrolige oplysninger til andre danske  

 forvaltningsmyndigheder,  

 jf.
Folketingstidende 1985/86, tillæg A, spalte 75.
Forvaltningens videregivelse  

 og indhentelse af fortrolige oplysninger i relationer, der ikke omfattes af §  

 28, stk. 1 - herunder videregivelse til udenlandske myndigheder - må  

 principielt bedømmes på grundlag af de almindelige tavshedspligtsbestemmelser  

 i  

 forvaltningslovens § 27 og i straffelovens § 152 eller specielle  

 tavshedspligtsforskrifter i den udstrækning, der foreligger sådanne.
Herefter  

 er det afgørende, om videregivelsen kan anses for "berettiget". Ved  

 vurderingen af, om fortrolige oplysninger kan videregives til eller indhentes  

 fra udenlandske myndigheder, vil der kunne søges en vis vejledning i  

 forvaltningslovens §§ 28 og 29. I det omfang, en oplysning ikke efter disse  

 regler kan videregives til eller indhentes fra en tilsvarende dansk  

 forvaltningsmyndighed uden samtykke, bør den næppe heller i almindelighed  

 videregives til eller indhentes fra en udenlandsk myndighed uden samtykke,  

 jf.  

 John Vogter, Forvaltningsloven med kommentarer, 1992, s. 352 og s. 382.
 Som anført ovenfor er reglen,  

 at videregivelse af fortrolige oplysninger i en ansøgningssag kræver  

 samtykke,  

 medmindre undtagelserne i forvaltningslovens § 28, stk. 2, nr. 2 og 3,  

 sammenholdt med § 29, stk. 1, nr. 2 og 3, finder anvendelse, hvilket ikke var  

 tilfældet i den foreliggende sag.
Flygtningenævnet har i  

 udtalelsen til mig anført, at der var tale om et dokument, som ansøgeren selv  

 havde fremlagt og påberåbt ægtheden af til støtte for sin ansøgning.
Jeg er  

 enig i, at der dermed har foreligget et samtykke til en vis videregivelse af  

 de  

 indeholdte oplysninger, men samtykket har ikke omfattet en videregivelse af  

 oplysninger til det bulgarske udenrigsministerium.
Jeg henviser herved til  

 princippet i forvaltningslovens § 28, stk. 4, "oplysning om ... til hvem  

 oplysninger må videregives" og til løftet i det i asylsager anvendte  

 asylansøgningsskema s. 1 nederst, hvorefter angivelse af oplysninger ikke vil  

 blive videregivet til myndighederne i ansøgerens hjemland.
På baggrund af ovenstående  

 finder jeg det kritisabelt, at Flygtningenævnet ikke inden henvendelsen til  

 ambassaden  

 i Sofia havde indhentet samtykke fra (A) om forelæggelse for det bulgarske  

 udenrigsministerium af den fremlagte straffeattest til vurdering af dens  

 ægthed.
Jeg bemærker i den forbindelse, at såfremt Flygtningenævnet indhenter  

 oplysninger fra Udenrigsministeriet eller danske ambassader i udlandet, er  

 det  

 efter min opfattelse nævnets ansvar, at der foreligger det fornødne samtykke  

 fra asylansøgeren, sammenhold John Vogter, Forvaltningsloven med kommentarer,  

 1992, s.  

 376 f.
