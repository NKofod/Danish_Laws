Vejledning  

 for forsikringsvirksomheder i henhold til § 71, stk. 1, nr. 1-8 i lov om  

 finansiel virksomhed Vejledninger og cirkulærer mv.
Indledning, pkt. 1)-8) Del 1: Generelt vedrørende organisation, forretningsgange og  

 intern kontrol, pkt. 9)-19) Del 2: God regnskabsmæssig praksis, pkt. 20)-22) Del 3: Bestyrelsens og direktionens arbejde m.v., pkt. 23)-89) 3.1 Generelt, pkt. 23)-36) 3.2 Bestyrelsens forretningsorden,  

 pkt. 37)-40) 3.3 Deltagere i bestyrelsens møder,  

 pkt. 41)-42) 3.4 Bestyrelsens forhandlinger og  

 forhandlingsprotokol, pkt. 43)-59) 3.5 Engagementer med direktion og  

 bestyrelsesmedlemmer og koncerninterne engagementer, pkt. 60)-69) 3.6 Bestyrelsens retningslinjer til  

 direktionen, pkt. 70)-85) 3.7 Rapportering til bestyrelsen, pkt.  

 86)-89) Del 4: Forsikringsvirksomheden, pkt. 90)-103) 4.1 Organisation, pkt. 90)-91) 4.2 Beføjelser og procedurer, pkt.  

 92)-96) 4.3 Opgørelse af risici, pkt. 97) 4.4 Forretningsgange, pkt. 98)-99) 4.5 Interne kontroller, pkt. 100)-101) 4.6 Rapportering, pkt. 102)-103) Del 5: Investeringer og investeringsbeslutninger, pkt.  

 104)-121) 5.1 Investeringsfunktionens opgaver,  

 pkt. 104)-108) 5.2 Beføjelser og procedurer, pkt.  

 109)-114) 5.3 Forretningsgange, pkt. 115)-116) 5.4 Interne kontroller, pkt. 117)-118) 5.5 Rapportering, pkt. 119)-121) Del 6: Kundebehandling (God skik), pkt. 122) Bilag 1 Aktieselskabslovens § 56, stk. 7.
Vejledning for  

 forsikringsvirksomheder i henhold til § 71, stk. 1, nr. 1-8 i lov om  

 finansiel  

 virksomhed 1) Vejledningen er  

 Finanstilsynet  

 s  

 fortolkning af § 71, stk. 1, nr. 1  8, i lov om finansiel virksomhed,  

 og de  

 øvrige bestemmelser, der er nævnt i vejledningen, og kan således betragtes  

 som  

 en sammenskrivning af  

 Finanstilsynet  

 s praksis  

 på de områder, som vejledningen omfatter.
Vejledningen vedrører alene  

 forsikringsvirksomheders forhold.
 2) Vejledningens formuleringer lever op til "Supervisory  

 Standards on derivatives" (oktober 1998), "Supervisory Standards on  

 Asset Management by Insurance Companies" (december 1999) og  

 "Supervisory  

 Standards on the Evaluation of the reinsurance cover of primary insurers and  

 the security of their reinsurers" (januar 2002) udarbejdet af  

 International Association of Insurance Supervisors.  

 Herudover indeholder vejledningen  

 formuleringer på baggrund af Committee of European Banking Supervisors  

 "Guidelines on the Application of Supervisory Review Process under  

 Pillar  

 2" og de tekniske kriterier, der er angivet i direktiv 2006/48/EF, bilag  

 V, i den udstrækning, disse formuleringer er anset for almengyldige for alle  

 virksomhedstyper.
3) Hvis det, f.eks. ved en undersøgelse, konstateres, at  

 vejledningens anvisninger ikke efterleves af en virksomhed, må det forventes,  

 at  

 Finanstilsynet  

 med henvisning til  

 lovgivningens bestemmelser vil påtale forholdet.
Hvis der er sket en  

 overtrædelse af strafbelagte bestemmelser, vil der i grove eller gentagne  

 tilfælde ske politianmeldelse.
4) En del af vejledningens punkter indeholder eksempler på,  

 hvorledes det omhandlede problem kan løses.
Hvis en virksomhed kan  

 dokumentere,  

 at problemet er løst på anden vis, vil der ikke være tale om en overtrædelse  

 af  

 § 71 i lov om finansiel virksomhed.
5) Vejledningen indeholder de krav, der efter  

 Finanstilsynet  

 s  

 praksis som minimum stilles til virksomhederne i henhold til § 71, stk. 1,  

 nr.  

 1  8, i lov om finansiel virksomhed.
Vejledningen gælder for alle  

 forsikringsvirksomheder, men enkelte af punkterne er ikke nødvendigvis  

 relevante for alle virksomhedstyper.
De krav, den enkelte virksomhed skal  

 leve  

 op til, skal afspejle virksomhedens risikoforhold og kapitalstyrke, jf. § 54,  

 stk. 3, i aktieselskabsloven.
Det skal i denne forbindelse generelt bemærkes,  

 at bestemmelserne i §§ 54, 56 og 57 i aktieselskabsloven, gælder for alle  

 virksomheder omfattet af lov om finansiel virksomhed, herunder gensidige  

 selskaber og tværgående pensionskasser.
 6) Bestyrelsen påser, at § 71, stk. 1, nr. 1-8, som udtrykt i  

 vejledningen overholdes.
 7) Den finansielle lovgivning gælder for hver enkelt virksomhed  

 med tilladelse fra  

 Finanstilsynet.
8) Retningslinjer for en koncern som helhed kan ikke erstatte  

 retningslinjer for koncernens enkelte tilsynsbelagte virksomheder, som skal  

 udarbejdes efter § 71, stk. 1, nr. 1-8, i lov om finansiel virksomhed.
Den  

 enkelte tilsynsbelagte koncernvirksomheds bestyrelse skal fastsætte relevante  

 retningslinjer.
Del 1: Generelt  

 vedrørende organisation, forretningsgange og intern kontrol 9) Det følger endvidere af § 71, stk. 1, nr. 1  8, i lov om  

 finansiel virksomhed, at virksomheden skal have 1.  

 	  

 effektive former for virksomhedsstyring, 2.  

 	  

 en klar organisatorisk struktur med en  

 veldefineret, gennemskuelig og konsekvent ansvarsfordeling, 3.  

 	  

 en god administrativ og regnskabsmæssig  

 praksis, 4.  

 	  

 skriftlige forretningsgange på alle de  

 væsentlige aktivitetsområder, 5.  

 	  

 effektive procedurer til at identificere,  

 forvalte, overvåge og rapportere om de risici, virksomheden er eller kan  

 blive  

 udsat for, 6.  

 	  

 de ressourcer, der er nødvendige for den  

 rette gennemførelse af dens virksomhed, og anvende disse hensigtsmæssigt, 7.  

 	  

 procedurer med henblik på adskillelse af  

 funktioner i forbindelse med håndtering og forebyggelse af  

 interessekonflikter, 8.  

 	  

 fyldestgørende interne kontrolprocedurer.
 10) Bestyrelsen skal, jf. § 54, stk. 1, 2. pkt., i  

 aktieselskabsloven, sørge for en forsvarlig organisation af virksomheden.
 11) Forretningsgangene kan medvirke til:
a)  

 	  

 At sikre, at de af ledelsen vedtagne  

 retningslinjer kommer til medarbejdernes kundskab b)  

 	  

 At sikre gennemførelsen af effektive  

 procedurer til at identificere, forvalte, overvåge og rapportere om de  

 risici,  

 virksomheden er eller kan blive udsat for c)  

 	  

 At bidrage til at give medarbejderne et  

 godt beslutningsgrundlag d)  

 	  

 At bidrage til ensartet sagsbehandling i  

 ensartede tilfælde e)  

 	  

 At bidrage til en rationel og koordineret  

 udførelse af arbejdet gennem reduktion af muligheder for misforståelser f)  

 	  

 At støtte indførelsen af nye regler g)  

 	  

 At give en sikker og hurtig indførelse af  

 nye medarbejdere i arbejdet.
 12) Der stilles følgende overordnede krav til  

 forretningsgangene:
a)  

 	  

 De skal løbende ajourføres b)  

 	  

 De skal være letlæselige c)  

 	  

 De skal beskrive de faktiske forhold d)  

 	  

 De må ikke efterlade tvivl om, hvem der  

 har ansvaret for den enkelte opgave e)  

 	  

 De skal i passende omfang være kendt af de  

 relevante medarbejdere f)  

 	  

 Det skal kunne konstateres, hvem der har  

 udført den enkelte opgave g)  

 	  

 De skal indeholde kontrolelementer, som  

 sikrer en ensartet kvalitet i sagsbehandlingen samt overholdelse af  

 forretningsgangene.
13) Behovet for udarbejdelse af skriftlige forretningsgange vil  

 variere fra virksomhed til virksomhed.
De fleste virksomheder vil som følge  

 af  

 kravene i § 71 i lov om finansiel virksomhed om god administrativ og  

 regnskabsmæssig praksis og skriftlige forretningsgange på væsentlige  

 aktivitetsområder  

 skulle udarbejde skriftlige forretningsgange på følgende områder:
 a)  

 	  

 Fordeling af ansvarsområder, hvor  

 fordelingen af ansvaret er klar, præcis, veldefineret og gennemsigtig.
b)  

 	  

 Forsikringsvirksomhed c)  

 	  

 Investeringer d)  

 	  

 Foranstaltninger mod hvidvask af udbytte  

 og finansiering af terrorisme (dog ikke skadesforsikringsselskaber), jf. § 25  

 i  

 lov om forebyggende foranstaltninger mod hvidvask af udbytte og finansiering  

 af  

 terrorisme e)  

 	  

 Kapitaldækningsopgørelse f)  

 	  

 Løbende opgørelse og vurdering af  

 virksomhedens tilstrækkelige basiskapital, jf. 126, stk. 1, i lov om  

 finansiel  

 virksomhed g)  

 	  

 Udarbejdelse og aflæggelse af regnskab,  

 herunder registrering af transaktioner (bogføring) vedrørende de væsentlige  

 regnskabsposter h)  

 	  

 God skik i)  

 	  

 Brugermanualer for de it-systemer,  

 virksomheden anvender, og kontrol- og sikringsforanstaltninger på it-området,  

 jf.  

 Finanstilsynet  

 s vejledning nr. 9074 af  

 23/01/2004, vejledning om  

 kontrol- og sikringsforanstaltninger på it-området.
 14) Bestyrelse og direktion har det overordnede ansvar for, at  

 forretningsgangene bliver fulgt, jf. pkt. 23 og 24.
 15) Forretningsgangene og de interne kontroller skal sikre, at  

 der er tilstrækkelig personadskillelse (funktionsadskillelse), samt at  

 virksomheden ikke gøres for afhængig af enkelte nøglepersoner.
 16) Såfremt der ikke kan tilvejebringes en fuldstændig  

 funktionsadskillelse, skal der tages højde herfor ved udarbejdelse af  

 retningslinjer og forretningsgange samt ved tilrettelæggelsen af den interne  

 kontrol.
 17) Medarbejdere, der skal udføre kontroller, skal have et så  

 stort kendskab til området, at de kan foretage en relevant kontrol.
 18) Anvendelse af ikke-integrerede it-systemer kræver i særlig  

 udstrækning kontrolsystemer, herunder etablering af uafhængige kontroller af  

 data, beregninger og resultater.
 19) Virksomhedens rapporteringslinjer og ansvarsfordeling skal  

 være klare, præcise, veldefinerede, gennemsigtige og sammenhængende.
Del 2: God  

 regnskabsmæssig praksis 20) En god regnskabsmæssig praksis indebærer blandt andet,  

 at virksomheden kan dokumentere, at offentliggjorte års- og  

 delårsrapporter, herunder også de enkelte regnskabsposter, følger enten de  

 internationale regnskabsstandarder (IAS/IFRS) og IFRS-bekendtgørelsen eller  

 lov  

 om finansiel virksomhed og bekendtgørelse om finansielle rapporter  

 for forsikringsselskaber og tværgående pensionskasser  

 (regnskabsbekendtgørelsen).
 21) En god regnskabsmæssig praksis indebærer endvidere, at  

 informationer i virksomhedens offentliggjorte års- og  

 delårsrapporter  

 skal være både relevante og pålidelige, jf. § 187, stk. 3, i lov om finansiel  

 virksomhed.
22) Informationerne i virksomhedens års- og  

 delårsrapporter skal således bygge på et underliggende materiale, der er  

 relevant og pålideligt.
Vurderingen af, om der skal foretages indregning  

 eller  

 regulering af et aktiv eller en forpligtelse i virksomhedens års-  

 og/eller delårsrapport, skal derfor så vidt muligt foretages på baggrund af  

 opdaterede informationer om det eller de konkrete forhold.
 Del 3: Bestyrelsens og direktionens arbejde  


  

 m.v.
3.1. Generelt 23) Bestyrelsen forestår sammen med direktionen ledelsen af  

 virksomheden.
24) Bestyrelsen skal varetage de forhold, der er af stor  

 betydning for virksomheden, jf. § 54, stk. 1 i aktieselskabsloven.
Dette skal  

 der tages hensyn til ved fastsættelse af grænserne i retningslinjerne  

 (instruksen) i henhold til § 70 i lov om finansiel virksomhed.
Bestyrelsen  

 skal  

 sikre, at de overordnede ledelsesopgaver opnår tilstrækkelig opmærksomhed.  

 Bestyrelsen og direktionen skal sikre, at virksomhedens administration på  

 alle  

 områder er betryggende.
 25) Det følger af § 70 i lov om finansiel virksomhed, at  

 bestyrelsen for en finansiel virksomhed skal udfærdige skriftlige  

 retningslinjer for den finansielle virksomheds væsentligste  

 aktivitetsområder,  

 hvori arbejdsdelingen mellem bestyrelse og direktion fastlægges.
 26) I det omfang bestyrelsen beslutter at henlægge dele af  

 virksomhedens væsentlige aktivitetsområder, såsom formueforvaltning,  

 regnskabsfunktion, it-opgaver mv. til eksterne leverandører (outsourcing),  

 skal  

 bestyrelsen sikre, at der er retningslinjer for varetagelse af opgaven.  

 Retningslinjerne skal sikre, at opgavevaretagelsen foregår betryggende - også  

 i  

 denne situation, hvor virksomhedens ledelse ikke har det daglige overblik  

 over,  

 hvorledes opgavevaretagelsen udføres.
27) Outsourcing af væsentlige aktivitetsområder skal besluttes  

 af bestyrelsen.
Outsourcing omfatter også tilfælde, hvor en eller flere  

 virksomheder i en koncern varetager aktivitetsområder for andre virksomheder  

 i  

 koncernen.
28) Der skal ske løbende rapportering til bestyrelsen, så det  

 kan kontrolleres, at retningslinjerne følges, ligesom bestyrelsen løbende  

 skal  

 vurdere, om opgaveløsningerne er tilfredsstillende.
Det bemærkes, at  

 bestyrelsens ansvar for opgavernes løsning ikke kan outsources.
For så vidt  

 angår porteføljepleje henvises til pkt. 31, 32, 107 og 114.
29) Bestyrelsen skal foretage en årlig gennemgang af  

 principperne for værdiansættelsen af aktiver, jf. § 54, stk. 3, 2. pkt., i  

 aktieselskabsloven og af forsikringsforretningens risiko med henblik på  

 vurdering af behovet for ændrede retningslinjer for risikopåtagelse,  

 tilpasning  

 af tariffer eller hensættelsesprincipper.
Det skal fremgå af protokollen, at  

 gennemgangen har været foretaget, og hvad der er gennemgået, samt  

 konklusionerne herpå.
30) Bestyrelsen skal foretage en årlig gennemgang af, hvorvidt  

 reassurancedækningen er betryggende.
Det skal fremgå af protokollen, at  

 gennemgangen har været foretaget, samt konklusionerne herpå.
 31) Såfremt aktiverne forvaltes af porteføljeforvaltere, er det  

 bestyrelsens ansvar, at midlerne placeres inden for de af bestyrelsen  

 udstukne  

 retningslinjer og i overensstemmelse med lovgivningen.  

 Rapporteringsprocedurerne  

 skal være fyldestgørende, således at rapporteringen er egnet til at sikre, at  

 retningslinjerne og dermed lovgivningen overholdes.
 32) Ansvaret for fastlæggelsen af de kriterier, der finder  

 anvendelse ved antagelse og opsigelse af porteføljeforvaltere, påhviler  

 ligeledes bestyrelsen.
 33) Bestyrelsesmedlemmer og medlemmer af direktionen er  

 pligtige til at rette henvendelse til  

 Finanstilsynet,  

 hvis de formoder, at virksomheden ikke opfylder solvenskravet og  

 minimumskapitalkravet  

 jf. 75, stk. 3, i lov om finansiel virksomhed.
 34) Bestyrelsen og direktionen skal udarbejde en politik for,  

 hvilke tiltag der skal iværksættes, hvis en nøglemedarbejder forlader  

 virksomheden.
 35) Virksomheden skal udarbejde en beredskabsplan, som  

 bestyrelsen skal godkende, der sikrer, at virksomheden kan videreføre driften  

 og begrænse sit tab i tilfælde af alvorlige driftsforstyrrelser.
 36) Bestyrelsen og direktionen skal arbejde for en åben  

 kommunikation, så al relevant information kommer til bestyrelsens kendskab.
3.2. Bestyrelsens  

 forretningsorden 37) Bestyrelsen skal ved en forretningsorden træffe nærmere  

 bestemmelser om udførelsen af sit hverv, jf. § 65 i lov om finansiel  

 virksomhed.
38) Der er ikke et generelt lovkrav til indholdet af denne  

 forretningsorden.
I § 56, stk. 7, i aktieselskabsloven, jf. lovbekendtgørelse  

 nr.  

 649 af  

 15. juni 2006,  

 fastlægges dog minimumskrav til forretningsordenen i børsnoterede selskaber.  

 Disse regler kan anvendes som vejledende for øvrige virksomheder.
Indholdet  

 af  

 § 56, stk. 7, i aktieselskabsloven fremgår af vedlagte bilag.
39) Ét medlem af bestyrelsen, direktionen, den eksterne  

 revision, den interne revisionschef samt - i livsforsikringsselskaber og  

 pensionskasser - den ansvarshavende aktuar kan forlange bestyrelsen indkaldt,  

 jf. § 74, stk. 1, i lov om finansiel virksomhed.
Forretningsordenen må derfor  

 ikke indeholde bestemmelser om, at der skal flere af de nævnte personer til  

 at  

 indkalde bestyrelsen.
40) Forretningsordenen skal underskrives af samtlige  

 bestyrelsesmedlemmer.
Dette medfører, at nytilkomne bestyrelsesmedlemmer ved  

 deres underskrift skal kvittere for modtagelsen af den gældende  

 forretningsorden.
Herved sikres, at samtlige bestyrelsesmedlemmer har  

 kendskab  

 til forretningsordenen.
3.3. Deltagere i  

 bestyrelsens møder 41) Der må ikke være uvedkommende personer til stede ved  

 bestyrelsesmøderne, såfremt der behandles sager, hvori indgår  

 kundeoplysninger,  

 som ikke lovligt kan videregives efter reglerne i § 117, stk. 1, i lov om  

 finansiel virksomhed (tavshedsbestemmelserne). I det omfang bestyrelsen  

 beslutter  

 det, kan ansatte deltage i bestyrelsesmøder.
Formanden for et eventuelt  

 repræsentantskab eller andre personer ansat i andre selskaber i koncernen,  

 f.eks. i et koncernmoderselskab, vil ikke fast kunne deltage i  

 bestyrelsesmøderne.
42) Den eksterne revision, den interne revisionschef og den  

 ansvarshavende aktuar skal deltage i bestyrelsesmøder, såfremt et  

 bestyrelsesmedlem forlanger det.
Den eksterne revisor og den interne  

 revisionschef har ret til at deltage i bestyrelsesmøder under behandling af  

 sager, der har betydning for revisionen eller for aflæggelse af regnskabet,  

 jf.  

 § 74, stk. 1, i lov om finansiel virksomhed.
3.4. Bestyrelsens  

 forhandlinger og forhandlingsprotokol 43) Bestyrelsen kan ikke træffe beslutning, uden at så vidt  

 muligt samtlige bestyrelsesmedlemmer har haft mulighed for at deltage i  

 sagens  

 behandling, jf. § 57, stk. 1, 2. pkt., i aktieselskabsloven.
 44) Bestyrelsens formand skal sørge for, at bestyrelsen holder  

 møde, når dette er nødvendigt, jf. § 74, stk. 1, i lov om finansiel  

 virksomhed.
45) Bestyrelsen kan derfor ikke lovligt delegere sin  

 beslutningskompetence f.eks. til et forretningsudvalg.
Undtaget herfra er  

 behandling af standardiserede sager, som i henhold til vedtægter eller andet  

 skal behandles af bestyrelsen.
Sådanne sager kan henlægges til behandling og  

 afgørelse i et udvalg under bestyrelsen, hvis der på forhånd af den samlede  

 bestyrelse  

 er fastlagt retningslinjer for sagernes behandling.
Disse retningslinjer samt  

 udvalgets behandling af de pågældende sager skal løbende evalueres af den  

 samlede bestyrelse.
Det bemærkes, at bestyrelsens ansvar for sagernes  

 behandling ikke kan delegeres.
 46) I nogle virksomheder kan ovennævnte regler være suppleret  

 med yderligere vedtægtsmæssige krav til gyldigheden af  

 bestyrelsesbeslutninger.  

 Overholdelsen af disse yderligere krav skal iagttages og skal i fornødent  

 omfang dokumenteres.
47) Beslutninger skal som udgangspunkt træffes på  

 bestyrelsesmøderne.
Bestyrelsesmøder kan også afholdes ved anvendelse af  

 elektroniske medier (elektronisk bestyrelsesmøde), og efter forudgående  

 bestyrelsesbeslutning kan visse nærmere afgrænsede bestyrelsesanliggender  

 behandles skriftligt (skriftlige bestyrelsesmøder), jf. § 56, stk. 3 og 4, i  

 aktieselskabsloven.
48) I det omfang en bestyrelsesbeslutning træffes, uden at  

 bestyrelsen er samlet, kræves som minimum en egentlig tilkendegivelse fra de  

 enkelte bestyrelsesmedlemmer, der skal protokolleres.
En undladelse af at  

 reagere  

 på fremsendt materiale er ikke tilstrækkelig.
En beslutning kan i lighed med  

 andre bestyrelsesbeslutninger træffes, når mere end halvdelen af bestyrelsen  

 er  

 for dette.
49) Hvis beslutninger træffes ved elektroniske bestyrelsesmøder  

 eller ved skriftlig behandling (skriftlige bestyrelsesmøder), skal det fremgå  

 af protokollen.
Forhandlingsprotokollen skal på samme måde som ved fysiske  

 bestyrelsesmøder indeholde en beskrivelse af de på møderne førte drøftelser.
 50) Betingelserne for afholdelse af elektroniske  

 bestyrelsesmøder:
 a)  

 	  

 Bestyrelsen skal nøje overveje, hvilke  

 anliggender der egner sig til behandling på et elektronisk bestyrelsesmøde.  

 Det  

 vil primært være rutineprægede sager eller presserende sager, som ikke kræver  

 ny principiel stillingtagen fra bestyrelsen.
 b)  

 	  

 Bestyrelsens beslutninger om, hvilke emner  

 der egner sig til elektronisk behandling, skal fremgå af  

 bestyrelsesprotokollen.
c)  

 	  

 Det skal være foreneligt med udførelsen af  

 bestyrelsens hverv.
Det vil blandt andet sige, at det ikke må være  

 ensbetydende  

 med, at bestyrelsen ikke får den fornødne indsigt i virksomhedens forhold,  

 som  

 personligt fremmøde og drøftelser giver.
 d)  

 	  

 Samtlige deltagere skal være elektronisk til  

 stede samtidig.
 e)  

 	  

 Ethvert bestyrelsesmedlem eller en direktør  

 har til enhver tid mulighed for at kræve, at et bestyrelsesmøde afholdes ved  

 fysisk fremmøde.
 51)  

 Finanstilsynet  

 fortolker  

 elektroniske bestyrelsesmøder som bestyrelsesmøder, der foregår ved  

 anvendelsen  

 af elektroniske medier, uden at bestyrelsesmedlemmerne er fysisk til stede,  

 f.eks. via telefon, internet, eller andet medie med tilsvarende  

 funktionalitet.  

 Hvis flertallet af bestyrelsesmedlemmerne er fysisk til stede, er der således  

 ikke tale om et elektronisk bestyrelsesmøde.
 52) Betingelserne for afholdelse af skriftlig behandling af  

 bestyrelsesanliggender (skriftlige bestyrelsesmøder):
 a)  

 	  

 Bestyrelsen skal på forhånd have besluttet,  

 hvilke typer af emner som anses for egnede til skriftlig behandling, og dette  

 skal fremgå af protokollen.
 b)  

 	  

 Det skal være sager af standardmæssig  

 karakter eller presserende sager, hvor der ikke skal tages stilling til  

 væsentlige eller usædvanlige forhold, og hvor en fælles drøftelse ikke er  

 påkrævet.
 c)  

 	  

 Der skal være angivet et tidspunkt for  

 sagens afslutning, så sagen ikke trækker unødigt ud.
 d)  

 	  

 Ethvert bestyrelsesmedlem eller en direktør  

 har til enhver tid mulighed for at kræve, at et bestyrelsesmøde afholdes ved  

 fysisk fremmøde.
53) Hvad angår bestyrelsens beslutningsdygtighed, henvises til  

 § 57 i aktieselskabsloven.
Bestyrelsen skal generelt sikre en hensigtsmæssig  

 tilrettelæggelse af bestyrelsens opgavevaretagelse.
54) Bestyrelsens pligt til at føre tilsyn med direktionen kan  

 ikke udøves på skriftlige bestyrelsesmøder.
Bestyrelsens tilsynspligt er i  

 øvrigt løbende og ikke blot noget, som sker på bestyrelsesmøderne.
55) Der skal over forhandlingerne i bestyrelsen føres en  

 forhandlingsprotokol, der underskrives af samtlige tilstedeværende medlemmer,  

 jf. § 74, stk. 3, i lov om finansiel virksomhed.
Forhandlingsprotokollen skal  

 indeholde en beskrivelse af de på møderne førte drøftelser.
 56) Beslutninger, der træffes, uden at direktionen eller  

 ansatte i virksomheden er til stede ("lukkede møder"), skal  

 ligeledes  

 protokolleres.
 57) Det skal tydeligt fremgå af protokollen, hvilke medlemmer  

 der har været til stede på et møde, og hvilke medlemmer der ikke har været  

 til  

 stede.
58) Protokollen skal indrettes således, at risikoen for  

 efterfølgende tilføjelser, rettelser eller udeladelser er mindst mulig.
Hvis  

 protokollen føres som et løsbladssystem, kan dette ske ved, at hver side  

 påføres initialer af formanden eller et andet medlem af bestyrelsen.
 59) Hver side i forhandlingsprotokollen skal være fortløbende  

 nummereret.
3.5 Engagementer med  

 direktion og bestyrelsesmedlemmer og koncerninterne engagementer 60) Det følger af § 78, stk. 1, i lov om finansiel virksomhed,  

 at der ikke uden bestyrelsens samtykke må indgås engagementer med  

 bestyrelsesmedlemmer og direktører i virksomheden eller med selskaber, hvor  

 de  

 nævnte personer er direktører eller bestyrelsesmedlemmer.
Dette gælder  

 ligeledes for direktørers nærtstående og for selskaber, hvori disse er  

 direktører, jf. § 78, stk. 4, i lov om finansiel virksomhed.
Samtykket skal  

 være forudgående.
 61) § 78, stk. 1 og 4, i lov om finansiel virksomhed  

 sammenholdt med bestemmelsen i § 58 i aktieselskabsloven medfører, at  

 bestyrelsesmedlemmer og direktører skal forlade lokalet, når egne eller  

 relaterede engagementer behandles i bestyrelsen.
 62) Det skal udtrykkeligt anføres i protokollen, når der  

 behandles engagementer omfattet af § 78, stk. 1 og 4, i lov om finansiel  

 virksomhed, ligesom det skal anføres, at de pågældende medlemmer ikke har  

 været  

 til stede under sagens behandling.
 63) Bestemmelsen er ikke til hinder for, at et  

 bestyrelsesmedlem eller en direktør, der tillige deltager i ledelsen af et  

 moderselskab, der ejer hele kapitalen i virksomheden, eller i et 100 % -ejet  

 søster-  

 eller datterselskab, deltager i behandlingen af spørgsmål om eller  

 engagementer  

 med dette selskab, jf. pkt. 43.
 64) Engagementer med bestyrelsesmedlemmer og direktionen skal  

 bevilges i henhold til virksomhedens sædvanlige forretningsbetingelser og på  

 markedsbaserede vilkår, jf. § 78, stk. 2, i lov om finansiel virksomhed.
65) Der skal foreligge økonomiske oplysninger om den i § 78,  

 stk.1 og 4, i lov om finansiel virksomhed nævnte personkreds, idet  

 bestyrelsen  

 i særlig grad skal overvåge disse engagementer, jf. § 78, stk. 3, i lov om  

 finansiel virksomhed.
Dette gælder dog ikke fuldt sikrede engagementer eller  

 engagementer af helt ubetydelig størrelse.
Det er således ikke  

 tilstrækkeligt,  

 at der foretages en vurdering ved etablering af engagementet.
66) Bestyrelsen skal mindst én gang om året gennemgå  

 engagementerne med de nævnte personer og selskaber, f.eks. i forbindelse med  

 den årlige aktivgennemgang.
Det skal fremgå af protokollen, at gennemgangen  

 har  

 været foretaget samt konklusionerne herpå.
 67) Der skal fastsættes generelle retningslinjer og udarbejdes  

 forretningsgange for koncerninterne transaktioner inden for rammerne af § 181  

 i  

 lov om finansiel virksomhed, jf. §§ 5 og 6, i  

 Finanstilsynet  

 s  

 bekendtgørelse nr. 904 af  

 01/09/2004  

 om koncerninterne transaktioner.
 68) I henhold til § 182 i lov om finansiel virksomhed må en  

 finansiel virksomhed ikke uden tilladelse fra  

 Finanstilsynet  

 have engagementer med andre virksomheder inden for samme koncern bortset fra  

 engagementer med dattervirksomheder.  

 Finanstilsynet  

 har udstedt vejledning nr. 9084 af  

 20/02/2004, vejledning om praksis for tilladelse af  

 koncerninterne engagementer.
 69) Koncerninterne engagementer skal bevilges i henhold til  

 retningslinjerne om koncerninterne transaktioner, jf. pkt. 67.
3.6 Bestyrelsens  

 retningslinjer til direktionen 70) Ifølge § 70, stk.1, i lov om finansiel virksomhed, skal  

 bestyrelsen udfærdige skriftlige retningslinjer for virksomhedens  

 væsentligste  

 aktivitetsområder og dermed fastlægge virksomhedens risikoprofil.
Endvidere  

 skal arbejdsdelingen mellem bestyrelsen og direktionen fastlægges, jf. også §  

 54 i aktieselskabsloven.
Behovet for detaljeringsgraden vil variere fra  

 virksomhed  

 til virksomhed, men de fleste virksomheders retningslinjer skal som minimum  

 omfatte:
a)  

 	  

 Forsikringsforretningen b)  

 	  

 Reassurancedækningen c)  

 	  

 Investeringer d)  

 	  

 Registrering af aktiver e)  

 	  

 Information og kommunikation til kunderne (i  

 den udstrækning, at dette er relevant for den pågældende type  

 forsikringsvirksomhed).
 71) Bestyrelsen skal efter behov og mindst én gang årligt  

 vurdere og eventuelt ajourføre de skriftlige retningslinjer.
72) I retningslinjerne fastsættes rammer for risikopåtagelse i  

 forsikringsforretningen.
Retningslinjerne skal fastlægge, hvilke typer af  

 forsikringer der kan tegnes, acceptregler, tariffer og forsikringssummer,  

 herunder regler om accept af de forsikringer, der kun kan tegnes på grundlag  

 af  

 individuelle tilbud ("storkundetilbud").
73) Der fastsættes en reassurancestrategi.
Den skal angive  

 reassurancedækningen og fastsættelse af selvbehold set i forhold til  

 selskabets  

 kapitalstyrke samt valg af reassurandører, herunder vurdering af  

 kreditrisikoen  

 på disse, den maksimale eksponering, der må placeres hos den enkelte  

 reassurandør,  

 samt eventuelle sikkerhedsstillelser.
Den skal endvidere tage stilling til  

 den  

 operationelle risiko, der opstår, hvis reassurancekontrakterne ikke er  

 underskrevet ved kontraktsperiodens begyndelse.
 74) Retningslinjernes grænser skal fastlægges således, at  

 bestemmelserne om midlernes placering i §§ 158-169 i kapitel 11 i lov om  

 finansiel virksomhed er opfyldt ved indgåelse.
75) I retningslinjerne skal årligt fastsættes konkrete grænser  

 for direktionens adgang til at placere midler i investeringsaktiver jf. §§  

 162-164 i lov om finansiel virksomhed og afledte finansielle instrumenter  

 inden  

 for rammerne af § 158 i lov om finansiel virksomhed, dvs. under hensyntagen  

 til  

 kapitalstyrken og forpligtelserne over for forsikringstagerne.
I  

 retningslinjerne skal fastsættes principper for måling af risici på aktiver  

 og  

 passiver i henhold til de fastsatte grænser, herunder om nogle forretninger  

   

 f.eks. med afledte finansielle instrumenter  skal medtages efter  

 strengere principper  

 end §§ 160 og 164 i lov om finansiel virksomhed samt mål og  

 sammenligningsgrundlag til brug for vurdering af opnået afkast.
76) Der skal årligt fastsættes grænser for direktionens adgang  

 til at placere midler i kapitalandele samlet og i et enkelt selskab inden for  

 rammerne af §§ 158-169 i kapitel 11 i lov om finansiel virksomhed.
Det skal  

 fremgå  

 af retningslinjerne, om der må tages aktiepositioner i afledte finansielle  

 instrumenter og i givet fald hvilke.
Såfremt disse tillades, skal det fremgå,  

 hvorledes  

 disse medregnes i grænserne.
77) Der skal årligt fastsættes grænser for direktionens adgang  

 til at placere midler i obligationer inden for rammerne af §§ 158-169 i  

 kapitel  

 11 i lov om finansiel virksomhed og et af bestyrelsen fastsat renterisikomål.  

 Det skal fremgå af retningslinjerne, om der må tages rentepositioner i  

 afledte  

 finansielle instrumenter og i givet fald hvilke.
Såfremt disse tillades, skal  

 det fremgå, hvorledes disse medregnes i grænserne.
78) Der skal årligt fastsættes retningslinjer for direktionens  

 adgang til at placere midler i kreditinstitutter og de modparter, der kan  

 anvendes ved fondshandler (lines og limits). Retningslinjerne skal angive  

 grænserne for det maksimale tilgodehavende hos de anvendte kreditinstitutter  

 og  

 modparter.
Dette kan ske ved, at bestyrelsen godkender de principper, som  

 virksomheden lægger til grund herfor.
79) Der skal årligt fastsættes retningslinjer for den samlede  

 valutakursrisiko, som direktionen kan påføre virksomheden, herunder  

 direktionens mulighed for at anvende afledte instrumenter til at afdække  

 valutarisikoen.
Der kan endvidere fastsættes grænser for enkeltvalutaer eller  

 grupper af valutaer  

.  

  

 Retningslinjerne  

 skal fastsættes i overensstemmelse med kongruensreglerne i lov om finansiel  

 virksomhed § 165.
80) Der skal årligt fastsættes retningslinjer for direktionens  

 mulighed for at anvende afledte finansielle instrumenter til dækning af  

 risikoen på forsikringsforretningen inden for rammerne af §§ 24, 25, 26 og 29  

 og §§ 158-169 i kapitel 11 i lov om finansiel virksomhed.
Retningslinjerne  

 skal  

 angive, hvorledes disse indgår i de fastsatte risikomål og grænser samt mål  

 og  

 sammenligningsgrundlag til vurdering af afkast.
 81) Hvis virksomheden kan påtage sig de særlige risici, der er  

 forbundet med strukturerede produkter, optioner mv., skal der fastsættes  

 grænser for disse risici.
 82) Der skal fastsættes retningslinjer for indgåelse og ophør  

 af  samt opfølgning på  porteføljeforvaltningsaftaler, uanset om  

 der er tale  

 om aftaler med koncerntilknyttede selskaber eller eksterne forvaltere.
 83) I koncerner, hvor modervirksomheden er en finansiel  

 virksomhed eller en finansiel holdingvirksomhed, skal der både være  

 retningslinjer for virksomheden og koncernen.
84) Det er bestyrelsens og direktionens ansvar, at virksomheden  

 kun påtager sig risici, som virksomheden i fornødent omfang kan vurdere  

 konsekvensen af.
Ved fastlæggelsen af retningslinjerne skal bestyrelsen og  

 direktionen derfor sikre, at der kun delegeres og videredelegeres beføjelser  

 til medarbejdere, der har den fornødne viden, indsigt og erfaring til  

 forsvarligt at kunne anvende beføjelsen.
 85) Der skal fastsættes retningslinjer for information og  

 kommunikation til kunderne i livsforsikringsselskaber og pensionskasser,  

 herunder i hvilken udstrækning kunderne skal orienteres om bl.a.  

 bonusudsigterne.
3.7 Rapportering til  

 bestyrelsen 86) Rapportering til bestyrelsen skal ske på alle de områder,  

 hvor der er fastsat grænser for direktionen, eller der er fastsat grænser i  

 lovgivningen.
 87) Det skal fremgå af rapporteringen, hvor meget de fastsatte  

 rammer eller placeringsgrænser (risikomål) udnyttes.
 88) Bestyrelsen skal fastsætte, hvor ofte og i hvilket omfang  

 der ønskes rapportering.
 89) Bestyrelsen skal fastsætte mål og sammenligningsgrundlag  

 til brug for vurderingen af opnåede resultater, herunder afkast.
Del 4: Forsikringsvirksomheden 4.1. Organisation 90) Det skal sikres, at den del af virksomhedens organisation,  

 der varetager forsikringsadministrationen, indrettes således, at der er klart  

 definerede ansvars- og arbejdsområder, således at udførelse af opgaver  

 adskilles fra kontrol af samme.
 91) Der skal så vidt muligt være funktionsadskillelse ved  

 accept af forsikringer, skadesbehandling og ved forsikringsmæssige  

 udbetalinger.
4.2 Beføjelser og  

 procedurer 92) Såfremt direktionen kan foretage en videredelegering af en  

 beføjelse, som bestyrelsen har tildelt direktionen, skal der udarbejdes  

 skriftlige  

 beføjelser, der er kendt af de medarbejdere, som tildeles beføjelsen.
 93) Beføjelserne skal som minimum være underskrevet/godkendt af  

 den, der afgiver beføjelsen.
 94) Der skal være retningslinjer for regelmæssig rapportering  

 vedrørende udnyttelsen af videredelegerede dispositionsbeføjelser.
95) Det skal være muligt for de disponerende medarbejdere at  

 konstatere, om de dispositioner, de agter at foretage, ligger inden for deres  

 beføjelser.
Dette gælder også, når flere personer er tillagt identiske  

 beføjelser eller er fælles om én beføjelse.
 96) Der skal være forretningsgange for introduktion af nye  

 produkter.
4.4. Opgørelse af risici 97) Bestyrelse og direktion skal sikre, at virksomhedens  

 samlede risiko løbende opgøres fyldestgørende og forsigtigt.
Herunder skal  

 der  

 tages stilling til, hvilke aktiver og forpligtelser der er væsentlige for  

 virksomheden.
4.5 Forretningsgange 98) Forretningsgangene skal klart beskrive forhold af betydning  

 for en betryggende håndtering af hver enkelt risikobehæftet aktivitet på  

 området.
 99) Der skal foreligge ajourførte forretningsgange for alle  

 virksomhedens væsentlige risikobehæftede aktiviteter på området.  

 Forretningsgangene kan bl.a. vedrøre:
a)  

 	  

 Accept og tegning af forsikringer b)  

 	  

 Procedure for anmeldelse af teknisk grundlag  

 m.v. for livsforsikringsvirksomhed c)  

 	  

 Helbredsvurdering ved tegning af  

 forsikringer d)  

 	  

 Håndtering af ind- og udbetalinger e)  

 	  

 Behandling af sager vedrørende genkøb og  

 udtrædelse f)  

 	  

 Skadesbehandling g)  

 	  

 Anmeldelse af krav overfor reassurandører h)  

 	  

 Kontrol af betalinger fra reassurandører i)  

 	  

 Principper og metoder ved opgørelse af  

 forsikringsmæssige hensættelser 4.6 Interne kontroller 100) Der skal være etableret interne kontroller til sikring af,  

 at forretningsgange efterleves.
 101) Såfremt der ikke kan indføres interne kontroller med en  

 fuldstændig funktionsmæssig adskillelse i forhold til disponerende  

 medarbejdere, stilles der forøgede krav til virksomhedens beføjelser samt  

 procedurer og forretningsgange.
4.7 Rapportering 102) Der skal udfærdiges periodiske skriftlige rapporter til  

 bestyrelse, direktion og andre ledende medarbejdere.
Rapporteringen til de  

 pågældende skal foretages for de grænser for risikopåtagelse, som de  

 pågældende  

 har videredelegeret i organisationen.
På området kan rapporterne eksempelvis  

 vedrøre:
a)  

 	  

 Accept af forsikringer b)  

 	  

 Store risici c)  

 	  

 Omfang af tilbagekøb d)  

 	  

 Skadesudviklingen e)  

 	  

 Afløbsresultat på de forsikringsmæssige  

 hensættelser f)  

 	  

 Nødvendige ændringer i teknisk grundlag for  

 livsforsikringsvirksomhed g)  

 	  

 Resultat af reassurancedækning.
 103) Rapporteringens hyppighed skal afspejle omfanget og  

 karakteren af de risikobehæftede aktiviteter samt modtagerens organisatoriske  

 niveau og dermed graden af involvering i den daglige disponering.
Del 5: Investeringer og investeringsbeslutninger 5.1  

 Investeringsfunktionens opgaver 104) Det skal sikres, at organisationen på investeringsområdet  

 indrettes således, at der er klart definerede ansvars- og arbejdsområder,  

 således at udførelse af opgaver adskilles fra kontrollen af samme.
 105) Medarbejdere, der er involveret i handel og risikotagning,  

 må således som hovedregel ikke medvirke ved forretningernes afvikling,  

 udførelsen af interne kontroller, opgørelse af resultater og risici samt  

 udarbejdelse af ledelsesrapportering m.v.
 106) Endvidere må disponerende enheder som udgangspunkt ikke  

 referere til en medarbejder, som er leder med ansvar for afvikling, kontrol,  

 resultat-  

 og risikoopgørelser samt ledelsesrapportering.
107) I de tilfælde, hvor virksomhedens forvaltning af aktiverne  

 helt eller delvist er overladt til porteføljeforvaltere, skal organisation og  

 intern kontrol afspejle dette.
Dette indebærer bl.a., at der altid skal være  

 tilstrækkelige overvågningsprocedurer.
 108) Det skal sikres, at der altid ved vurderingen af risici  

 tages udgangspunkt i den samlede risiko knyttet til investeringsaktiverne,  

 herunder til afledte finansielle instrumenter, samt sammenhængen mellem de  

 risici, der knytter sig til aktiverne på den ene side og passiverne på den  

 anden side, jf. §§ 158 og 160 i lov om finansiel virksomhed.
5.2 Beføjelser og  

 procedurer 109) Såfremt der foretages en videredelegering af en beføjelse,  

 som bestyrelsen har tildelt direktionen, jf. § 70 i lov om finansiel  

 virksomhed, skal der udarbejdes beføjelser til de enkelte disponerende  

 enheder/medarbejdere  

 eller porteføljeforvaltere.
 110) Endvidere skal beføjelserne:
a)  

 	  

 Udformes skriftligt og som minimum godkendes  

 eller underskrives af den, der afgiver beføjelsen b)  

 	  

 Indeholde kontrollerbare grænser med hensyn  

 til risikotagning, der klart skal afgrænse den disponerende enheds,  

 medarbejders eller porteføljeforvalters beføjelser c)  

 	  

 Indeholde en beskrivelse af de anvendte  

 principper for opgørelse af risici, herunder for opgørelse af risici i  

 forbindelse med afledte finansielle instrumenter, og d)  

 	  

 Indeholde krav til rapportering, idet  

 hyppigheden af rapportering skal afspejle aktiviteternes risikoprofil og  

 omfang.
 111) Det skal være muligt for de disponerende medarbejdere og  

 porteføljeforvaltere at konstatere, om de handler, de agter at indgå, ligger  

 inden for deres tildelte beføjelser.  

 Dette gælder også eventuelle kollektive beføjelser, hvor flere  

 medarbejdere fælles kan disponere inden for en grænse, samt når der er fælles  

 beføjelser for flere porteføjleforvaltere.
 112) Summen af de enkelte beføjelser og kollektive beføjelser,  

 hvor flere medarbejdere sammen kan disponere, må ikke overstige bestyrelsens  

 beføjelser til direktionen.
 113) Anvendes porteføljeforvaltere, skal direktionen på grundlag  

 af beføjelser fastsat af bestyrelsen godkende de mandater, der tildeles de  

 enkelte porteføljeforvaltere.
 114) Der skal udarbejdes forretningsgange for, hvilke krav der  

 stilles til overvågning af de enkelte porteføljeforvaltere og depotsteder,  

 samt  

 hvilke krav der stilles til sikring af, at porteføljeforvalterne under ét  

 overholder de samlede placeringsrammer.
5.3 Forretningsgange 115) Forretningsgangene skal klart beskrive forhold af  

 betydning for en betryggende håndtering af hver enkelt  

 investeringsrisikobehæftet aktivitet.
 116) Der skal foreligge ajourførte skriftlige forretningsgange  

 for alle virksomhedens væsentlige investeringsrisikobehæftede aktiviteter,  

 herunder bl.a. forretningsgange vedrørende:
a)  

 	  

 Indgåelse, kontrol, registrering, bogføring  

 og afvikling af handler med værdipapirer, afledte finansielle instrumenter og  

 andre investeringsaktiver b)  

 	  

 Den løbende opgørelse og overvågning af  

 risici m.v.
c)  

 	  

 Den løbende opgørelse af overholdelse af  

 lines og grænser for risikotagning indeholdt i beføjelserne på alle  

 organisatoriske niveauer samt håndtering af eventuelle overskridelser d)  

 	  

 Håndtering af registrerede aktiver e)  

 	  

 Den løbende og periodevise udarbejdelse af  

 rapportering til bestyrelse, direktion og ledelsen af de afdelinger, der  

 varetager opgaver i relation til investeringer f)  

 	  

 Hvordan man skal forholde sig ved  

 introduktion af nye investeringsprodukter, herunder afledte finansielle  

 instrumenter.
5.4 Interne kontroller 117) Der skal være etableret effektive interne kontroller samt  

 pålidelige informationssystemer, således at alle væsentlige  

 investeringsrisikobehæftede aktiviteter kontrolleres, herunder:
a)  

 	  

 Registrering, bogføring og afvikling af  

 handler b)  

 	  

 Opgørelse og rapportering af positioner,  

 resultater og risici m.v.
c)  

 	  

 Overholdelse af beføjelsernes grænser for  

 risikotagning m.v. på alle organisatoriske niveauer, herunder  

 porteføljeforvaltere d)  

 	  

 Priser ved handel med værdipapirer, valuta  

 og afledte finansielle instrumenter (kurskontrol) e)  

 	  

 Løbende afkast (gevinst/tab), herunder  

 afkast i forhold til fastsatte mål og sammenligningsgrundlag samt f)  

 	  

 Overholdelse af § 165 i lov om finansiel  

 virksomhed om kongruens og lokalisering og grænser for investeringer i  

 aktivkategorier og enkeltaktiver.
 118) Såfremt der ikke kan indføres interne kontroller med en  

 fuldstændig funktionsmæssig adskillelse af disponerende og afviklende  

 enheder/medarbejdere, stilles der forøgede krav til virksomhedens beføjelser  

 og  

 procedurer, forretningsgange og rapportering, jf. afsnit 5.2, 5.3 og 5.5.
5.5 Rapportering 119) Der skal foretages skriftlig rapportering til  

 virksomhedens bestyrelse og direktion vedrørende samtlige grænser for  

 risikotagning m.v. indeholdt i de afgivne retningslinjer.
 120) Rapporteringens hyppighed skal afspejle omfanget og  

 karakteren af de investeringsrisikobehæftede aktiviteter samt modtagerens  

 organisatoriske niveau og dermed graden af involvering i den daglige  

 disponering.
121) Rapporteringen skal i videst mulig udstrækning udarbejdes af  

 organisatoriske enheder/personer, der ikke er involveret i virksomhedens  

 investeringsmæssige dispositioner.
Såfremt der ikke kan tilvejebringes en  

 fuldstændig funktionsadskillelse, stilles der især forøgede krav til  

 virksomhedens  

 interne kontrolprocedurer og systemanvendelse, jf. afsnit 5.4.
Del 6: Kundebehandling  

 (God skik) 122) Der skal foreligge ajourførte skriftlige forretningsgange,  

 retningslinjer eller lignende, der bl.a. beskriver:
a)  

 	  

 Hvilke aftaler med private kunder der er så  

 væsentlige, at de skal indgås skriftligt eller på varigt medium og vilkårene  

 for opsigelse b)  

 	  

 Hvilket varsel der skal gives kunder i  

 løbende kundeforhold ved ændringer til ugunst for kunden af præmier, gebyrer,  

 bidrag eller andet vederlag og på skadesforsikringsområdet og for  

 individuelle  

 livsforsikringsordninger c)  

 	  

 Medarbejdernes mulige  

 rådgivningsforpligtelser, herunder omfanget og karakteren af de oplysninger,  

 der skal indhentes for at sikre god rådgivning d)  

 	  

 Medarbejdernes pligt til at informere  

 kunden, hvis virksomheden/medarbejderen i en rådgivningssituation har en  

 særlig  

 interesse i rådgivningens resultat ud over indtjeningen.
Finanstilsynet, den 22. december  

 2006 Henrik Bjerre-Nielsen /Charlotte Møller Bilag 1 § 56, stk. 7 i aktieselskabsloven Stk. 7. Bestyrelsen skal ved en forretningsorden træffe nærmere  

 bestemmelser om udførelsen af sit hverv.
I selskaber, som har aktier optaget  

 til notering på en fondsbørs, jf. § 7, stk. 1, nr. 1, i lov om  

 værdipapirhandel  

 m.v. og i statslige aktieselskaber, skal forretningsordenen i det mindste  

 indeholde bestemmelser, der fastlægger  

 bestyrelsens konstitution og beslutningsdygtighed, samt med hvilket interval  

 der skal afholdes møder, fastlægger  

 retningslinjer for arbejdsdelingen, herunder forretningsgange, bemyndigelser  

 og  

 instrukser, mellem bestyrelsen og direktionen eller andre etablerede organer, fastlægger,  

 hvorledes bestyrelsen fører tilsyn med direktionens ledelse af selskabets  

 virksomhed  

 og med datterselskaber, fastlægger  

 retningslinjer for oprettelse og føring af bøger, fortegnelser og protokoller  

 efter denne lov, pålægger  

 bestyrelsen at tage stilling til selskabets organisation såsom  

 regnskabsfunktion, intern kontrol, edb-organisation og budgettering, pålægger  

 bestyrelsen at skaffe sig de oplysninger, der er nødvendige til opfyldelse af  

 dens opgaver, pålægger  

 bestyrelsen at følge op på planer, budgetter og lignende samt tage stilling  

 til  

 rapporter om selskabets likviditet, ordrebeholdning, væsentlige  

 dispositioner,  

 overordnede forsikringsforhold, finansieringsforhold, pengestrømme og særlige  

 risici, pålægger  

 bestyrelsen at tage stilling til indholdet af revisionsprotokollen forud for  

 dennes underskrivelse, pålægger  

 bestyrelsen at gennemgå selskabets perioderegnskaber og lignende i løbet af  

 hvert regnskabsår og herunder vurdere budgettet og afvigelser herfra samt pålægger  

 bestyrelsen at sikre tilstedeværelsen af det nødvendige grundlag for  

 revision,  

 herunder tage stilling til, om der er behov for intern revision.
