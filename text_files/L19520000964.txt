 Under 20. marts 1951 har Danmarks faste delegerede ved De Forenede  

 Nationers hovedsæde i New York undertegnet den i Torquay den 16. december  

 1950 udfærdigede femte rettelsesprotokol til Den Almindelige Overenskomst om  

 Told og Udenrigshandel.
 Under 14. februar 1952 har den faste delegerede endvidere undertegnede den  

 i Geneve den 27. oktober 1951 udfærdigede første protokol vedrørende  

 rettelser og ændringer til teksterne til de til Den Almindelige Overenskomst  

 om Told og Udenrigshandel knyttede lister over toldindrømmelser.
 Ved de omhandlede protokoller rettes en række fejl af teknisk art i de til  

 Den Almindelige Overenskomst knyttede lister over toldindrømmelser.
 Endelig har den faste delegerede under 14. februar 1952 undertegnet den i  

 Geneve den 27. oktober 1951 udfærdigede første tillægsprotokol til Den  

 Almindelige Overenskomst om Told og Udenrigshandel, hvorved en række  

 toldindrømmelser, som Forbundsrep ubliken Tyskland og Den sydafrikanske Union  

 har ydet hinanden, indarbejdes i Overenskomsten.
 De to førstnævnte protokoller træder i kraft, når de er blevet undertegnet  

 af samtlige kontraherende parter, medens sidstnævnte protokol træder i kraft  

 tredive dage efter, at Forbundsrepubliken Tyskland og Den sydafrikanske Union  

 har undertegnet protokollen.
 Hvilket herved bringes til almindelig kundskab.
 Udenrigsministeriet, den 17. marts 1952.
 Ole Bjørn Kraft.
