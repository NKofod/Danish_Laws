Bekendtgørelse om ændring af bekendtgørelse om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19 § 1 I bekendtgørelse nr. 410 af 13. april 2020 om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19, som ændret ved bekendtgørelse nr. 1092 af 26. juni 2020, foretages følgende ændring:
1. I § 8 indsættes som stk. 4 og 5 »Stk. 4. Stk. 2 og 3 gælder dog ikke prøver i FGU, FVU og KUU der som følge af nye eller genindførte foranstaltninger iværksat efter regler fastsat i henhold til § 22, stk. 1, i lov om foranstaltninger mod smitsomme og andre overførbare sygdomme ikke kan afholdes på det planlagte tidspunkt.
Hvis prøven, jf. 1. pkt., ikke kan afholdes som planlagt, kan eleven eller deltageren vælge, om 1) prøven skal udsættes til et senere tidspunkt eller 2) prøven skal aflyses.
Ved aflysning af prøven finder henholdsvis §§ 3-4 og § 6 tilsvarende anvendelse.
Stk. 5. Stk. 4 omfatter også tilfælde, hvor institutionen, voksenuddannelsescentret eller driftsoverenskomstparten iværksætter foranstaltninger mod covid-19 på baggrund af en eller flere sundhedsfaglige anbefalinger herom, som omfatter institutionen, voksenuddannelsescentret eller driftsoverenskomstparten.
Dette gælder dog ikke tilfælde, hvor den eller de sundhedsfaglige anbefalinger kan følges ved en eller flere mindre indgribende foranstaltninger mod covid-19.« § 2 Bekendtgørelsen træder i kraft den 24. august 2020.
