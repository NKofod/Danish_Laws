Fremsat den 20. oktober 2004 af beskæftigelsesministeren  

 (Claus Hjort Frederiksen) Forslag til Lov om ændring af lov om ændring af lov om retsforholdet  

  

 mellem arbejdsgivere og funktionærer (Ophævelse af revisionsbestemmelsen) § 1 I lov nr. 340 af 2. juni 1999 om ændring af lov om  

 retsforholdet mellem arbejdsgivere og funktionærer, som ændret ved lov nr.  

 132  

 af 20. marts 2002, foretages følgende ændring:
 1.  


  

 § 3  

  

 ophæves.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger I forbindelse med ændringen af reglerne om konkurrence- og  

 kundeklausuler for funktionærer i 1999 blev der indsat en bestemmelse om, at  

 reglerne skulle revideres senest 1. juni 2001. Formålet hermed var at vurdere  

 effekten af ændringerne efter, at de havde virket et par år, og om nødvendigt  

 at foretage justeringer i reglerne.
Efter konsultationer med arbejdsmarkedets parter viste det  

 sig imidlertid, at der ikke inden udløbet af revisionsfristen var  

 tilstrækkeligt grundlag for at vurdere reglernes effekt.
Revisionsfristen  

 blev  

 derfor udskudt til 1. oktober 2004. Af bemærkningerne til ændringsloven  

 fremgik  

 det, at regeringen ville nedsætte et udvalg, der kunne overveje behovet for  

 evt. ændringer.
 Regeringen nedsatte derfor i efteråret 2003 udvalget om  

 konkurrence- og kundeklausuler med deltagelse af LO, AC, Ledernes  

 Hovedorganisation, Danske Sælgere, FTF, DA, HTS-I, Foreningen af  

 Statsautoriserede Revisorer, FA, SALA, Advokatrådet samt en række  

 ministerier.  

 Af kommissoriet fremgår, at udvalget skulle se på, hvilken effekt ændringerne  

 i  

 1999 har haft på udbredelsen mv. af konkurrence- og kundeklausuler, herunder  

 tillige spørgsmålet om klausuler på timelønsområdet.
 Udvalget har udarbejdet en redegørelse, som er  

 offentliggjort i september 2004.
Af redegørelsen fremgår bl.a., at der på de fleste områder  

 kan ses et mindre fald i det samlede antal konkurrence- og kundeklausuler  

 efter  

 de nye reglers ikrafttræden.
Samlet set er der tale om et procentuelt fald på  

 knap 10 pct. fra 21,7 pct. i 1999 til 20 pct. i 2003.
Et hovedhensyn ved ændringen i 1999 var at sikre  

 mobiliteten på arbejdsmarkedet og samtidig tage hensyn til virksomhedernes  

 behov for at kunne beskytte erhvervshemmeligheder mv.
Stramningen af  

 konkurrence- og kundeklausulreglerne havde således bl.a. til formål at  

 imødegå  

 en forventet stigning i antallet af klausuler som følge af den teknologiske  

 udvikling til skade for mobiliteten inden for de pågældende brancher.
 Med det konstaterede fald i antallet af klausuler synes  

 dette mål at være nået, og det er regeringens opfattelse, at udbredelsen af  

 de  

 nuværende klausuler ikke synes at hæmme den generelle mobilitet på  

 arbejdsmarkedet  

 væsentligt, og at der derfor ikke er behov for nye lovgivningsmæssige tiltag  

 på  

 området.
Redegørelsen beskriver endvidere forskellige  

 problemstillinger omkring afgrænsning af klausulernes område, herunder  

 anvendelsen af klausuler på timelønsområdet.
Det er imidlertid regeringens  

 opfattelse, at disse problemstillinger ikke løses bedst ved yderligere  

 detaljering  

 af lovreglerne, men derimod ved større opmærksomhed og information om de  

 nuværende regler og mulighederne for at udforme klausulen efter det konkrete  

 behov.
Dette gælder måske særligt timelønsområdet, hvor mange af de  

 klausuler,  

 der pålægges, formentlig vil være ugyldige efter de nuværende regler i  

 aftaleloven.
Der er således et udtalt behov for, at såvel arbejdsgivere som  

 lønmodtagere bliver gjort opmærksom på og vejledt om de gældende regler.  

 Denne  

 opgave er efter regeringens opfattelse først og fremmest en opgave for de  

 relevante organisationer.
Regeringen skal også påpege, at der allerede i dag i  

 lovgivningen er mulighed for, at parterne selv kan løse eventuelle problemer  

 ved kollektive overenskomster, som jo i højere grad kan tilpasses forholdene  

 på  

 de enkelte områder.
Således giver funktionærlovens § 18 og § 18 a  

 mulighed for at arbejdsmarkedets parter selv kan regulere området.
Denne  

 mulighed kunne være velegnet til at fastsætte særlige regler inden for de  

 brancher,  

 hvor parterne vurderer, at der er et særligt behov, både inden for og uden  

 for  

 funktionærlovsområdet.
 På den baggrund foreslås det, at bestemmelserne om konkurrence-  

 og kundeklausuler bevares i deres nuværende form, og at revisionsbestemmelsen  

 ophæves.
Økonomiske og administrative konsekvenser for stat,  

 amter og kommuner Lovforslaget har ikke økonomiske eller administrative  

 konsekvenser for stat, amter og kommuner.
Økonomiske og administrative konsekvenser for  

 erhvervslivet Lovforslaget har ikke økonomiske konsekvenser eller  

 administrative konsekvenser for erhvervslivet.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har været sendt i høring i Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation, Danske  

 Sælgere,  

 Foreningen af Statsautoriserede Revisorer, Foreningen af Registrerede  

 Revisorer, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, HTS  Handel, Transport og  

 Serviceerhvervene, Ledernes Hovedorganisation, Kristelig  

 Arbejdsgiverforening,  

 Kristelig Fagbevægelse, Kommunernes Landsforening, Amtsrådsforeningen i  

 Danmark, Københavns Kommune, Frederiksberg Kommune og Advokatrådet.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til § 1 Til nr. 1 Det foreslås, at revisionsbestemmelsen ophæves.
Der  

 henvises i øvrigt til de almindelige bemærkninger.
Til § 2 Det foreslås, at lovforslaget træder i kraft dagen efter bekendtgørelsen  

 i Lovtidende.
Bilag Lovforslaget sammenholdt med gældende lov Gældende formulering Lovforslaget 1.
§ 3 §§ 18 og 18 a i lov om retsforholdet mellem  

 arbejdsgivere og funktionærer som affattet ved denne lovs § 1, nr. 2 og  

 3, tages op til revision senest den 1. oktober 2004.
 1.  


  

 § 3  

  

 ophæves.
