 I medfør af §§ 2, 5 og 6, stk. 5, i lov om grundskyld til staten af  

 landbrugsejendomme fastsættes:
§ 1.  Afgiftspligten påhviler ejendomme, som ved den  

 vurdering, der ifølge § 26 i lov om beskatning til kommunerne af faste  

 ejendomme skal lægges til grund ved beskatningen for 1980, helt eller delvis  

 er anset for benyttet til landbrug.
Såfremt vurderingsrådet er bekendt med,  

 at ejendommen ikke længere kan anses for helt eller delvis benyttet til  

 landbrug, påhviler det vurderingsrådet at træffe afgørelse om, at ejendommens  

 benyttelse er ændret i forhold til det ved vurderingen antagne, samt at  

 foretage eventuelle fordelinger af grundværdien og af fradraget for  

 forbedringer mellem den landbrugsmæssigt benyttede del af ejendommen og den  

 øvrige del.
Endvidere træffer vurderingsrådet afgørelse om, fra hvilket  

 kvartal, der kan tillægges ændringen virkning for afgiftspligten.
 Stk. 2.  Ejeren kan begære, at vurderingsrådet træffer  

 afgørelse som anført i stk. 1 vedrørende hans ejendom, såfremt han godtgør,  

 at ejendommens benyttelse er ændret i forhold til den ved vurderingen  

 forudsatte benyttelse.
§ 2.  Vurderingsrådet træffer afgørelse om, hvorvidt  

 en ejendom i væsentligt omfang benyttes til andet end landbrug.
Afgørelsen  

 beror på et skøn baseret på oplysninger fra de til rådighed værende registre,  

 samt vurderingsrådets kendskab til ejendommen, eventuelt gennem besigtigelse.  

 En ejendom anses dog altid for i væsentligt omfang at være benyttet til andet  

 end landbrug, hvis mindst 20 pct. af grundværdien kan henføres til den  

 ikke-landbrugsmæssigt benyttede del af ejendommen.
For ejendomme, som således  

 i væsentligt omfang benyttes til andet end landbrug, foretager  

 vurderingsrådet en fordeling af grundværdien og af fradraget for forbedringer  

 på den landbrugsmæssigt og den ikke-landbrugsmæssigt benyttede del af  

 ejendommen Stk. 2.  Ejeren kan begære, at vurderingsrådet træffer  

 afgørelse som anført i stk. 1.
§ 3.  Grundskylden pålignes og opkræves ved  

 statsskattedirektoratets foranstaltning.
Indbetaling sker til  

 statsskattedirektoratet.
 § 4.  Bekendtgørelsen træder i kraft ved  

 offentliggørelsen i Lovtidende.
