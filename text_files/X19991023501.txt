 Arbejdsformidlingen fandt, at det ikke ville være muligt at bevilge  

 tilskud til ansættelse af en personlig assistent.
Arbejdsformidlingen henviste til, at ansøgerens  

 stillingsbeskrivelse medarbejdende hustru faldt udenfor de kategorier,  

 hvortil der kunne bevilges personlig assistance.
Såfremt der etableres  

 et almindeligt løn- og arbejdsforhold, ville Arbejdsformidlingen kunne  

 tage hendes ansøgning op til revision.
 Ankenævnet fandt, at ansøgeren måtte betragtes som  

 selvstændig erhvervsdrivende, og at hun dermed var omfattet af den  

 personkreds, der kunne få bevilget tilskud til personlig  

 assistance.
 Ankenævnet henviste til § 2 i lov om personlig assistance til  

 handicappede i erhverv samt til § 1, stk. 1 og 2, nr. 5, i  

 Arbejdsmarkedsstyrelsens bekendtgørelse nr. 302 af 10. maj 1995 om  

 tilskud til ansættelse af personlig assistance til handicappede i  

 erhverv m.v.
 Ankenævnet lagde vægt på ansøgerens oplysninger  

 om, at hun arbejdede i landbrugsbedriften som medhjælpende hustru.
 Ankenævnet fandt, at ansøgerens og ægtefællens  

 personlige samvirke om driften af landbrugsvirksomheden medførte, at  

 hun måtte betragtes som selvstændig erhvervsdrivende.
 Ankenævnet fandt herefter, at Arbejdsformidlingens begrundelse for  

 afslaget på ansøgningen om personlig assistance ikke var  

 korrekt, hjemviste man sagen til ny behandling i Arbejdsformidlingen med  

 henblik på en vurdering af, om hun opfyldte de øvrige  

 betingelser for at kunne bevilges tilskud til personlig assistance.
Medhjælpende ægtefælle i  

 landbrug Medlemmet søgte den 12. november 1996 om tilskud til  

 personlig assistance til handicappede i erhverv som medhjælpende hustru  

 på grund af problemer med ryggen, og at hun havde været sygemeldt  

 fra den 18. oktober 1996. Hun oplyste, at hun arbejdede 20 timer om ugen.  

 Arbejdet var alt forefaldende arbejde i svinestalden og desuden hjælp i  

 høsten.
 Arbejdsformidlingen traf  

 afgørelse den 25. november 1996. Ved denne afgørelse meddelte  

 Arbejdsformidlingen, at det ikke på nuværende tidspunkt ville  

 være muligt at bevilge tilskud til ansættelse af en personlig  

 assistent.
 Arbejdsformidlingen henviste til, at ifølge lov om personlig  

 assistance var det muligt at få bevilget tilskud til ansættelse  

 af en personlig assistent til at udføre nogle af de praktiske  

 arbejdsopgaver, som ansøgeren ikke selv var i stand til at  

 udføre på grund af sit handicap, dette gjaldt for såvel  

 lønmodtagere som selvstændige.
 Medlemmets stillingsbeskrivelse medarbejdende hustru faldt udenfor de  

 kategorier, hvortil der kunne bevilges personlig assistance, hvorfor  

 Arbejdsformidlingen ikke kunne godkende hendes ansøgning.  

 Såfremt der etableres et almindeligt løn- og arbejdsforhold, vil  

 Arbejdsformidlingen kunne tage hendes ansøgning op til revision.
 Landbocenteret anfører i sin klage, at i alle andre henseender  

 betragtes den medarbejdende ægtefælle  som selvstændig  

 erhvervsdrivende og intet i loven eller bekendtgørelsen om personlig  

 assistance til handicappede i erhverv sagde, at den medarbejdende  

 ægtefælle ikke var selvstændig erhvervsdrivende og dermed  

 udelukket fra at modtage tilskud til ansættelse af personlig  

 assistance.
Arbejdsformidlingen  

 bemærkede den 6. januar 1997, at ifølge Arbejdsmarkedsstyrelsens  

 bekendtgørelse nr. 302 af 10. maj 1995, omfatter personkredsen, der  

 vil kunne søge om personlig assistance til handicappede i erhverv,  

  lønmodtagere og selvstændige.
Medlemmet havde overfor  

 Arbejdsformidlingens handicapkonsulent oplyst, at hun arbejdede som  

 medhjælpende ægtefælle, samt at hun var medejer af  

 gården.
På forespørgsel fra Arbejdsformidlingen om  

 gårdens Se-nummer, var det fra medlemmet oplyst, at kun hendes mand var  

 tilknyttet gårdens Se-nummer.
Efter det oplyste hos  

 Rådgivningscenteret, var medlemmet heller ikke i andre  

 sammenhænge registreret som medindehaver af gården,  

 Arbejdsformidlingen betragtede derfor ikke medlemmet som værende  

 selvstændig erhvervsdrivende.
Såvidt Arbejdsformidlingen var  

 orienteret, var der  heller ikke oprettet et egentligt  

 ansættelsesforhold, hvorfor medlemmet ikke kunne betragtes som  

 lønmodtager.
Arbejdsformidlingen mente, at medlemmet ikke var i målgruppen,  

 omfattet af Arbejdsmarkedsstyrelsens bekendtgørelse nr. 302 af 10. maj  

 1995 om tilskud til ansættelse af personlig assistance til handicappede  

 i erhverv Ankenævnet fandt, at medlemmet måtte betragtes som  

 selvstændig erhvervsdrivende, og at hun dermed var omfattet af den  

 personkreds, der kunne bevilges tilskud til personlig assistance.
 Ankenævnet lagde vægt på medlemmets oplysninger om, at  

 hun arbejdede i landbrugsbedriften som medhjælpende hustru.  

 Ankenævnet fandt således, at medlemmet og ægtefællens  

 personlige samvirke om driften af landbrugsvirksomheden medførte, at  

 også medlemmet måtte betragtes som selvstændig  

 erhvervsdrivende.
 Ankenævnet henviste til § 2 i lov om personlig assistance til  

 handicappede i erhverv samt til §  1, stk. 1 og stk. 2, nr. 5, i  

 Arbejdsmarkedsstyrelsens bekendtgørelse nr. 302 af 10. maj 1995 om  

 tilskud til ansættelse af personlig assistance til handicappede i  

 erhverv m.v.
 Ankenævnet fandt herefter, at Arbejdsformidlingens begrundelse for  

 afslaget på ansøgningen om personlig assistance ikke var  

 korrekt, hvorfor sagen hjemvises til ny behandling i Arbejdsformidlingen med  

 henblik på en vurdering af, om medlemmet opfyldte de øvrige  

 betingelser for at der kunne bevilges tilskud til personlig assistance.
 Ankenævnet bemærkede, at den personlige assistent i  

 følge ovennævnte bekendtgørelses§ 5 skal bistå den  

 handicappede person med de praktiske arbejdsfunktioner, og at der  

 således ikke måtte være tale om, at assistenten overtager  

 arbejdsfunktionerne.
