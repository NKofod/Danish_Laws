(Til Jægerspris, Skibby, Bramsnæs og  

 Lejre kommuner, Frederiksborg amtskommune, Roskilde amtskommune samt  

 Hovedstadsrådet) I.
Cirkulærets formål og indhold Miljøministeriet fastsætter i dette cirkulære, at en naturgasledning med  

 tilhørende installationer fra Gevninge til elværket ved Kyndby skal placeres  

 i overensstemmelse med vedhæftede oversigtskort (bilag 1).
Baggrunden for cirkulæret er, at der den 1. maj 1984 er indgået en aftale  

 mellem DONG A/S og elselskaberne ELSAM og ELKRAFT om, at elselskaberne frem  

 til 1991 skal aftage den naturgas, som DONG A/S ikke kan få afsat til anden  

 side, og at bl.a.
Kyndbyværket er udpeget som et af de elværker, der skal  

 ombygges til naturgasforsyning.
 Forsyningen af Kyndbyværket skal ske fra hovedtransmissionsnettet ved  

 Karlslunde.
 Strækningen herfra til Gevninge er fastlagt i »Regionplantillæg  

 1982« for hovedstadsområdet, hvorfor nærværende cirkulære alene omfatter  

 strækningen fra Gevninge til Kyndbyværket.
 Cirkulæret udstedes i henhold til § 4 i lov om lands- og  

 regionplanlægning, jfr. miljøministeriets lovbekendtgørelse nr. 735 af 21.  

 december 1982, § 3 i lov om regionplanlægning i hovedstadsområdet, jfr.  

 miljøministeriets lovbekendtgørelse nr. 736 af 21. december 1982 om  

 regionplanlægning i hovedstadsområdet samt § 9, stk. 6, i lov om by- og  

 landzoner, jfr. miljøministeriets lovbekendtgørelse nr. 5 af 13. januar 1984.
 I forbindelse med cirkulærets udarbejdelse har linjeføringen været  

 forhandlet med berørte ministerier og styrelser, DONG, Hovedstadsrådet samt  

 de amtskommuner og kommuner, som ledningen går igennem.
Cirkulærets punkt II indeholder de forudsætninger vedrørende  

 naturgasledningen, som skal lægges til grund for regionplanlægningen.
Punkt  

 III indeholder en henstilling om byggesagsadministrationen, og i punkt IV er  

 der indeholdt nærmere forskrifter for zonemyndighedernes administration af §§  

 6-8 i by- og landzoneloven.
II.
Forudsætninger for regionplanlægningen I medfør af § 4 i lands- og regionplanloven samt § 3 i lov om  

 regionplanlægning i hovedstadsområdet fastsættes hermed, at  

 regionplanlægningen skal udføres ud fra den forudsætning, at der inden for et  

 bælte på 40 m's bredde for strækningen skal placeres en naturgasledning i  

 overensstemmelse med den angivne linjeføring.
 Til de berørte amtsråd og kommunalbestyrelser er der af planstyrelsen  

 udsendt et kort i 1:25.000, som skal danne grundlag for region- og  

 kommuneplanlægningen.
 I bilag 2 er nævnt de regionale og kommunale myndigheder, som berøres af  

 cirkulæret.
III.
Byggesagsadministrationen For at undgå unødige samfundsøkonomiske konsekvenser, henstilles det til  

 de berørte kommuner at medvirke til at friholde arealerne for bygninger eller  

 anlæg, der vil være til hinder for anlægget af naturgasledningen.  

 Kommunalbestyrelsen kan således nedlægge forbud efter kommuneplanlovens § 17,  

 hvis der indkommer ansøgninger om byggetilladelse eller sker anmeldelse af et  

 byggeri i landzone inden for de reserverede arealer.
IV.
Administrationen af §§ 6-8 i lov om by- og landzoner I medfør af § 9, stk. 6, i by- og landzoneloven fastsættes hermed, at  

 zonemyndigheden ikke i henhold til § 9, stk. 1, må meddele tilladelser som er  

 i strid med cirkulæret.
V.
Afslutning Indtil arealreservationerne er indarbejdet i regionplanen kan  

 planstyrelsen efter forhandling med de berørte myndigheder tillade mindre  

 afvigelser fra den herved fastlagte linjeføring.
Miljøministeriet, den 1. oktober 1984 Christian Christensen /Marianne Christensen Bilag 1 Bilag 2 Kommuner og amtskommuner, som er berørt af reservationen af arealer til  

 naturgasledningen fra Gevninge til elværket ved Kyndby Særlig note:
