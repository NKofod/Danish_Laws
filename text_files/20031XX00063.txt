Skriftlig fremsættelse (6. november 2003) Finansministeren  

  

 (Thor Pedersen):
 Herved tillader jeg mig for Folketinget at fremsætte:
 Forslag til lov om  

 ændring af lov om tjenestemænd, lov om tjenestemandspension og lov om  

 tidsbegrænset ansættelse. (Løn ved nedrykning, tjenestefrihed, kongelig  

 udnævnelse og åremålsansættelse).
(Lovforslag nr.
L 67).
 Formålet med lovforslaget er at ajourføre og forenkle  

 tjenestmandslovgivningen på en række områder.
Tjenestemandslovgivningen tilpasses ved forslaget til den  

 udvikling, der er sket i tjenestemændenes lønsystem.
Endvidere implementerer  

 forslaget dele af Rådets direktiv om tidsbegrænset ansættelse på  

 tjenestemandsområdet, og det indebærer forenkling af reglerne om  

 tjenestefrihed  

 og nedsat tjenestetid.
 Lovforslaget tilpasser bestemmelserne om aflønning af  

 tjenestemænd i forbindelse med overgang til en lavere lønnet stilling til de  

 nye lønsystemer.
 Forslaget indebærer endvidere, at tjenestemænds ret til i  

 forbindelse med overgang til en lavere lønnet stilling at bevare lønnen i den  

 hidtidige stilling kun skal omfatte de tilfælde, hvor tjenestemanden har  

 pligt  

 til at overtage den lavere lønnede stilling.
Det foreslås at ændre åremålslovens bestemmelser om  

 forlængelse af åremålsansættelsen og genansættelse i åremålsstillingen som  

 konsekvens af direktivet om tidsbegrænset ansættelse Endvidere ændres reglerne om kongelig udnævnelse, således at  

 regler om, hvilke tjenestemænd der udnævnes af kongen, fastsættes  

 administrativt, uanset hvornår stillingen er oprettet.
 Reglerne om åremålsansættelse og kongelig udnævnelse ændres  

 tillige, således at Lønningsrådet ikke skal høres i forbindelse med  

 oprettelse  

 af åremålsstillinger og fastsættelse af administrative forskrifter om, hvilke  

 tjenestemænd der skal udnævnes af kongen.
 Endelig forenkles og moderniseres reglerne om tjenestefrihed  

 og nedsat tjenestetid, ligesom reglerne om kongelig udnævnelse og  

 åremålsansættelse af forenklingsmæssige årsager indskrives i  

 tjenestemandsloven  

 og tjenestemandspensionsloven.
 Idet jeg i øvrigt henviser til lovforslagets bemærkninger,  

 tillader jeg mig at anbefale lovforslaget til velvillig behandling i det høje  

 Ting.
