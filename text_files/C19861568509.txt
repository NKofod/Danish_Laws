 Formål og opgaver.
§ 1 Alkohol- og Narkotikarådet skal på et tværfagligt grundlag medvirke i  

 indsatsen for forebyggelse og behandling af misbrug af alkohol og narkotika.
§ 2 Rådet skal inden for det formål, som er nævnt i § 1 Alkohol- og Narkotikarådet.
§ 3 Der nedsættes et alkohol- og narkotikaråd, som består af formand og  

 næstformand samt 5 medlemmer.
 Stk. 2.  Socialministeren udpeger formand og  

 næstformand, der tillige er formand og næstformand for repræsentantskabet.
 Stk. 3.  Socialministeren udpeger 2 medlemmer, der  

 repræsenterer de frivillige organisationer, og 3 medlemmer efter indstilling.  

 Heraf indstiller Amtsrådsforeningen i Danmark, Kommunernes Landsforening samt  

 Københavns og Frederiksberg kommunalbestyrelser i forening hver 1  

 repræsentant, som er medlem af et amtsråd eller en  

 kommunalbestyrelse/borgerrepræsentationen.
Stk. 4.  Formanden, næstformanden og medlemmerne udpeges  

 for en 4- årig periode, svarende til de kommunale råds valgperiode.
Udtræder  

 et medlem af rådet inden udløbet af 4-års-perioden, sker nyudpegning dog kun  

 for den tilbageværende del af perioden.
Medlemmerne fungerer indtil nye  

 medlemmer er udpeget.
Socialministeren kan foretage genudpegning.
 § 4.  Rådet fastsætter inden for de rammer, der er  

 angivet i kapitel 1, de nærmere retningslinier for sin virksomhed og træffer  

 beslutninger om anvendelse af rådets budget.
 Stk. 2.  Rådet nedsætter et stående udvalg for alkohol  

 og et stående udvalg for narkotika, som varetager særlige opgaver inden for  

 deres respektive områder.
 Stk. 3.  Rådet kan træffe beslutning om nedsættelse af  

 andre sagkyndige udvalg efter behov.
Stk. 4.  Rådet udpeger formændene og træffer bestemmelse  

 om sammensætningen af de i stk. 2 og 3 nævnte udvalg, deres opgaver og  

 virksomhed i øvrigt.
Rådet kan udpege medlemmer til udvalgene, der ikke i  

 forvejen er medlemmer af alkohol- og narkotikarådet.
 § 5.  Formanden leder rådets forhandlinger.
Stk. 2.  Beslutninger træffes ved almindelig  

 stemmeflerhed.
I tilfælde af stemmelighed er formandens stemme afgørende.
 St. 3. Rådet er beslutningsdygtigt, når formanden eller næstformanden og  

 mindst halvdelen af medlemmerne er til stede.
 Stk. 4.  Formanden kan på rådets vegne afgøre sager, som  

 ikke tåler opsættelse eller ikke giver anledning til tvivl.
 Repræsentantskabet.
 § 6.  Repræsentantskabet består af repræsentanter for  

 myndigheder, institutioner, organisationer og foreninger, der medvirker i  

 indsatsen mod alkohol- og narkotikamisbruget.
 Stk. 2.  Rådet, jfr. kap. 2, træffer beslutning om,  

 hvilke medlemsorganisationer, der kan være medlemmer af repræsentantskabet.
 Stk. 3.  Hver medlemsorganisation, jfr. stk. 2, udpeger  

 en deltager til repræsentantskabet, som desuden består af formanden og  

 næstformanden, samt medlemmer af rådet og de nedsatte udvalg.
Stk. 4.  Repræsentantskabet indkaldes til et årsmøde.
På  

 årsmødet aflægger formanden beretning om rådets virksomhed i det forløbne år  

 og orienterer om planerne for den fremtidige virksomhed.
 Stk. 5.  Repræsentantskabets medlemmer kan senest 1  

 måned før årsmødet indbringe spørgsmål vedrørende alkohol- og narkotikarådets  

 virksomhed til drøftelse på mødet.
 § 7.  Formanden leder repræsentantskabets  

 forhandlinger og afgør alle spørgsmål om forhandlingernes ledelse.
§ 8.  Repræsentantskabet indkaldes med mindst 1 måneds  

 varsel.
Datoen for det årlige møde bekendtgøres for medlemmerne senest 2  

 måneder forud.
§ 9.  Repræsentantskabet træffer beslutninger ved  

 almindelig stemmeflertal.
I tilfælde af stemmelighed er formandens stemme  

 afgørende.
 Stk. 2.  Repræsentantskabets forhandlinger gengives i et  

 referat.
 De nedsatte udvalg.
 § 10.  Udvalgene behandler spørgsmål inden for de  

 rammer, som er fastlagt af rådet, samt spørgsmål, der forelægges efter  

 beslutning i rådet.
 Stk. 2.  Udvalgsformændene for de to udvalg leder  

 forhandlingerne og tilrettelægger arbejdet for de respektive udvalg.
 Stk. 3.  Udvalgene afgiver indstillinger til rådet.
 Sekretariatet.
§ 11.  Socialministeren stiller personale og lokaler  

 m.v. til rådighed for et sekretariat.
Chefen for sekretariatet udpeges af  

 socialministeren.
 Stk. 2.  Sekretariatschefen varetager de personale- og  

 lokalemæssige forhold samt samarbejdet med socialministeriet.
 Stk. 3.  Sekretariatet varetager den daglige  

 administration og sekretærfunktionerne i rådets organer.
 § 12.  Sekretariatschefen har ansvaret for, at der  

 træffes dispositioner i overensstemmelse med de retningslinier, der er  

 fastsat af rådet, og at der aflægges et årligt regnskab over for rådet.
 Stk. 2.  Sekretariatschefen eller den, han bemyndiger  

 hertil, deltager uden stemmeret i rådets møder.
§ 13.  Sekretariatet udarbejder hvert år en skriftlig  

 beretning over rådets virksomhed.
Beretningen sendes til rådets og  

 repræsentantskabets medlemmer samtidig med indkaldelsen til det årlige møde.
 § 14.  Udgifter ved alkohol- og narkotikarådets  

 virksomhed afholdes af statskassen.
 Stk. 2.  Bortset fra formanden vederlægges medlemmerne  

 af alkohol- og narkotikarådet ikke.
 Ikrafttrædelses- og ændringsbestemmelser.
 § 15.  Vedtægten træder i kraft 1. januar 1987.
 § 16.  Socialministeren træffer bestemmelse om ændring  

 af denne vedtægt efter forhandling med rådet.
