 Direktoratet fastsætter herved følgende bestemmelser om kvartalsvis  

 indberetning til direktoratet om indsattes udgang og udgangsmisbrug:
1. Antal udgangstilladelser og misbrug i forbindelse  

 hermed opgøres kvartalsvis på særligt indberetningsskema særskilt for hver  

 sanktionsart.
På skemaet anføres tillige antal indsatte, der er udeblevet i  

 kvartalet, og som ikke er anholdt eller hjemkommet ved kvartalets afslutning.
2. Indsatte, der i tidligere kvartaler er udeblevet og  

 ikke anholdt eller hjemkommet efter udgang, anføres på et særligt  

 opdateringsskema.
De pågældende registreres sidste gang på opdateringsskemaet  

 for det kvartal, hvor anholdelse eller hjemkomst finder sted.  

 Opdateringsskemaet skal ikke benyttes for indsatte, der er udeblevet efter  

 udgang fra arresthus.
 3. Udfyldelse af skema vedrørende udgang og  

 opdateringsskema foretages i overensstemmelse med direktoratets vejledning  

 herom af 30. marts 1976.
4. Skemaerne (D.f.k. 124 og 125), der rekvireres i  

 statsfængslet i Nyborg, indsendes senest den 15. i måneden efter kvartalets  

 afslutning.
Har der ikke foreligget tilfælde af udgang, indsendes et skema  

 med oplysning herom.
 5. Cirkulæret træder i kraft straks.
 6. Samtidig ophæves følgende skrivelser:
 Direktoratets skrivelse af 30. august 1973 om indberetning om antallet af  

 udgange fra anstalterne, som ændret ved direktoratets skrivelse af 8. april  

 1974.
 Direktoratets skrivelse af 1. oktober 1973 om indberetning om antallet af  

 udgange fra arresthusene.
 Direktoratets skrivelse af 1. oktober 1973 om indberetning om antallet af  

 udgange fra Københavns fængsler.
 E.B.
K.
Tågegård (Til kriminalforsorgens anstalter og arresthusene).
