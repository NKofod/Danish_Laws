Nr LSF 188 Forslag til Lov om ændring af lov om afgift af renter af forbrugslån Fremsat af skatteministeren (Fogh Rasmussen) den 29. januar 1988 Vedtaget ved tredjebehandling den 29. januar 1988 Lov nr 37 af 29/01/1988 § 1 I lov nr. 698 af 17. oktober 1986 om afgift af renter af forbrugslån indsættes i § 13 som stk. 3:
»Stk. 3. For afgiftsåret 1987 er den i § 3, stk. 7, nævnte beløbsgrænse 500 kr.
For ægtefæller, der i skattemæssig henseende er samlevende ved udgangen af afgiftsåret 1987, vedrører den i 1.
pkt. nævnte beløbsgrænse ægtefællernes samlede afgift.
Endvidere nedsættes disse ægtefællers samlede afgift for afgiftsåret 1987 med 500 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om afgift af renter af forbrugslån, jf. lov nr. 698 af 17.
 oktober 1986, indsættes i § 13 som stk. 3:
»Stk. 3. For afgiftsåret 1987 er den i § 3, stk. 7, nævnte beløbsgrænse 500 kr.
For ægtefæller, der i skattemæssig henseende er samlevende ved udgangen af afgiftsåret 1987, vedrører den i 1.
pkt. nævnte beløbsgrænse ægtefællernes samlede afgift.
Endvidere nedsættes disse ægtefællers samlede afgift for afgiftsåret 1987 med 500 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Lovforslaget forhøjer mindstegrænsen for opkrævning af renteafgift fra 50 kr. til 500 kr.
Desuden får ægtefæller et nedslag i den samlede afgift på 500 kr.
Lovforslaget har alene virkning for afgiftsåret 1987.
Lovforslaget er en følge af en aftale indgået mellem regeringspartierne, Det Radikale Venstre og Socialdemokratiet.
2. For afgiftsåret 1987 kan renteafgiften indbetales på en særskilt pensionskonto efter lovens § 10. Formålet med lovforslaget er at undgå, at forholdsvis små afgiftsbeløb skal opkræves eller bliver indbetalt til pensionsordninger.
Herved opnås, at der ikke skal oprettes et meget stort antal særskilte pensionskonti med ubetydelige indeståender.
Som følge af, at grænsen for opkrævning af renteafgift for 1987 hæves til 500 kr., er det fundet rimeligt, at ægtepars samlede renteafgift ikke påvirkes af ægtefællernes fordeling af renteindtægter og renteudgifter på selvangivelsen for 1987. Dette sikres ved forslaget om, at ægtefæller får et nedslag i den samlede afgift på 500 kr.
Lovforslaget bevirker, at enlige med en beregnet afgift på under 500 kr. og ægtepar med en samlet beregnet afgift på under 1.000 kr.
 ikke skal betale afgift for 1987.
3. De foreslåede ændringer vil blive fulgt op af en bekendtgørelse, der udstedes i henhold til renteafgiftslovens § 12. Heri vil de nærmere regler for opkrævning af afgift for ægtepar blive fastsat.
Efter loven opgøres et afgiftsgrundlag for hver ægtefælle.
For ægtefæller, der i skattemæssig henseende er samlevende ved udgangen af afgiftsåret, overføres et negativt afgiftsgrundlag hos den ene ægtefælle til modregning i et positivt afgiftsgrundlag hos den anden ægtefælle.
Har begge ægtefæller et positivt afgiftsgrundlag, skal renteafgiften fordeles forholdsmæssigt mellem ægtefællerne.
Dette følger af renteafgiftslovens § 7.
Efter lovforslaget nedsættes ægtefællernes samlede afgift med 500 kr.
For ægtefæller vil den resterende samlede afgift efter nedslaget på 500 kr. blive fordelt forholdsmæssigt efter ægtefællernes afgiftsgrundlag.
Afgiften opkræves hos hver ægtefælle for sig.
Er afgiften hos en eller begge ægtefæller på under 500 kr., tænkes ægtefællernes samlede afgift opkrævet hos den ægtefælle, hvor der er beregnet den største afgift.
Er ægtefællernes samlede afgiftsbeløb på under 500 kr. efter nedslaget i § 13, stk. 3, 3. pkt., opkræves afgiften dog ikke, jf.
 § 13, stk. 3, 1. pkt.
De foreslåede regler for ægtefæller kan belyses ved nedenstående eksempel.
 Eksempel:
Da afgiften hos B er under 500 kr., tænkes hele afgiften, ialt 1.000 kr., opkrævet hos A.
Da afgiften vedrører afgiftsåret 1987, kan A vælge at indbetale afgiften til en pensionsordning efter lovens § 10.
 4. Administration.
Lovforslaget medfører, at en række mindre afgiftsbeløb ikke skal opkræves.
Herved opnås tillige, at der ikke skal oprettes et meget stort antal særskilte pensionskonti med ubetydelige indeståender.
 5. Provenu.
Den foreslåede forhøjelse af opkrævningsgrænsen fra 50 kr. til 500 kr. samt nedslag for ægtefæller på 500 kr. skønnes - med stor usikkerhed - at give et afgiftstab i størrelsesordenen 275 - 300 mill. kr. for afgiftsåret 1987 i forhold til den hidtidige opkrævningsgrænse på 50 kr.
Det anslås, at 600.000 - 650.000 husstande vil få en afgiftslempelse efter forslaget, og heraf skønnes omkring 350.000 husstande helt at slippe for at betale forbrugsrenteafgift for 1987.
Langt størstedelen af de nævnte afgiftstab vil ikke være provenutab, men udmønte sig i reducerede pensionsindbetalinger.
Det kan med betydelig usikkerhed skønnes, at det statslige provenu af afgiften vedrørende 1987 vil falde fra omkring 50 mill. kr. til omkring 10 mill. kr. som følge af de foreslåede ændringer.
 6. Lov om afgift af renter af forbrugslån er gennemført ved lov nr.
698 af 17. oktober 1986, jf.
Folketingstidende for folketingsåret 1986-87, sp. 72, 418, 677, 742, 1042; tillæg A, sp. 39; tillæg B, sp. 7, 173.
