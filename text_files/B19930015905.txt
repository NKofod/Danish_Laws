 I medfør af § 11 a, stk. 3, § 12, stk. 5, § 14, stk. 5, § 16, stk. 2, §  

 17, stk. 2, § 18, stk. 3, § 26 a og § 23, stk. 3, i lov om kvalitetskontrol  

 med fisk og fiskevarer, jf. lovbekendtgørelse nr. 339 af 29. maj 1987 som  

 ændret ved lov nr. 1052 af 23. december 1992 om ændring af lov om  

 kvalitetskontrol med fisk og fiskevarer fastsættes:
 § 1.  For overvågning af de områder og varer, som er  

 nævnt i § 11 a, stk. 1, i ovennævnte lov, betales en afgift, som er fastlagt  

 i bilaget til bekendtgørelsen.
 Stk. 2.  Størrelsen af den i stk. 1 nævnte afgift  

 fastsættes af fiskeriministeren på grundlag af de udgifter, der er forbundet  

 med overvågningen, efter høring af kvalitetsudvalget, jf. § 26 i den  

 ovennævnte lov.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 § 2.  For de af fiskeriministeren registrerede  

 virksomheder, der driver anden handel end detailhandel med fisk og  

 fiskerivarer, betales en årlig afgift.
Stk. 2.  Virksomheder, der registreres i første halvår  

 af finansåret, skal betale fuld registreringsafgift, mens virksomheder, der  

 registreres i finansårets sidste halvdel, skal betale halv afgift i det  

 pågældende finansår.
Virksomheder, som ophører i et finansårs første halvdel  

 kan få tilbagebetalt halvdelen af den for det pågældende finansår erlagte  

 afgift.
Ved ejerskifte opkræves ingen afgift, såfremt forfalden afgift er  

 betalt af den tidligere indehaver, og den betalte afgift ikke helt eller  

 delvis kræves tilbagebetalt af denne.
 Stk. 3.  Registreringsafgiften for 1993 udgør kr. 1.200.
 Stk. 4.  For 1993 opkræves registreringsafgiften i løbet  

 af første halvår; derefter opkræves afgiften, forud efter påkrav for et år ad  

 gangen.
 Stk. 5.  Undladelse af at betale registreringsafgiften  

 medfører, at registreringen bortfalder.
§ 3.  For de af Fiskeriministeriet autoriserede  

 virksomheder, herunder fatøjer, betales en årlig afgift, som er fastlagt i  

 bilaget til bekendtgørelsen.
De allerede udstedte autorisationer forbliver  

 gældende for de pågældende virksomheder og danner grundlag for betaling af  

 den årlige afgift, indtil der er udstedt nye autorisationer.
Stk. 2.  Virksomheder og fartøjer, som opnår  

 produktionstilladelse i 1. halvår af finansåret, skal betale fuld  

 autorisationsafgift, mens virksomheder og fartøjer, som får  

 produktionstilladelse i finansårets sidste halvdel, skal betale halv afgift i  

 det pågældende finansår.
Virksomheder, herunder fartøjer, som ophører i løbet  

 af et finansårs første halvdel, kan få tilbagebtalt halvdelen af den for det  

 pågældende år betalte afgift.
Ved ejerskifte opkræves ingen afgift, såfremt  

 forfalden afgift er betalt af den tidligere indehaver, og den betalte afgift  

 ikke helt eller delvis kræves tilbagebetalt af denne.
 Stk. 3.  Efter ansøgning kan Fiskeriministeriet i ganske  

 særlige tilfælde, f.eks. under hensyntagen til produktionens størrelse,  

 nedsætte den årlige afgift.
 Stk. 4.  Uanset ejerforholdet til de bygninger, herunder  

 det fartøj, hvorfra en autoriseret virksomhed drives, påhviler  

 betalingspligten den ejer eller bruger af virksomheden eller fartøjet, til  

 hvem autorisationen er udstedt.
 Stk. 5.  Afgiften skal efter påkrav indbetales til  

 Fiskeriministeriet inden for den frist, der er fastsat ved opkrævningen.
Stk. 6.  Afgiften, der i løbet af første halvår 1993  

 opkræves første gang for finansåret 1993, fastsættes af fiskeriministeren og  

 beregnes på grundlag af de udgifter, der er forbundet med at føre tilsyn med  

 virksomheden, herunder fartøjet, efter høring af det i § 26 i ovennævnte lov  

 nævnte udvalg.
Efter 1993 opkræves afgiften forud for et år ad gangen.
 Stk. 7.  Undladelse af betaling af autorisationsafgiften  

 medfører inddragelse af virksomhedens, herunder fartøjets, autorisation.
 § 4.  For tilsyn rekvireret af en autoriseret  

 virksomhed, herunder fartøj, betales en afgift, som er fastlagt i bilaget til  

 bekendtgørelsen.
 Stk. 2.  Størrelsen af den i stk. 1 nævnte afgift  

 fastsættes af fiskeriministeren på grundlag af de udgifter, der er forbundet  

 med tilsynet, efter høring af kvalitetsudvalget, jf. § 26 i den ovennævnte  

 lov.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævning.
§ 5.  For kontrol med fisk og fiskevarer, der indføres  

 fra lande, som ikke er medlemmer af Det Europæiske Økonomiske Fællesskab, til  

 forbrug, forarbejdning eller videreforsendelse indenfor Det Europæiske  

 Økonomiske Fællesskab betales en afgift pr. forsendelse, som er fastlagt i  

 bilaget til bekendtgørelsen.
Ved en forsendelse forstås en mægde fisk eller  

 fiskevarer, der er ensartet med hensyn til art og tilberedning, og som har  

 samme afsender og samme modtager.
 Stk. 2.  Afgiften, der opkræves i forbindelse med den i  

 stk. 1 nævnte kontrol, som udføres ved et af de meddelte grænseovergange-  

 eller grænsekontrolsteder, skal betales på den af den kompetente myndighed  

 anviste måde, inden de fisk og fiskevarer, afgiften vedrører, kan frigives  

 til forbrug, forarbejdning eller videreforsendelse indenfor Det Europæiske  

 Økonomiske Fællesskab.
 § 6.  For udstedelse af kontrolattester  

 (sundhedscertifikater) for fisk og fiskevarer betales en afgift, som er  

 fastlagt i bilaget til bekendtgørelsen.
 Stk. 2.  Afgiften opkræves i forbindelse med attestens  

 udstedelse, og betales på den af Fiskeriministeriet anviste måde.
 § 7.  For rekvireret arbejde ved udstedelsen af  

 særlige attester for fisk og fiskevarer betales en afgift, som er fastlagt i  

 bilaget til bekendtgørelsen.
 Stk. 2.  Afgiften opkræves i forbindelse med attestens  

 udstedelse og betales på den af Fiskeriministeriet anviste måde.
 § 8.  Manglende betaling i henhold til § 1, stk. 1, §  

 4, stk. 1, § 5, stk. 1, og § 7, stk. 1, straffes med bøde.
 § 9.  Bekendtgørelsen gælder ikke for Grønland.
 § 10.  Bekendtgørelsen træder i kraft den 1. april  

 1993.
Fiskeriministeriet, den 30. marts 1993 Bjørn Westh / Morten Hansen Bilag 1 Oversigt over betaling af afgifter i medfør af lov om kvalitetskontrol med fisk og fiskevarer For finansåret 1993 fastsættes nedenstående afgifter:
A: Den i § 1 nævnte overvågning betales på grundlag af de faktisk afholdte  

 omkostninger med hensyn til algeovervågning.
Herudover betales til dækning af  

 Fiskeriministeriets administration af overvågningsordningen kr. 15.300 pr.  

 muslingetilladelse.
 B: Den i § 3 nævnte afgift fastlægges i den følgende oversigt:
Oversigt over årlig afgift (* 2) For fiskeauktioner med en omsætning på mindre end 10 mill. kg  

 nedsættes afgiften til 11.000 kr.
Ved fastlæggelse af den enkelte virksomheds  

 afgiftsbetaling tages der udgangspunkt i de for virksomheden udstedte  

 autorisationer, jf. nedenstående oversigt, idet der ved indplacering i  

 kategori altid tages hensyn til den eller de autorisationer, som henhører  

 under laveste kategori (kategorierne er opstillet efter faldende risiko).
Kategori Autorisationsområder --------------------------------------------------------------------- C: Den i § 4 nævnte afgift for rekvirerede besøg fastsættes til kr. 775,-.  

 Såfremt besøget på virksomheden incl. transport strækker sig ud over en time,  

 vil der blive opkrævet et beløb på kr. 210,- pr. påbegyndt time.
D: Den i § 5 nævnte afgift udgør kr. 110 pr. forsendelse.
Størrelsen af  

 afgiften er fastsat på grundlag af det tilsyn, som er forudset ved  

 bekendtgørelsens ikrafttræden.
Såfremt det bliver nødvendigt at intensivere  

 eller udvide kontrolindsatsen, kan størrelsen af betalingen pr. forsendelse  

 ændres efter høring af kvalitetsudvalget, jf. § 26 i ovennævnte lov.
 E: Den i § 6 nævnte afgift udgør kr. 110 pr. attest.
 F: Den i § 7 nævnte afgift fastsættes på grundlag af den tid, som medgår  

 ved arbejdet i forbindelse med udstedelse af en attest, således at der  

 betales kr. 775,- for den første time, medens der betales kr. 210,- for  

 efterfølgende påbegyndt time.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/662, EF-Tidende 1989 L 395 s. 13, og Rådets direktiv nr.  

 90/675, EF-Tidende 1990 L 373, s. 1, som ændret ved Rådets direktiv nr.  

 91/496, EF-Tidende 1991 L 268, s. 56.
