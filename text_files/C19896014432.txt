 Det meddeles herved, at bekendtgørelse om detailforskrifter for køretøjers  

 indretning og udstyr vil foreligge i ny udgave (Detailforskrifter for  

 Køretøjer 1989) i slutningen af marts måned 1989.
Bekendtgørelsen træder i kraft den 01.04.1989 og gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen eller senere.
Pkt. 7.06.021(1) om luftforurening fra  

 personbil M1 træder dog først i kraft den 01.10.1989.
 Bestemmelsen i pkt. 7.06.024(1)b) om luftforurening fra varebil N1 finder  

 ikke anvendelse for køretøjer, der registreres, godkendes eller tages i brug  

 første gang den 01.10.1989 eller senere.
 Bestemmelsen i pkt. 5.01.386(5) om slingrebremse gælder desuden for  

 køretøjer, der er registreret, godkendt eller taget i brug inden  

 ikrafttrædelsesdatoen.
 Ethvert køretøj kan dog straks indrettes i overensstemmelse med  

 bekendtgørelsen.
 Bekendtgørelsen vil ligge til gennemsyn hos Statens Bilinspektion og kan i  

 øvrigt købes i Schultz Boghandel, Møntergade 1C, 1116 København K, tlf. 01 44  

 22 66.
 P.M.V.
 E.B.
