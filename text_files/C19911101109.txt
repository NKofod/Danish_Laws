§ 1 Kriminalforsorgens Uddannelsescenters arbejdsområde omfatter følgende:
a.
Ansættelse af og afskedigelse efter nærmere af justitsministeren  

 fastsatte retningslinier af fængselsbetjente, værkmestre og  

 enhedsfunktionærer på prøve samt fængselsassistenter på prøve.
b.
Introduktion, grund-, videre- og ledelsesuddannelse af  

 kriminalforsorgens samlede personale.
§ 2 Ledelsen af Kriminalforsorgens Uddannelsescenter, forestås af en  

 uddannelseschef med en undervisningsleder som stedfortræder.
Stk. 2.  Uddannelseschefen har samme disciplinære  

 myndighed over for deltagerne i uddannelsescentrets kurser, som en  

 anstaltsleder har over for anstaltens personale, jfr.
Justitsministeriet,  

 Direktoratet for Kriminalforsorgens cirkulære af 13. maj 1986 om behandling  

 af disciplinærsdager vedrørende tjenestemænd i kriminalforsorgens anstalter  

 og arresthuse.
Stk. 3.  Det tjenstgørende personale ved  

 uddannelsescentret ansættes og afskedsiges af uddannelseschefen i  

 overensstemmelse med de retningslinier, der gælder for en anstaltsleders  

 kompetence med hensyn til ansættelse og afskedigelse af anstaltens personale,  

 jfr.
Justitsministeriets bekendtgørelse nr. 445 af 8. august 1975, som ændret  

 ved bekendtgørelse nr. 439 af 30. august 1976.
§ 3 Deltagerne på længerevarende kurser skal sikres medindflydelse på  

 spørgsmål, der angår deres vilkår under kursusafviklingen.
§ 4 Der nedsættes et uddannelsesråd bestående af direktøren for  

 kriminalforsorgen (formand), chefen for 1. afdeling, chefen for 2. afdeling,  

 uddannelseschefen og undervisningslederen ved uddannelsescentret (sekretær)  

 samt en repræsentant for hver af de forhandlingsberettigede  

 personaleorganisationer.
Stk. 2.  I uddannelsesrådet behandles væsentlige  

 generelle og principielle spørgsmål vedrørende uddannelsescentrets  

 kursusvirksomhed, herunder budget, uddannelsesprogram og læseplaner for de  

 enkelte fag og kurser.
Rådet afgiver indstillling til Justitsministeriet,  

 Direktoratet for Kriminalforsorgen vedrørende disse emner.
§ 5 Uddannelsesrådet nedsætter et censorudvalg, hvis opgave er at sikre  

 kontinuitet og ensartethed i forbindelse med gennemførelse af eksaminer, der  

 indgår i kriminalforsorgens personaleuddannelse.
 Stk. 2.  Uddannelsesrådet godkender censorudvalgts  

 forretningsorden.
§ 6 Vedtægten træder i kraft straks.
 Stk. 2.  Samtidigt ophæves Justitsministeriets vedtægter  

 af 21. juni 1977 for Kriminalforsorgens Personaleskole.
