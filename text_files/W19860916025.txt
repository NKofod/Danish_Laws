Et byrådsmedlem blev idømt 5 dagsbøder a 100 kr. for  

 tavshedspligtsbrud ved at have røbet navnet på en person, hvis sag var til  

 behandling i kommunen.
Valgbarhedsnævnet fandt, at den pågældende var  

 valgbar.
I skrivelse af 4. juni 1986 har byrådet i henhold til den kommunale  

 valglovs § 34 a, stk. 2, indberettet at byrådsmedlem N.
N. ved X rets dom af  

 14. marts 1986 er blevet idømt 5 dagsbøder på hver 100 kr., subsidiært hæfte  

 i 5 dage for overtrædelse af straffelovens § 152, stk. 1,  

 (tavshedspligtsbrud).
 Det fremgår af sagen, at den pågældende i en artikel X dagblad den 16.  

 august 1985 har røbet navnet på moderen til et barn, hvis sag vedrørende  

 ansøgning om støttepædagog var til behandling i X kommune og som pågældende  

 var bekendt med i sin egenskab af formand for kulturelt udvalg.
 I denne anledning skal man meddele, at Valgbarhedsnævnet har fundet, at  

 den begående forseelse ikke i almindeligt omdømme kan gøre den pågældende  

 uværdig til at være medlem af kommunale råd, jf. den kommunale valglovs § 2.  

 Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
