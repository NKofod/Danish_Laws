25%-beskatning ved arbejdsgiverens  

 efterfølgende etablering afkoncernforbundet virksomhed i Danmark Spørgsmål 1. Kan  

 spørgeren blive beskattet efter kildeskattelovens § 48 E (25%-beskatning),  

 hvis  

 han vender tilbage til Danmark efter 17. maj 2005 i forbindelse med, at der  

 oprettes et selskab i Danmark, som er koncernforbundet med hans nuværende  

 arbejdsgiver i udlandet, når der ved udrejsen ikke var noget dansk selskab  

 eller et fast driftssted i Danmark, som var i koncernforbindelse med  

 spørgerens  

 arbejdsgiver i udlandet? 2. Hvis  

 spørgsmål 1 besvares bekræftende, gør det da nogen forskel, hvis selskabet  

 etableres i Danmark før spørgerens tilbagevenden, eller hvis den nuværende  

 udenlandske arbejdsgiver får et fast driftssted i Danmark, før han vender  

 tilbage.
 3. Kan  

 Spørgeren blive beskattet efter kildeskattelovens § 48 E (25%-beskatning),  

 hvis  

 han vender tilbage til Danmark efter 17. maj 2007 for at tage beskæftigelse i  

 dansk selskab uden koncernforbindelse til de selskaber, som han har været  

 ansat  

 i under opholdet i udlandet.
Svar 1.       

 Ja.
 2.       

 Nej.
 3.       

 Ja.
Beskrivelse af  

 de faktiske forhold Spørgerens fulde  

 skattepligt til Danmark ophørte 17. maj 2002, da han med familien flyttede  

 til  

 England.
Efter fraflytning indgik spørgeren aftale med en engelsk  

 arbejdsgiver  

 og arbejdede en periode i England.   Senere i 2002 flyttede han og  

 familien til Stockholm, Sverige, hvor de har boet siden.
I Sverige arbejder  

 han  

 for et andet selskab, men inden for samme koncern.
Spørgeren er delejer i  

 koncernen (under 1%) .   Spørgeren flyttede fra Danmark og blev ansat  

 direkte  

 i en engelsk filial af et amerikansk selskab.
Hverken den engelske filial  

 eller  

 den koncern, den engelske filial indgik i, havde forbindelse til Danmark.
Der  

 var altså hverken et dansk selskab i koncernen, en dansk filial eller på  

 anden  

 måde et fast driftssted i Danmark for nogen del af koncernen.
Det samme  

 gælder  

 den nuværende svenske arbejdsgiver.   Den koncern, som spørgeren  

 arbejder  

 for, overvejer at udvide sine aktiviteter og i den forbindelse oprette en  

 filial (fast driftssted) eller et selskab i Danmark.
I den forbindelse ønsker  

 man at ansætte spørgeren i den danske enhed.
Den danske enhed vil opfylde  

 betingelserne for at være arbejdsgiver efter kildeskattelovens § 48 E.
 Spørgeren vil i  

 forbindelse med ansættelsen i den danske enhed blive fuldt skattepligtig til  

 Danmark,  

 og vederlagskravet samt øvrige krav i henhold til § 48 E vil være opfyldt.  

   Baggrunden for anmodningen om en bindende forhåndsbesked er  

 fortolkningen  

 af kildeskattelovens § 48 E, stk. 3, nr. 3, som indført ved lov nr. 468 af 9.  

 juni 2004 (L 237), hvor begrebet "udsendt" blev skærpet.
Forespørgers  

 opfattelse Efter  

 kildeskattelovens § 48 E, stk. 3, nr. 3, i sin nuværende udformning er det  

  

 en  

  

 betingelse for anvendelsen af stk. 1 og 2, at  

  

 (...) den skattepligtige ikke  

 forud for ansættelsen har været udsendt fra Danmark til tjeneste i udlandet  

 af  

 den forskningsinstitution eller af den virksomhed, hvormed  

 ansættelsesforholdet  

 indgås, eller af en dermed koncernforbundet virksomhed, herunder at den  

 skattepligtige  

 efter ophør af skattepligt efter § 1 eller § 2, stk. 1, litra a-d eller j,  

 heller ikke har været ansat i en udenlandsk koncernforbundet virksomhed inden  

 for en periode på tre år efter ophør af skattepligt.
Det anføres, at der er  

 tale om "præcisering af reglerne for anvendelse af 25-procents-ordningen  

 efter udstationering.
 Ifølge den  

 tidligere formulering var det  

  

 en betingelse  

  

 for anvendelsen af stk. 1 og  

 2, at  

  

 (?) den skattepligtige ikke forud for ansættelsen har været udsendt  

 fra Danmark til tjeneste i udlandet af den forskningsinstitution eller af den  

 virksomhed, hvormed ansættelsesforholdet indgås, eller af en dermed  

 koncernforbundet virksomhed.
 Begrebet  

 "udsendt" skal omfatte en større personkreds end tidligere.  

 Ændringen  

 var ikke en del af det oprindelige lovforslag, men kom ind før 2.  

 behandlingen  

 af lovforslaget.
 Bemærkningerne  

 til denne del af loven lyder i sin helhed:
Efter  

 kildeskattelovens § 48 E, stk. 3, nr. 3, kan en person ikke anvende den  

 særlige  

 skatteordning, hvis den pågældende har været udsendt fra Danmark til arbejde  

 i  

 udlandet for den virksomhed, hvor den pågældende ansættes.
Dette skyldes, at  

 den særlige ordning er søgt målrettet mod personer, der reelt rekrutteres i  

 udlandet.
Der er for ganske nylig opstået tvivl om, hvorvidt en person, som  

 ikke formelt er udsendt af en dansk virksomhed til arbejde i udlandet, men  

 som  

 i stedet bliver ansat direkte af f.eks. et udenlandsk datterselskab, skal  

 kunne  

 anvende 25-procents-ordningen ved tilbagevenden til Danmark.
Det har på intet  

 tidspunkt været hensigten, at reglen om udstationering skulle kunne omgås på  

 denne  

 måde.
Det foreslås derfor præciseret, at sådanne situationer sidestilles med  

 udsendelse af medarbejdere. Ændringen er udformet sådan, at en person, som  

 opgiver sin skattepligt til Danmark - dvs. forlader landet - ikke ved  

 tilbagevenden til Danmark kan anvende 25-procents-ordningen, hvis den  

 pågældende inden for en periode på tre år efter ophør af skattepligt til  

 Danmark har været ansat i en udenlandsk koncernforbundet virksomhed.
Denne  

 begrænsning vil blive administreret på samme måde, som det i øjeblikket er  

 tilfældet for de udstationerede.
Efter gældende praksis anses betingelsen om,  

 at den skattepligtige ikke forud for ansættelsen må have været udsendt af den  

 virksomhed eller forskningsinstitution, hvor den pågældende skal ansættes,  

 eller med koncernforbundet virksomhed, for at være opfyldt, hvis der ikke  

 inden  

 for de seneste fem år forud for ansættelsen har bestået et ansættelsesforhold  

 mellem den skattepligtige og den pågældende virksomhed, forskningsinstitution  

 eller koncernforbundet virksomhed, uanset at den skattepligtige under et  

 tidligere ansættelsesforhold måtte have været udsendt til tjeneste i udlandet  

 af denne virksomhed eller forskningsinstitution.
Samme praksis vil blive  

 fulgt  

 for personer, som ansættes direkte af udenlandsk koncernforbundet virksomhed.
Ændringen har  

 ikke betydning for personer, som i udlandet ansættes til arbejde i en  

 udenlandsk koncernforbundet virksomhed - f.eks. en person, som ansættes i en  

 dansk virksomheds udenlandske datterselskab uden i forvejen at have været  

 ansat  

 i det danske moderselskab.
En sådan medarbejder kan ved flytning til Danmark  

 fortsat anvende 25-procents-ordningen, forudsat at betingelserne i øvrigt er  

 opfyldt.
 Ifølge  

 bemærkningerne til L 237 var formålet med lovændringen altså at hindre  

 omgåelse.
 Hvis der er en  

 dansk enhed i en koncern, og en person bliver ansat i udlandet et sted i  

 koncernen  

 inden for de tre første år efter personens ophør af skattepligt til Danmark  

 efter kildeskattelovens § 1 og kildeskattelovens § 2 stk. 1, litra a-d eller  

 j,  

 kan personen ikke efterfølgende vende tilbage til Danmark på 25%-beskatning i  

 det danske selskab i koncernen.
 Repræsentanten  

 mener ikke, at skærpelsen omfatter spørgerens situation, men ønsker  

 myndighedernes  

 bindende stillingtagen til spørgsmålet.
Repræsentanten  

 mener heller ikke, at det gør nogen forskel, at spørgerens nuværende  

 arbejdsgiver  

 eller et andet selskab i koncernen etablerer et dansk selskab eller en anden  

 form for dansk enhed med fast driftssted i Danmark, før spørgerens ansættelse  

 i  

 den danske enhed, men ønsker dette bekræftet.
Repræsentanten mener, at det  

 afgørende er, at den koncern, som spørgeren arbejder i, på ingen måde var  

 repræsenteret i Danmark på det tidspunkt, hvor spørgeren flyttede fra  

 Danmark.  

 Der var altså ingen dansk enhed i koncernen, og rekrutteringen skete i  

 udlandet.
Som nævnt opgav  

 spørgeren sit job i Danmark i et dansk selskab og rejste på eget initiativ  

 til  

 udlandet, hvor han fik ansættelse i en konkurrerende virksomhed.
Han er altså  

 reelt rekrutteret i udlandet.
Der har på ingen måde været tale om mulighed  

 for  

 omgåelse, da den koncern, spørgeren arbejder for, ikke var repræsenteret i  

 Danmark ved hans udrejse.
Spørgeren kan  

 ikke være udsendt fra Danmark, når der ikke var en enhed, der kunne udsende  

 ham.
Det faktum, at koncernen ikke eksisterede i Danmark, betyder derfor, at  

 spørgeren kan anvende 25%-beskatning, hvis han vender tilbage til Danmark i  

 forbindelse med, at der oprettes en enhed i Danmark.
Styrelsens indstilling og begrundelse Reglen i  

 kildeskattelovens § 48 E, stk. 3, nr. 3, blev indsat ved lov nr. 913 af 16.  

 december 1998 og havde til formål at sikre, at personer, der kommer ind under  

 den særlige skatteordning, reelt er rekrutteret i udlandet.
Man ønskede at  

 undgå  

 den situation, at en medarbejder i en dansk virksomhed kunne beskattes efter  

 25%-ordningen mellem to udstationeringer.
 Som det fremgår  

 af bemærkningerne til den nye formulering af bestemmelsen har formålet med  

 ændringen ved lov nr. 468 af 9. juni 2004 været at imødegå konstruktioner,  

 hvor  

 det ville kunne hævdes, at der ikke er tale om udsendelse, idet personen  

 bliver  

 ansat direkte i udlandet i fx et datterselskab.
 Den  

 omstændighed, at koncernen ikke drev virksomhed i Danmark på tidspunktet for  

 skattepligtens ophør, ses ikke at være til hinder for bestemmelsens  

 anvendelse,  

 idet den efter sin ordlyd også finder anvendelse i de tilfælde, hvor en  

 person  

 inden for de første tre år efter ophør af dansk skattepligt ansættes i en  

 udenlandsk virksomhed og derefter forflyttes til Danmark i forbindelse med  

 etablering af koncernforbundet virksomhed her.
 Bestemmelsen er  

 blevet objektiveret, således at diskussionen om, hvorvidt der er tale om  

 udsendelse, er overflødig i de situationer, hvor personen har været ansat i  

 en  

 udenlandsk koncernforbundet virksomhed inden for en periode på tre år efter  

 ophør af skattepligt efter kildeskattelovens § 1 eller § 2, stk. 1, litra a-d  

 eller j.
 Det har således  

 ikke betydning for spørgerens mulighed for at anvende 25%-ordningen, at han  

 ud  

 fra en sproglig fortolkning ikke kan anses for udsendt fra Danmark, idet  

 begrebet udsendt i lovens forstand er blevet udvidet til at omfatte bl.a. den  

 situation, som han befinder sig i.
 Styrelsen  

 finder, at bestemmelsen ikke kan fortolkes alene ud fra en vurdering af, om  

 en  

 person er udsendt eller reelt er rekrutteret i udlandet, hvis en sådan  

 fortolkning medfører en retsanvendelse, der strider mod lovens ordlyd.
 Med hensyn til  

 spørgsmål 3 kan dette besvares bekræftende i relation til bestemmelsen i  

 kildeskattelovens § 48 E, stk. 3, nr. 3.
Repræsentantens kommentarer til Styrelsens indstilling og begrundelse Vi mener ikke,  

 at bestemmelsen i KSL § 48 E, stk. 3, nr. 3, den såkaldte  

 "udsendelsesregel,"  

 er blevet objektiveret, og hvis det har været hensigten, er målet ikke nået.
Det fremgår  

 heller ikke af lovgivers bemærkninger, at der er tale om objektivering,  

 bemærkningerne angiver, at der tale om en præcisering.
Bemærkninger og  

 lovtekst  

 udgør et hele.
 Lovgivers  

 bemærkninger om præcisering må gå forud for Told- og Skattestyrelsens  

 fortolkning af hensigten med ændringen.
Udtrykket  

  

 udsendt  

  

 bruges og følges op af,  

  

 herunder  

  

 og så en specificering.
Det  

 betyder, at det er en forudsætning, at der er tale om udsendelse.
 Helt kort siger  

 loven, at det er "en betingelse ?, at den skattepligtige ikke har været  

  

 udsendt  

  

 fra Danmark af den virksomhed eller af dermed koncernforbundet virksomhed,  

 ?  

  

 herunder  

  

 at den skattepligtige heller ikke har været ansat i en  

 koncernforbundet udenlandsk virksomhed inden for en periode på 3 år efter  

 ophør  

 af skattepligt.
 Når lovteksten  

 sammenholdes med bemærkningerne, kan man altså på ingen måde se, at der  

 skulle  

 være tale om en objektivering af bestemmelsen, tværtimod angiver  

 bemærkningerne, at der er tale om en præcisering.
Som nævnt i  

 vores begrundelse angiver bemærkningerne, hvorfor der i visse situationer har  

 været behov for at præcisere bestemmelsens rækkevidde.
Der henvises flere  

 gange  

 til koncernforbindelsen til det udenlandske selskab - altså en forudsætning  

 om  

 at der er et dansk selskab, som kan indgå i koncernforbindelse med det  

 udenlandske selskab.
En sådan forbindelse eksisterede ikke, da spørgeren  

 rejste  

 ud.
Der var intet dansk selskab.
Han blev ikke "udsendt" og på  

 tidspunktet  

 for afrejsen eksisterede ikke nogen koncernforbindelse, da der ikke var noget  

 dansk selskab.
 Af  

 ligningsvejledningen (før ændringen) D.B.5.3. fremgår, at "bestemmelsen  

 tager sigte på den situation, at en dansk virksomhed eller  

 forskningsinstitution  

 udsender en medarbejder til tjeneste i udlandet". Præcisering af den  

 hidtidige bestemmelse kan ikke føre til, at Spørgerens situation - uden  

 eksistens af en dansk virksomhed - kan være omfattet.
Lovgiver  

 anfører, at der er tale om præcisering, Told- og skattestyrelsen mener, at  

 der  

 er tale om objektivering. Ændringen er sket ved, at der i udsendelsesreglen  

 er  

 indskudt en sætning, som refererer til ordet udsendt.
Så må det som det  

 mindste  

 være en forudsætning, at han kunne være udsendt, altså at der fandtes en  

 dansk  

 virksomhed i koncernen på tidspunktet for udrejsen.
 Det er ikke  

 muligt for borgeren eller sagkyndige at se, at der her skulle være tale om en  

 objektivering.
 Som nævnt må  

 lovgivers bemærkninger om præcisering gå forud for Styrelsens fortolkning af  

 hensigten  

 med ændringen.
Når der ikke er  

 tale om objektivering, må der stadig ske en fortolkning af begrebet udsendt.  

 Spørgeren kunne ikke være udsendt af nogen dansk virksomhed.
Dette står  

 uimodsagt af Told- og Skattestyrelsen.
Derfor bør  

 svaret på spørgsmål 1 være ja og svaret på spørgsmål 2 være nej.
Vi er enige  

 i  

 Told- og Skattestyrelsens indstilling til spørgsmål 3.
Udtalelse fra  

 Skatteministeriet, Departementet Til brug for  

 sagens behandling har Departementet udtalt:
"Ved  

 lovforslag L 237 blev det bl.a. foreslået at ændre kildeskattelovens § 48 E  

 ved  

 at indsætte et nyt stk. 12 om en begrænsning i adgangen til at fremføre  

 underskud.
L 237 var et led i regeringens bestræbelser på at fjerne  

 uhensigtsmæssige konsekvenser og lukke huller i skattelovgivningen.
 Under  

 behandlingen af lovforslaget blev man opmærksom på endnu en  

 omgåelsesmulighed,  

 og der blev fremsat et ændringsforslag, som havde til formål at imødegå  

 denne.  

 Dette skete ved en ændret affattelse af stk. 3, nr. 3.
Efter den  

 hidtidige affattelse af bestemmelsen kunne § 48 E-ordningen ikke anvendes,  

 hvis  

 den pågældende forud for ansættelsen havde været udsendt fra Danmark til  

 tjeneste i udlandet af den forskningsinstitution eller virksomhed, hvor den  

 pågældende skulle ansættes.
Dette blev i praksis omgået på den måde, at en  

 person i stedet for at blive udsendt kunne ansættes fra Danmark direkte i en  

 udenlandsk virksomhed, hvorefter den pågældende senere blev ansat i en  

 koncernforbundet virksomhed i Danmark.
Ved den ændrede  

 affattelse af bestemmelsen ønskede man at komme ud over, at begrænsningen  

 alene  

 skulle gælde for personer, der formelt var udsendt af en dansk virksomhed.  

 Begrænsningen  

 skal efter den nye affattelse også gælde, når der foreligger en tilknytning i  

 form af et ansættelsesforhold med en udenlandsk virksomhed, som er  

 koncernforbundet med en dansk.
Der skal ikke lægges vægt på ordet  

 "udsendt", men på de faktiske forhold omkring ansættelsen.
Om  

 populært sagt hønen eller ægget kommer først, er uden betydning.
I bemærkningerne  

 til ændringsforslaget er det anført, at ændringerne ikke har betydning for  

 personer,  

 som "i udlandet" ansættes til arbejde i eksempelvis et dansk  

 selskabs  

 udenlandske datterselskab uden i forvejen at have været ansat i det danske  

 moderselskab.
Det anføres videre, at en sådan medarbejder ved flytning til  

 Danmark fortsat vil kunne anvende § 48 E-ordningen, forudsat at betingelserne  

 i  

 øvrigt er opfyldt.
Denne  

 formulering kan give anledning til uklarhed, når den ses i sammenhæng med  

 ændringsforslaget i øvrigt.
Det skal derfor præciseres, at der i det  

 pågældende  

 afsnit tænkes på den situation, at en "lokal" person ansættes i et  

 dansk selskabs udenlandske datterselskab og senere flyttes til moderselskabet  

 i  

 Danmark.
En sådan person vil som hidtil kunne anvende 48 E-ordningen.
Der  

 tænkes i bemærkningerne ikke på den situation, at en person rejser fra  

 Danmark  

 til udlandet og ansættes i et udenlandsk datterselskab.
Dette er netop en af  

 de  

 situationer, man ønsker at tage højde for med lovændringen.
Formålet med  

 lovforslag L 237 var som nævnt at fjerne uhensigtsmæssige konsekvenser og  

 lukke  

 huller i skattelovgivningen.
De gennemførte lovændringer bør fortolkes i  

 overensstemmelse hermed." Repræsentantens kommentar til Departementets udtalelse Told- og  

 skattestyrelsen hævder i sin argumentation, at bestemmelsen i KSL § 48 E,  

 stk.  

 3, nr. 3 er blevet objektiveret.
Det bekræftes ikke af Departementets  

 udtalelse.
Det nævnes slet ikke, at der skulle være tale om objektivering.
Departementet  

 udtaler, at der ikke skal lægges vægt på ordet "udsendt" ? "Om  

 populært sagt hønen eller ægget kommer først, er uden betydning". Det er  

 vi meget uenige i.
Det er netop af stor betydning, når vi, der ikke har lavet  

 loven og ikke ved, hvad lovgiver tænkte, skal læse og forstå loven  

 sammenholdt  

 med bemærkningerne.
Departementet  

 nævner, at formuleringen af bemærkningerne "kan give anledning til  

 uklarhed",  

 hvorefter de bidrager til yderligere uklarhed ved at sætte "lokal"  

 i  

 citationstegn uden at forklare, hvad de mener med det.
Departementet udtaler  

 derefter, at "den situation, at en person rejser fra Danmark til  

 udlandet  

 og ansættes i et udenlandsk datterselskab" ? "netop er én af de  

 situationer, man ønsker at tage højde for med lovændringen".
Spørgeren rejste  

 ikke til udenlandsk datterselskab, og han rejste ikke til en koncernforbundet  

 virksomhed.
Koncernforbindelsen opstår først, hvis der etableres et selskab i  

 Danmark.
 Departementet  

 nævner fortsat ikke spørgerens situation - selv ikke nu, hvor de havde  

 mulighed  

 for at hævde, at det også var det, de tænkte på (men ikke gav udtryk for i  

 lov  

 og bemærkninger). Vi må altså fortsat slutte, at spørgerens situation ikke er  

 omfattet af ændringen.
Konklusion Ordet  

 "udsendt", som stadig står i bestemmelsen, sammenholdt med de igen  

 nævnte eksempler, som ikke omfatter spørgerens situation, betyder, at han kan  

 anvende 25%-beskatning, hvis hans arbejdsgiver vælge at etablere sig i  

 Danmark  

 og spørgeren skal arbejde hér.
Styrelsens  

 indstilling Styrelsen  

 indstiller, at der svares nej til spørgsmål 1 og ja til spørgsmål 3.  

 Spørgsmål  

 2 bortfalder.
 Ligningsrådet  

 tiltræder Styrelsens indstilling vedrørende spørgsmål 3 og ændrer svaret på  

 spørgsmål 1 til ja og svaret på spørgsmål 2 til nej med følgende  

 begrundelse:
Det følger af  

 kildeskattelovens § 48 E, stk. 3, nr. 3, at 25 pct.-ordningen ikke kan  

 anvendes, såfremt den skattepligtige forud for ansættelsen har været udsendt  

 fra Danmark til tjeneste i udlandet af den virksomhed, hvormed  

 ansættelsesforholdet indgås, eller af en dermed koncernforbundet virksomhed,  

 herunder at den skattepligtige efter ophør af skattepligt efter § 1 eller §  

 2,  

 stk. 1, litra a-d eller j, heller ikke har været ansat i en udenlandsk  

 koncernforbundet virksomhed inden for en periode på tre år efter ophør af  

 skattepligt.
Ligningsrådet finder, at der hverken i bestemmelsens ordlyd  

 eller  

 i bemærkningerne hertil er fornødent grundlag for at afskære den  

 skattepligtige  

 fra at benytte ordningen i en situation som den foreliggende, hvor der ved  

 ansættelsen i udlandet ikke blev drevet virksomhed i Danmark af den  

 udenlandske  

 virksomhed selv eller af et hermed koncernforbundet selskab.
