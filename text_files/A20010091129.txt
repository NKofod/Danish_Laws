Bekendtgørelse af lov om  

 bygningsfredning og bevaring af bygninger og bymiljøer Herved bekendtgøres lov om bygningsfredning og bevaring af  

 bygninger og bymiljøer, jf. lovbekendtgørelse nr. 845 af 13.  

 november 1997, med de ændringer, der følger af lov nr. 480 af 7.  

 juni 2001.
Kapitel 1 Formål og område § 1. Loven har til formål at værne  

 landets ældre bygninger af arkitektonisk, kulturhistorisk eller  

 miljømæssig værdi, herunder bygninger, der belyser bolig-,  

 arbejds-, og produktionsvilkår og andre væsentlige træk af  

 den samfundsmæssige udvikling.
 Stk. 2. ved lovens administration skal der lægges  

 vægt på, at de bygninger, der værnes, får en  

 hensigtsmæssig funktion, der under hensyntagen til bygningernes  

 særlige karakter tjener til deres opretholdelse på længere  

 sigt.
 Stk. 3. Til fremme af lovens formål yder  

 miljø- og energiministeren vejledning med henblik på at sikre,  

 at bygningsfrednings- og bevaringsinteresserne tilgodeses i administrationen  

 af planloven, byfornyelsesloven og tilsvarende lovgivning.
 Stk. 4. Offentligheden inddrages i videst muligt omfang i  

 frednings- og bevaringsarbejdet.
 § 2. Hvad der i denne lov bestemmes om bygninger,  

 gælder også bygningsværker, bygningsdele og lignende samt  

 de i § 3, stk. 2, nævnte bygningsomgivelser.
Kapitel 2 Fredning § 3. Miljø- og energiministeren kan frede  

 bygninger af væsentlig arkitektonisk eller kulturhistorisk værdi,  

 som er over 50 år gamle.
Uanset deres alder kan bygninger dog fredes,  

 når det er begrundet i deres fremragende værdi eller i andre  

 særlige omstændigheder.
 Stk. 2. I det omfang en bygnings umiddelbare omgivelser i  

 form af gårdsrum, pladser, fortove, haver, parkanlæg og lignende  

 er en del af den samlede beskyttelsesværdige helhed, kan fredningen  

 omfatte sådanne omgivelser.
 § 4. Bygninger opført før år  

 1536 er uden særlig beslutning fredet efter denne lov.
 Stk. 2. Miljø- og energiministeren kan  

 begære en meddelelse om, at en bygning er opført før  

 år 1536, tinglyst på den pågældende ejendom.
 § 5. §§ 3 og 4 gælder ikke for  

 kirkebygninger, sålænge de er omfattet af lovgivningen om  

 folkekirken.
 § 6. Forinden miljø- og energiministeren  

 træffer beslutning om fredning, skal han skriftligt underrette:
1)	bygningens ejer og bruger, 2)	kommunalbestyrelsen, 3)	amtsmuseumsrådet og det regionale, faglige  

 kulturmiljøråd, 4)	en forening, som er bemyndiget efter § 24, stk. 3, og 5)	de foreninger og lignende med lokalt tilhørsforhold, som har  

 interesse i bevaringsspørgsmål, og som over for miljø- og  

 energiministeren har fremsat skriftlig anmodning om at blive holdt  

 underrettet om fredninger.
 Stk. 2. I underretningen fastsættes en frist  

 på mindst tre måneder for indsendelse af bemærkninger til  

 fredningen.
Stk. 3. Fra det tidspunkt, den i stk. 1 nævnte  

 underretning er kommet frem, må der ikke uden tilladelse fra  

 miljø- og energiministeren foretages bygningsarbejder og lignende, som  

 går ud over almindelig vedligeholdelse.
Reglerne i § 10 finder  

 tilsvarende anvendelse.
 Stk. 4. Samtidig med underretningen efter stk. 1  

 foretager miljø- og energiministeren offentlig bekendtgørelse  

 af forslaget med oplysning om fristen efter stk. 2.
 § 7. Efter udløbet af fristen efter § 6,  

 stk. 2, beslutter ministeren inden tre måneder, om bygningen skal  

 fredes.
 Stk. 2. Miljø- og energiministeren underretter de  

 i § 6, stk. 1 nævnte personer, myndigheder, foreninger m.fl. om  

 afgørelsen og foretager offentlig bekendtgørelse herom.
Stk. 3. Fredningen skal respekteres af alle indehavere af  

 rettigheder over ejendommen, uanset hvornår rettigheden er stiftet.  

 Fredningen tinglyses på ejendommen på miljø- og  

 energiministerens begæring.
Er den fredede bygning beliggende på  

 et umatrikuleret areal, træder en offentliggørelse af fredningen  

 i Statstidende i stedet for en tinglysning.
 § 8. Miljø- og energiministeren kan  

 ændre omfanget af en fredning.
 Stk. 2. Miljø- og energiministeren kan  

 ophæve en fredning, når fredningsværdierne er gået  

 tabt eller ikke længere kan opretholdes.
 Stk. 3. § 6, stk. 1, 2 og 4, og § 7 finder tilsvarende  

 anvendelse.
Kapitel 3 Fredningens retsvirkninger § 9. En fredet bygning skal af ejeren eller  

 brugeren holdes i forsvarlig stand, herunder tæt på tag og fag.
§ 10. Alle bygningsarbejder vedrørende en  

 fredet bygning kræver tilladelse fra miljø- og energiministeren,  

 hvis arbejderne går ud over almindelig vedligeholdelse.
Det samme  

 gælder opsætning af lysinstallationer, antenner, parabolantenner  

 og lignende samt skiltning på facader herunder tagflader.
Stk. 2. Ansøgninger om tilladelser efter stk. 1  

 skal være ledsaget af de nødvendige planer, tegninger og  

 beskrivelser til forståelse af projektet.
Tilladelse kan gøres  

 betinget af gennemførelse af foranstaltninger, som ikke er omfattet af  

 ansøgningen.
 Stk. 3. Miljø- og energiministeren kan  

 fastsætte nærmere regler om indholdet af ansøgninger om  

 tilladelse efter stk. 1 samt om, at ansøgninger skal indsendes gennem  

 kommunalbestyrelsen.
 Stk. 4. Såfremt der ikke inden tre måneder af  

 miljø- og energiministeren er taget stilling til en ansøgning  

 om tilladelse efter stk. 1, kan de af ansøgningen omfattede arbejder  

 iværksættes.
 § 11. Nedrivning af en fredet bygning kræver  

 tilladelse af miljø- og energiministeren.
Stk. 2. Til vurdering af en ansøgning efter stk. 1  

 kan miljø- og energiministeren kræve oplysninger om  

 formålet med nedrivningen og om den fremtidige anvendelse af den  

 pågældende ejendom.
Miljø- og energiministeren kan  

 afslå at behandle ansøgningen, hvis de tilladelser, der i  

 henhold til anden lovgivning er nødvendige for en nedrivning, ikke  

 foreligger.
 Stk. 3. En nedrivningstilladelse kan gøres  

 betinget.
 Stk. 4. § 6, stk. 1, 2 og 4, og § 7 finder tilsvarende  

 anvendelse.
 § 12. Nægtes tilladelse til nedrivning, kan  

 ejeren forlange ejendommen overtaget af staten mod erstatning.
 Stk. 2. Overtagelsespligten efter stk. 1 påhviler  

 dog kun staten, hvis der er et væsentligt misforhold mellem ejendommens  

 afkastningsgrad og afkastningsgraden for ejendomme med en lignende  

 beliggenhed og benyttelse, men som ikke er omfattet af nedrivningsforbud.
Stk. 3. Kan der ikke mellem miljø- og  

 energiministeren og ejeren opnås enighed om statens overtagelse af  

 ejendommen eller om vilkårene herfor, afgør  

 taksationsmyndighederne efter lov om offentlige veje spørgsmålet  

 om berettigelsen af ejerens krav efter stk. 1, jf. stk. 2, og  

 fastsætter erstatning for statens overtagelse af ejendommen.
Om sagens  

 behandling for taksationsmyndighederne og om erstatningens fastsættelse  

 og udbetaling finder §§ 52-56, 63-64 og 66-67 i lov om offentlige veje  

 tilsvarende anvendelse.
 Stk. 4. Spørgsmålet, der kan afgøres  

 af taksationsmyndighederne, jf. stk. 3, kan ikke indbringes for domstolene,  

 før overtaksationskommissionens afgørelse foreligger.
Stk. 5. Søgsmål til prøvelse af  

 overtaksationskommissionens afgørelse skal anlægges inden 8 uger  

 efter, at afgørelsen er meddelt pågældende.
Retssag  

 anlægges ved den ret, under hvilken ejendommen er beliggende, og  

 behandles i første instans ved landsret.
 § 13. Påhviler der staten en  

 overtagelsespligt, men tilkendegiver miljø- og energiministeren ikke  

 at ville overtage ejendommen, meddeles dette ejeren, der herefter uanset § 11  

 kan nedrive den fredede bygning.
 Stk. 2. § 12, stk. 1, gælder ikke for fredede  

 bygninger, der tilhører eller efter lovens ikrafttræden har  

 tilhørt staten, kommuner, kirker, præsteembeder eller offentlige  

 stiftelser.
 Stk. 3. Miljø- og energiministeren kan  

 fastsætte regler om, at de i stk. 2 nævnte ejere forud for  

 overdragelse af en fredet bygning skal lade tinglyse en meddelelse om, at  

 lovens § 12, stk. 1, ikke gælder for ejendommen.
 § 14. Ved brandskade eller anden væsentlig  

 skade på en fredet bygning skal ejeren søge om tilladelse til  

 istandsættelse af bygningen efter § 10 eller søge om tilladelse  

 til nedrivning af denne, jf. § 11.
 § 15. Miljø- og energiministeren kan efter  

 aftale med vedkommende ejer fastsætte særlige  

 bevaringsbestemmelser for en fredet bygning, herunder om at bygningen ikke  

 skal være omfattet af reglen i § 12, stk. 1.
 Stk. 2. Bestemmelser efter stk. 1 skal tinglyses og skal  

 herefter respekteres af alle indehavere af rettigheder over ejendommen,  

 uanset hvornår rettigheden er stiftet.
Kapitel 4 Støtte til fredede og bevaringsværdige  

 bygninger § 16. Miljø- og energiministeren kan yde  

 støtte til:
 1)	Bygningsarbejder på fredede bygninger.
 2)	Sagkyndig bistand og projektudarbejdelse samt udarbejdelse af planer  

 for istandsættelse og fremtidig brug af bygninger, der er indstillet  

 til fredning af Det særlige Bygningssyn, jf. § 23, stk. 1.
 3)	Sikring af inventar i fredede bygninger, hvor inventaret ikke er  

 omfattet af fredningen i henhold til § 3 samt inventar i  

 bevaringsværdige bygninger, såfremt inventaret er af betydning  

 for den kulturhistoriske helhed eller har en særlig tilknytning til den  

 pågældende bygning.
 4)	Landsdækkende og lokale foreninger og lignende med  

 bygningskulturelle formål.
 5)	Institutioner og lignende, der har til formål at bevare de  

 traditionelle bygningshåndværk og informere og vejlede om  

 bygningskulturelle spørgsmål m.v.
 6)	Bygningsarbejder på bygninger, som ministeren finder  

 bevaringsværdige, jf. § 19.
 7)	Lokale bevaringsråd eller lignende, der kan yde støtte  

 til bevaringsværdige bygninger, jf. § 17 og § 19.
 Stk. 2. Støtte kan ydes i form af lån,  

 tilskud, sagkyndig bistand, projektudarbejdelse eller materialer.  

 Støtten kan gøres betinget, herunder af fastsættelse og  

 tinglysning af særlige bevaringsbestemmelser, jf. § 15.
 Stk. 3. Til løsning af særlige frednings- og  

 bevaringsopgaver kan miljø- og energiministeren købe, forvalte,  

 istandsætte og afhænde fast ejendom, erhverve begrænsede  

 rettigheder i sådanne samt modtage og forvalte gaver og arv, herunder i  

 form af kontante beløb.
 Stk. 4. Ministeren kan fastsætte nærmere  

 regler om støtteordningerne, herunder om oprettelse af lokale  

 bevaringsråd eller lignende og deres administration af  

 støttemidler.
 Stk. 5. Op til 20% af støtten kan tilbageholdes og  

 anvendes til modregning med ejerens eventuelle restancer til det offentlige.
Stk. 6. Støtte ydes inden for de rammer, der  

 fastsættes på de årlige bevillingslove.
Betalte renter og  

 afdrag på lån, der er ydet efter denne lov, samt provenu ved  

 drift og afhændelse af fast ejendom efter stk. 3, kan endvidere  

 anvendes som nævnt i stk. 1 - 3. Uforbrugte midler overføres til  

 følgende finansår.
Kapitel 5 Bevaringsværdige bygninger § 17. En bygning er bevaringsværdig, jf. §  

 16, stk. 1, nr. 7, når den er optaget som bevaringsværdig i en  

 kommuneplan eller omfattet af et forbud mod nedrivning i en lokalplan eller  

 byplanvedtægt, jf. planlovens § 15, stk. 2, nr. 14.
 § 18. En bevaringsværdig bygning, jf. § 17,  

 må ikke nedrives, før nedrivningsanmeldelsen har været  

 offentligt bekendtgjort, og kommunalbestyrelsen har meddelt ejeren, om den  

 efter planlovens § 14 vil nedlægge forbud mod nedrivningen.
 Stk. 2. Kommunalbestyrelsen foretager inden  

 udløbet af de efter byggelovgivningen gældende frister offentlig  

 bekendtgørelse af nedrivningsanmeldelsen med en frist på mindst  

 4 og højst 6 uger for fremsættelse af indsigelser m.v.
 Stk. 3. Samtidig med offentliggørelsen skal  

 kommunalbestyrelsen underrette ejeren samt de i § 6, stk. 1 nævnte  

 personer, foreninger m.fl., herunder om fristen for indsigelser m.v.
 Stk. 4. Senest 2 uger efter fristens udløb  

 meddeler kommunalbestyrelsen ejeren, hvorvidt der nedlægges forbud mod  

 nedrivning efter planlovens § 14. Nedlægger kommunalbestyrelsen ikke  

 forbud, foretager kommunalbestyrelsen offentlig bekendtgørelse af sin  

 beslutning.
 Stk. 5. Bestemmelserne gælder ikke bygninger, der  

 er omfattet af et forbud mod nedrivning i en lokalplan, i en  

 byplanvedtægt eller i et lokalplanforslag offentliggjort efter  

 planlovens § 17.
 § 19. Miljø- og energiministeren kan  

 træffe beslutning om, at en bygning, som ikke er omfattet af § 17, er  

 bevaringsværdig.
 Stk. 2. § 6, stk. 1, 2 og 4, og § 7 finder tilsvarende  

 anvendelse.
 Stk. 3. Fra det tidspunkt, den i § 6, stk. 1,  

 nævnte underretning er kommet frem, må der ikke uden tilladelse  

 fra miljø- og energiministeren foretages nedrivning, ombygning eller  

 på anden måde ændring af bygningens ydre.
 § 19 a. § 18 finder tilsvarende anvendelse for  

 bevaringsværdige bygninger, der er udpeget af ministeren efter §  

 19.
Stk. 2. Uanset stk. 1 kan miljø- og  

 energiministeren i særlige tilfælde beslutte, at ejeren af en  

 bevaringsværdig bygning ikke uden kommunalbestyrelsens tilladelse  

 må nedrive, ombygge eller på anden måde ændre  

 bygningens ydre.
Planlovens § 49 finder tilsvarende anvendelse i disse  

 tilfælde.
§ 19 b.
Miljø- og energiministeren og  

 kommunalbestyrelsen kan ophæve en beslutning efter § 19.
 Stk. 2. De i § 6, stk. 1, nævnte underrettes om  

 ophævelsen.
Kapitel 6 Registrering og planlægning § 20. Miljø- og energiministeren indsamler  

 oplysninger og foretager registreringer til brug ved varetagelsen af de i § 1  

 nævnte formål.
 Stk. 2. Miljø- og energiministeren udarbejder  

 sammenfattende oversigter over fredningsinteresserne.
 Stk. 3. Miljø- og energiministeren kan i  

 samarbejde med kommunalbestyrelserne foretage kortlægning og  

 registrering af bygningers og bymiljøers bevaringsværdier til  

 brug for bevaringsplanlægningen i kommunerne.
 Stk. 4. Miljø- og energiministeren udarbejder  

 hvert 4. år en fortegnelse over de fredede bygninger.
 § 21. Miljø- og energiministeren kan  

 udarbejde vejledninger for varetagelsen af de i § 1 nævnte interesser i  

 den kommunale planlægning.
 Stk. 2. Miljø- og energiministeren kan udarbejde  

 forslag til bevaringsbestemmelser, der kan indgå i den kommunale  

 planlægning i medfør af planloven.
§ 21 a.
Miljø- og energiministeren kan  

 fastsætte regler om, at kommunalbestyrelsen skal udpege  

 bevaringsværdige bygninger i kommuneplanen, jf. § 17.
Kapitel 7 Det særlige Bygningssyn § 22. Det særlige Bygningssyn består  

 af indtil 12 medlemmer, der beskikkes af miljø- og energiministeren.
 Stk. 2. Miljø- og energiministeren  

 fastsætter nærmere regler om, hvem der er indstillingsberettiget  

 til Det særlige Bygningssyn, herunder om indstilling af suppleanter  

 samt om Det særlige Bygningssyns virksomhed.
 Stk. 3. Formanden for Det særlige Bygningssyn  

 beskikkes af miljø- og energiministeren blandt medlemmerne.
 Stk. 4. Beskikkelserne gælder for 4 år.
§ 23. Miljø- og energiministeren skal  

 forelægge alle forslag om fredninger, jf. § 3, og om ændringer af  

 en frednings omfang, jf. § 8, stk. 1, for Det særlige Bygningssyn til  

 udtalelse.
En bygning kan kun fredes, og omfanget af en fredning kan kun  

 ændres, såfremt Bygningssynet afgiver indstilling herom.  

 Bygningssynets indstilling skal så vidt muligt foreligge, forinden der  

 sker underretning efter § 6, stk. 1. Miljø- og energiministeren skal  

 dog foretage underretning efter § 6, stk. 1, når en efter § 24, stk. 3,  

 bemyndiget forening finder, at sagen ikke kan afvente forelæggelse for  

 Det særlige Bygningssyn.
Stk. 2. Miljø- og energiministeren skal  

 forelægge alle ansøgninger om nedrivning af en fredet bygning  

 for Det særlige Bygningssyn til udtalelse, jf. § 11. Miljø- og  

 energiministeren kan ikke meddele tilladelse til nedrivning mod Det  

 særlige Bygningssyns indstilling.
Bygningssynets indstilling skal  

 foreligge, forinden der sker underretning efter § 6, stk. 1.
 Stk. 3. Miljø- og energiministeren indhenter en  

 udtalelse fra Det særlige Bygningssyn om ophævelse af fredninger,  

 jf. § 8, stk. 2.
 Stk. 4. Miljø- og energiministeren skal  

 forelægge ansøgninger om bygningsarbejder, jf. § 6, stk. 3, og §  

 10, for Det særlige Bygningssyn til udtalelse.
 Stk. 5. Miljø- og energiministeren indhenter en  

 udtalelse fra Det særlige Bygningssyn om ansøgning om  

 støtte til sikring af inventar, jf. § 16, stk. 1, nr. 3, og kan  

 endvidere indhente en udtalelse fra Det særlige Bygningssyn i  

 principielle spørgsmål om administrationen af § 16.
 Stk. 6. Afgørelser i henhold til denne lov, hvorom  

 Det særlige Bygningssyn har udtalt sig, skal indeholde oplysninger om  

 Det særlige Bygningssyns indstilling.
 Stk. 7. Det særlige Bygningssyn rådgiver i  

 øvrigt miljø- og energiministeren i bygningsfrednings- og  

 bevaringsspørgsmål.
Kapitel 8 Administration, rådgivning m. v.
 § 24. Miljø- og energiministeren kan  

 bemyndige en styrelse under Miljø- og Energiministeriet til at  

 udøve de beføjelser, der i denne lov er tillagt ministeren.
 Stk. 2. Miljø- og energiministeren kan  

 fastsætte nærmere regler om adgangen til at påklage  

 afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for ministeren.
 Stk. 3. Miljø- og energiministeren kan give en  

 landsdækkende forening på det bygningskulturelle område ret  

 til at få forelagt fredningsforslag for Det særlige Bygningssyn,  

 jf. § 23, stk. 1. Indstiller Det særlige Bygningssyn bygningen til  

 fredning, skal miljø- og energiministeren foretage underretning efter  

 § 6, stk. 1.
 Stk. 4. Miljø- og energiministeren kan  

 fastsætte nærmere regler om indhold og forelæggelse m.v. af  

 fredningsforslag.
 § 25. Miljø- og energiministeren yder  

 faglig rådgivning og anden bistand til andre myndigheder i  

 spørgsmål vedrørende bygningsfredning og -bevaring.
 Stk. 2. Miljø- og energiministeren vejleder og  

 informerer andre myndigheder og private om frednings- og  

 bevaringsspørgsmål.
Kapitel 9 Forskellige bestemmelser § 26. Miljø- og energiministeren kan efter  

 forhandling med de berørte myndigheder m.v. fastsætte regler om,  

 at visse kategorier af bygninger, som tilhører staten, kommuner,  

 kirker, præsteembeder og offentlige stiftelser, ikke må nedrives  

 eller afhændes til andre end de nævnte, uden at miljø- og  

 energiministeren har haft mulighed for at tage stilling til  

 spørgsmålet om bygningens fredning efter § 3.
§ 27. Opdeling af fredede bygninger i  

 ejerlejligheder kan kun finde sted med miljø- og energiministerens  

 samtykke.
Samtykket kan gøres betinget, herunder af fastsættelse  

 af særlige bevaringsbestemmelser, jf. § 15.
 Stk. 2. Samtykke efter stk. 1 er ufornødent for  

 fredede bygninger, der kan opdeles efter ejerlejlighedslovens regler om  

 ikke-fredede bygninger.
§ 28. Betingelser, der knyttes til tilladelser,  

 samtykke m.v. i henhold til loven er bindende for ejeren og indehavere af  

 andre rettigheder over ejendommen uden hensyn til, hvornår en  

 sådan ret er stiftet.
Betingelser kan tinglyses på ejendommen.
 § 29. Tilladelser, samtykke m.v. i henhold til  

 loven bortfalder, såfremt de ikke er udnyttet inden fem år fra  

 meddelelsen.
§ 30. (Ophævet).*) § 31. Tinglysningsdommeren skal give meddelelse, når  

 fredede bygninger skifter ejer.
 § 32. Miljø- og energiministeren eller den,  

 han bemyndiger hertil, har efter forudgående meddelelse mod forevisning  

 af legitimation adgang til offentlige og private bygninger for at  

 tilvejebringe oplysninger til brug for afgørelser i henhold til loven.
 Stk. 2. Politiet yder om fornødent bistand til at  

 opnå en i henhold til stk. 1 hjemlet adgang til en bygning.
§ 32 a.
Miljø- og energiministeren  

 påser overholdelsen af denne lov og af de regler, der er fastsat med  

 hjemmel i loven, samt af fredningsbeslutninger og særlige  

 bevaringsbestemmelser.
 Stk. 2. Miljø- og energiministeren påser, at  

 påbud og forbud efter denne lov efterkommes, og at vilkår fastsat  

 i tilladelser overholdes.
 Stk. 3. Kommunalbestyrelsen skal foretage indberetning  

 til miljø- og energiministeren, når kommunalbestyrelsen  

 får kendskab til et ulovligt forhold.
 Stk. 4. Bliver miljø- og energiministeren  

 opmærksom på et ulovligt forhold, skal ministeren søge  

 forholdet lovliggjort, medmindre der er tale om forhold af ganske underordnet  

 betydning.
 § 33. Det påhviler den til enhver tid  

 værende ejer eller bruger af en fredet bygning at berigtige forhold,  

 som er i strid med denne lov eller de i henhold til loven meddelte  

 tilladelser eller særlige bevaringsbestemmelser.
 Stk. 2. Efterkommer ejeren eller brugeren ikke et af  

 miljø- og energiministeren meddelt påbud om at berigtige et  

 ulovligt forhold, kan det ved dom pålægges ham inden en fastsat  

 tidsfrist under tvang af fortløbende bøder at berigtige  

 forholdet.
 Stk. 3. Når et ved dom meddelt påbud om at  

 berigtige et ulovligt forhold ikke efterkommes rettidigt og inddrivelse af  

 tvangsbøder ikke kan antages at føre til, at påbuddet  

 efterkommes, kan miljø- og energiministeren foretage det  

 nødvendige til forholdets berigtigelse på ejerens eller  

 brugerens bekostning.
 Stk. 4. Når et af miljø- og energiministeren  

 meddelt påbud om at afhjælpe mangler, der frembyder fare for  

 bygningens opretholdelse, ikke efterkommes inden en af ministeren fastsat  

 frist, kan ministeren uanset reglerne i stk. 2 og 3 straks lade de  

 pågældende arbejder udføre på ejerens bekostning.  

 Politiet yder om fornødent bistand hertil efter regler, der  

 fastsættes efter forhandling mellem miljø- og energiministeren  

 og justitsministeren.
Stk. 5. Miljø- og energiministeren kan på  

 ejerens bekostning lade et påbud om at berigtige et ulovligt forhold  

 tinglyse på ejendommen.
Når forholdet er berigtiget, skal  

 miljø- og energiministeren lade påbuddet aflyse fra tingbogen.
§ 33 a.
Miljø- og energiministeren kan i  

 særlige tilfælde ekspropriere fredede bygninger, der  

 tilhører private, når ekspropriation er nødvendig for at  

 forhindre, at væsentlige frednings-værdier går tabt.
 Stk. 2. Ved ekspropriation til erhvervelse af ejendomsret  

 bortfalder alle rettigheder over det eksproprierede, medmindre andet  

 bestemmes i det enkelte tilfælde.
 Stk. 3. Ved ekspropriationens gennemførelse finder  

 bestemmelserne i lov om offentlige veje § 45 og §§ 47-49 tilsvarende  

 anvendelse.
§ 33 b.
Kongeriget Danmarks Hypotekbank og  

 Finansforvaltning (Hypotekbanken) kan inddrive misligholdte statslån,  

 ydet efter denne lov ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven.
 Stk. 2. Miljø- og energiministeren kan  

 fastsætte nærmere regler om fremgangsmåden i forbindelse  

 med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den  

 pågældende, som er nødvendige for at varetage inddrivelsen  

 af de skyldige beløb efter stk. 1, herunder oplysninger om indkomst-  

 og formueforhold.
Stk. 4. Hypotekbankens afgørelser efter stk. 1 - 3  

 kan indbringes for finansministeren.
Miljø- og energiministeren kan  

 fastsætte nærmere regler om klageadgangen, herunder om  

 klagefrist.
Kapitel 10 Straf § 34. Medmindre højere straf er forskyldt  

 efter den øvrige lovgivning, straffes med bøde den, der 1)	overtræder § 6, stk. 3, § 9, § 10, stk. 1, § 11, stk. 1, § 14,  

 § 18, stk. 1, § 19, stk. 3, § 27, stk. 1, og § 33, stk. 1, 2)	tilsidesætter bevaringsbestemmelser fastsat i medfør af  

 § 15, jf. § 16, stk. 2, 3)	tilsidesætter vilkår eller betingelser, der er fastsat i  

 en tilladelse efter loven, eller 4)	undlader at efterkomme et påbud efter § 32a, stk. 4.
Stk. 2. Straffen kan stige til fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på de interesser, som loven tilsigter at beskytte,  

 jf. § 1, eller fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. I regler, der udstedes efter loven, kan der  

 fastsættes straf af bøde for overtrædelse af bestemmelser  

 i reglerne.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
 Stk. 6. Forældelsesfristen for strafansvaret er 5  

 år for overtrædelser, som nævnt i stk. 1, og for  

 overtrædelser af bestemmelser i regler udstedt efter loven.
§ 34 a.
Der er udpantningsret for udgifter, som  

 det offentlige har krav på at få dækket efter § 33, stk. 3  

 - 5.
Kapitel 11 Ikrafttrædelses- og overgangsbestemmelser § 35. Loven træder i kraft den 1. januar  

 1980.
 Stk. 2. Lov nr. 195 af 8. juni 1966 om bygningsfredning  

 ophæves.
 Stk. 3. § 10 i lov nr. 195 af 8. juni 1996 om  

 bygningsfredning finder anvendelse på sager om tilladelse til  

 nedrivning af en fredet bygning, der verserer ved lovens ikrafttræden,  

 såfremt ejeren af den fredede bygning inden den 29. november 1978 har  

 givet Det særlige Bygningssyn meddelelse om, at han ønsker at  

 nedrive bygningen.
 Stk. 4. For fredninger i henhold til den hidtil  

 gældende lovgivning gælder reglerne i denne lov.
 Stk. 5. Bestemmelser om påtaleret i forbindelse med  

 fredninger i henhold til den hidtil gældende lovgivning ophæves.
 Stk. 6. De beføjelser, der er tillagt Det  

 særlige Bygningssyn ved bevaringsbestemmelser, overenskomster,  

 -deklarationer og lignende samt ved konfirmerede fundatser for legater, fonde  

 m.v., udøves af fredningsstyrelsen, medmindre miljøministeren  

 træffer anden bestemmelse.
 Stk. 7. Tilladelser m.v., meddelt før lovens  

 ikrafttræden, bortfalder fem år efter  

 ikrafttrædelsesdatoen, medmindre de på andet grundlag må  

 anses for at være bortfaldet før dette tidspunkt.
 Stk. 8. Uanset § 27, stk. 1, kan opdelingen i  

 ejerlejligheder anmeldes til tinglysningsdommeren inden udgangen af marts  

 måned 1980, såfremt ejeren inden den 29. november 1978 havde  

 anmodet en landinspektør om den til opdeling i ejerlejligheder  

 fornødne attestation.
 § 36. Loven gælder ikke for  

 Færøerne og Grønland.
 Ved lov nr. 132 af 31. marts 1982 er alene ændret § 35, stk. 9, der  

 ophæves i medfør af § 1 i lov nr. 164 af 27. april 1983.
 I § 2 i lov nr. 164 af 27. april 1983 er bestemt følgende om  

 ikrafttrædelsen:
 Den ændrede affattelse af § 22 samt ophævelsen af § 18, stk. 2  

 og § 35, stk. 9, træder i kraft den 1. juli 1983.
 Lov nr. 250 af 23. maj 1984 om ændring af forskellige miljø-  

 og planlægningslove, der, jf. lovens § 8, ophæver § 30,  

 indføjer § 32a, ændrer § 33, stk. 4, og indføjer § 33,  

 stk. 5, indeholder følgende ikrafttrædelsesbestemmelser:
§ 13 Stk. 1. Loven træder i kraft den 1. august 1984.
 Stk. 2.*) Tidspunktet for  

 ikrafttrædelsen af § 4, nr. 1, § 5, nr. 1, § 7, nr. 5, og § 8, nr. 1,  

 fastsættes af miljø- og energiministeren.
 Lov nr. 284 af 27. april 1994, der indføjer § 16, stk. 4 og § 19 a  

 indeholder følgende ikrafttrædelses- og  

 overgangsbestemmelse:
§ 20 Stk. 1. Loven træder i kraft den 1. juli 1994 Stk. 2. Reglerne om modregning efter §§ 2, 3, 4, 12, nr.  

 1, 13, 14, nr. 1, 15, 16 og 17 har virkning for tilskudsbeløb m.v. i  

 henhold til støttetilsagn, som meddeles efter lovens  

 ikrafttræden.
 Stk. 3. Reglerne om lønindholdelse efter §§ 1,  

 5-11, 12, nr. 2, 14, nr. 2, 18 og 19 finder også anvendelse på  

 fordringer, der er forfaldne før lovens ikrafttræden.
 Lov nr. 428 af 10. juni 1997, der angår § 1, stk. 3 og stk. 4, § 3,  

 stk. 1, § 6, stk. 1, nr. 3, 4 og 5, § 6, stk. 3 og 4, § 7, stk. 2, § 8, stk.  

 2 og 3, § 10, stk. 1, 2. pkt., § 11, stk. 4, kapitel 4 og 5, § 20, stk. 2, 3  

 og 4, § 21, stk. 2, § 23, stk. 1, 4, 5 og 7, kapitel 8, § 28, § 29, § 33 a, §  

 33 b, § 34 og § 34 a indeholder følgende ikrafttrædelses- og  

 overgangsbestemmelser:
§ 3 Stk. 1. Loven træder i kraft den 1. december 1997.
Stk. 2. Miljø- og energiministeren indtræder  

 i samtlige rettigheder og forpligtigelser m.v. vedrørende Statens  

 Bygningsfredningsfonds virksomhed.
Miljø- og energiministeren  

 overtager fondens egenkapital, herunder kontante beløb,  

 tilgodehavender, faste ejendomme, løsøre o.lign.
 Stk. 3. Hvor tilsagn om støtte eller lignende til  

 fredede eller bevaringsværdige bygninger er meddelt af Statens  

 Bygningsfredningsfond efter bygningsfredningslovens regler inden denne lovs  

 ikrafttræden, færdigbehandles sagen af miljø- og  

 energiministeren efter reglerne i denne lov.
 Stk. 4. Ansøgninger om støtte eller  

 lignende, der er indgivet til Statens Bygningsfredningsfond inden lovens  

 ikrafttræden, og som ikke er færdigbehandlet, behandles af  

 ministeren efter reglerne i denne lov.
 Lov nr. 480 af 7. juni 2001, der angår § 16, stk. 1, nr. 6 og 7, §  

 19, § 19a, § 19 b, § 21 a, § 34, stk. 1, nr.1 og § 34, stk. 2 indeholder  

 følgende ikrafttrædelsesbestemmelse:
§ 5 Loven træder i kraft den 1. juli 2001.
Miljø- og Energiministeriet, den 14. oktober  

 2001 Svend Auken /Ole Christiansen *)   I henhold til  

 ikrafttrædelsesbestemmelsen af § 8 nr. 1, i lov nr. 250 af 23. maj 1984  

 om ændring af forskellige miljø- og planlægningslove, jf.  

 samme lovs § 13, stk. 2, der er gengivet bagest i denne bekendtgørelse  

 er § 30 ophævet den 15. august 1985 ved miljøministeriets  

 bekendtgørelse nr. 362 af 22. juli 1985 om ophævelse af  

 bestemmelser i forskellige planlægnings- og fredningslove om  

 tilbageholdelse af byggetilladelse efter byggeloven.
Der henvises i  

 øvrigt til Bygningsreglementet.
