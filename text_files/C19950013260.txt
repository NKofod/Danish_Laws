Indledning Med lov 451 af 1. juni 1994 er reglerne om bedømmelse af ansøgere til  

 stilling som sygehusapoteker ændret.
I den tidligere lov skulle  

 ansættelsesmyndigheden indhente en udtalelse fra Sundhedsstyrelsen om, hvilke  

 ansøgere der er særligt egnede til stillingen.
Med den nye lovtekst skal  

 ansættelsesmyndigheden forelægge sin indstilling om ansættelse for  

 Sundhedsstyrelsen, som inden 14 dage kan afgive en vejledende faglig  

 vurdering.
Betingelse for ansættelse Ansøgeren skal have bestået farmaceutisk kandidat eksamen eller  

 tilsvarende udenlandsk eksamen, som er godkendt af Sundhedsministeriet til  

 opfyldelse af overenskomster med andre lande eller direktiver vedtaget af De  

 Europæiske Fællesskaber.
 Ifølge lovbemærkningerne bør det, bortset fra det faglige begrundede krav,  

 overlades til ansættelsesmyndigheden nærmere at bestemme, hvilke krav der  

 skal være opfyldt for at kunne opnå ansættelse som sygehusapoteker.
Bedømmelsesprocedure De myndigheder, der ejer sygehusapoteket, er ansættelsesmyndighed.
 Det anbefales, at ansættelsesmyndigheden i forbindelse med vurderingen af  

 ansøgerne nedsætter såvel et ansættelsesudvalg som et fagligt  

 bedømmelsesudvalg.
Når ansættelsesmyndigheden har vurderet ansøgerne, fremsendes indstilling  

 til Sundhedsstyrelsen.
Til brug for Sundhedsstyrelsens vurdering fremsendes i  

 4 eksemplarer:
- stillingsopslag - stillingsbeskrivelse - relevante oplysninger om sygehusapoteket - ansættelsesudvalgets/bedømmelsesudvalgets udtalelse - ansøgning fra den indstillede ansøger.
 Sundhedsstyrelsen vil herefter forelægge det fremsendte materiale for de  

 bedømmelseskonsulenter, der er nedsat ifølge apotekerlovens § 67, stk. 2, og  

 angive en vejledende faglig vurdering af den indstillede ansøger.
Offentlighed og aktindsigt Efter § 2, stk. 1 i Lov om offentlighed er sager om ansættelse i det  

 offentliges tjeneste ikke omfattet af den almindelige adgang til aktindsigt.  

 Sundhedsstyrelsens korrespondance med de konsulenter, som styrelsen rådfører  

 sig med i sager om ansættelse som sygehusapoteker, er derfor ikke undergivet  

 almindelig aktindsigt.
 Såfremt den person, som sygehusejeren anmoder som Sundhedsstyrelsens  

 vurdering af, som part fremsætter en anmodning om indsigt i konsulenternes  

 bedømmelse af ham, agter Sundhedsstyrelsen at imødekomme denne.
 Begæring om aktindsigt i Sundhedsstyrelsens brevveksling med sygehusejeren  

 vil i alle tilfælde blive henvist til sygehusejeren, jf. § 15 i Lov om  

 offentlighed i forvaltningen, som er den, der træffer afgørelse i sagen.
Sundhedsstyrelsen, den 3. august 1995 MOGENS BJØRNBAK-HANSEN / Kirsten Permin Bilag 1 Apotekerlovens § 15, stk. 2, nr. 4:
 har bestået dansk farmaceutisk kandidat eksamen eller en tilsvarende  

 udenlandsk eksamen, som er godkendt af Sundhedsministeren til opfyldelse af  

 overenskomster med andre lande eller direktiver vedtaget af De Europæiske  

 Fællesskaber.
 Apotekerlovens § 59, stk. 1 og 2:
Før der træffes beslutning om ansættelse af en sygehusapoteker, forelægger  

 ejeren af sygehusapoteket sin indstilling om ansættelse i stillingen for  

 Sundhedsstyrelsen.
Sundhedsstyrelsen kan inden 14 dage afgive en vejledende  

 faglig vurdering af ansøgerens egnethed, jf. § 67, stk. 2.
 Sygehusapotekere skal opfylde betingelsen i § 15, stk. 2, nr. 4.
 Apotekerlovens § 67, stk. 2 og 4:
 I sager om ansættelse af sygehusapotekere rådfører Sundhedsstyrelsen sig  

 med de i stk. 1 nævnte to konsulenter, der beskikkes efter indstilling fra  

 Dansk Farmaceutforening og Danske Apoteksteknikeres Forening, samt en  

 konsulent, som skal være ansat på et sygehusapotek, og som beskikkes af  

 Sundhedsministeren for 4 år ad gangen efter indstilling fra  

 sygehusapoteksejerne i forening.
 Konsulenterne skal alene udtale sig om, hvorvidt den enkelte ansøger er  

 egnet eller ikke egnet til at drive det pågældende apotek eller lede det  

 pågældende sygehusapotek.
