 I medfør af § 5, stk. 2, § 7, stk. 2 og 3, § 8, stk. 1-3, § 9, stk. 2, 6  

 og 8, § 10, § 11, stk. 2-4, § 12, stk. 1, § 13, stk. 1, § 13 a, stk. 1 og 3,  

 § 14, stk. 1 og 2, § 17, stk. 2, § 18, stk. 2, § 20, § 22, stk. 2 og 3, § 23  

 og § 26, stk. 1, i lov nr. 357 af 4. juni 1986 om statens uddannelsesstøtte  

 som ændret ved lov nr. 192 af 29. marts 1988, samt i medfør af § 2, stk. 4, i  

 sidstnævnte lov fastsættes:
Almindelige støttebetingelser § 1.  Styrelsen for Statens Uddannelsesstøtte  

 (styrelsen) giver efter ansøgning uddannelsesstøtte til uddannelsessøgende  

 fra udgangen af den måned, hvori de fylder 18 år, hvis de er studieaktive og  

 gennemgår en støtteberettigende uddannelse.
 § 2.  En uddannelsessøgende er studieaktiv, indtil det  

 ved prøver eller på anden måde af uddannelsesinstitutionen konstateres, at  

 den uddannelsessøgende ikke yder en studiemæssig indsats, der gør det muligt  

 at gennemføre uddannelsen uden væsentlig overskridelse af den sædvanlige  

 studietid.
 Stk. 2.  En uddannelsessøgende under uddannelse i  

 udlandet sørger for, at styrelsen får meddelelse om studieforløb, herunder  

 studieaktivitet mindst een gang om året.
 Stk. 3.  Arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, kan efter  

 ansøgning sidestilles med studieaktivitet i indtil 1 år.
 Stk. 4.  Styrelsen kan bestemme, at afgørelser om  

 studieaktivitet træffes af uddannelsesinstitutionen.
 § 3.  En uddannelse i Danmark godkendes af styrelsen  

 som støtteberettigende, når den:
 Stk. 2.  En uddannelse, der foregår i et andet nordisk  

 land er støtteberettigende under samme betingelser som stk. 1, hvis den giver  

 en erhvervskompetence, der kan finde almindelig anvendelse i Danmark eller  

 indgår som en del af eller kan give adgang til en kompetencegivende  

 uddannelse i Danmark.
 Stk. 3.  En uddannelse i udlandet i øvrigt er  

 støtteberettigende under samme betingelser som stk. 1 og 2, hvis en  

 principielt tilsvarende uddannelse ikke findes i Danmark.
 Stk. 4.  Studier i udlandet er støtteberettigende i  

 normalt op til 2 år under samme betingelser som stk. 1, når de ville give  

 adgang til uddannelsesstøtte, hvis de foregik i Danmark.
 § 4.  Ved prøveforberedende enkeltfagsundervisning til  

 folkeskolens afgangsprøver og udvidede afgangsprøver, til højere  

 forberedelseseksamen eller til lignende undervisning på tilsvarende niveau er  

 kravet om heltidsundervisning opfyldt, hvis den uddannelsessøgende mindst  

 deltager i 20 ugentlige undervisningstimer normalt på samme kursus.
 Stk. 2.  En uddannelsessøgende, der alene deltager i  

 undervisning på gymnasiale suppleringskursus, opfylder kravet om  

 heltidsundervisning ved at deltage i mindst 16 ugentlige undervisningstimer.  

 Deltager en uddannelsessøgende i mindre end 16 ugentlige undervisningstimer  

 på gymnasiale suppleringskursus og samtidig i een eller flere af de i stk. 1  

 nævnte kursusformer, er kravet om heltidsundervisning opfyldt, hvis det  

 samlede antal ugentlige undervisningstimer er mindst 20.
§ 5.  Styrelsen godkender en uddannelse, der består af  

 lønnede og ulønnede perioder, som støtteberettigende i de ulønnede perioder  

 af et støtteår, hvis de udgør mindst 1 sammenhængende måned.
Er de lønnede  

 perioder af et støtteår af mindre end 3 måneders varighed, er uddannelsen  

 støtteberettigende i hele året.
 § 6.  Uddannelsessøgende kan ikke få  

 uddannelsesstøtte, når de under uddannelse i udlandet får uddannelsesstøtte  

 efter uddannelseslandets regler herom.
 Stk. 2.  Uddannelsessøgende, der får hjæp til  

 uddannelsen i henhold til reglerne i § 42, stk. 1, i lov om social bistand,  

 kan ikke få studielån og statsgaranti for lån i et pengeinstitut.
Særlige bestemmelser for udlændinge § 7.  Styrelsen giver uddannelsesstøtte til  

 uddannelsessøgende, der ikke er danske statsborgere, til uddannelser i  

 Danmark, når § 8.  Styrelsen kan i øvrigt give uddannelsesstøtte  

 til uddannelsessøgende, der ikke er danske statsborgere, til uddannelser i  

 Danmark, når de umiddelbart før ansøgningstidspunktet har haft sammenhængende  

 ophold i Danmark i 2 år eller derover med mindst halvtids erhvervsarbejde.
 Stk. 2.  Med erhvervsarbejde sidestilles:
 Stk. 3.  Hvis erhvervsarbejdet ikke har været  

 sammenhængende eller ikke har ligget umiddelbart før ansøgningstidspunktet,  

 har en uddannelsessøgende dog adgang til uddannelsesstøtte, hvis de  

 mellemliggende perioder har været af følgende art:
 § 9.  Styrelsen kan for andre udlændinge end  

 statsborgere fra de øvrige nordiske lande se bort fra kravene i § 7 og § 8,  

 hvis der foreligger ganske særlige tilknytningsforhold til Danmark.  

 Familietilknytning i form af ægteskab med en dansk statsborger eller børn med  

 en dansk statsborger kan indgå i vurderingen, men er ikke i sig selv  

 udslaggivende.
§ 10.  Statsborgere fra de øvrige nordiske lande og  

 uddannelsessøgende, som er udenlandske statsborgere, og som tilhører det  

 danske mindretal i Sydslesvig, kan ikke få uddannelsesstøtte, hvis de under  

 uddannelsen får støtte fra hjemlandet.
Udlændinge i øvrigt har ikke ret til  

 at få uddannelsesstøtte, hvis de gennemgår en uddannelse, der giver adgang  

 til uddannelsesstøtte efter hjemlandets regler.
 Stk. 2.  Uddannelsessøgende, der er omfattet af § 7, nr.  

 5, kan få uddannelsesstøtte til støtteberettigende uddannelser uden for  

 Danmark under samme betingelser som danske statsborgere.
Tiden for støtte § 11.  Uddannelsessøgende i videregående uddannelser  

 kan højst få stipendium og studielån i indtil 1 år efter den sædvanlige  

 studietids ophør.
 Stk. 2.  Ved opgørelsen af studietiden for en  

 igangværende uddannelse medregnes indskrivningsperioder ved tidligere  

 afsluttede eller afbrudte, støtteberettigende videregående uddannelser,  

 selvom der ikke har været ydet støtte.
 Stk. 3.  Styrelsen kan bestemme, at støttetiden kan  

 forlænges eller tidligere indskrivningsperioder ikke medregnes i studietiden  

 på grund af sygdom, fødsel, aftjening af værnepligt, udførelse af  

 videnskabeligt arbejde, rådsarbejde eller andre særlige forhold.
 Stk. 4.  Afgørelser i henhold til stk. 3 kan efter  

 styrelsens bestemmelse træffes af uddannelsesinstitutionen.
 § 12.  Uddannelsessøgende, der før den 15. marts 1988,  

 har påbegyndt en videregående uddannelse kan få statsgaranti for lån i indtil  

 1 år ud over det tidsrum, for hvilket stipendiestøtte er eller kunne være  

 opnået efter § 11. I forbindelse med afslutningen af en uddannelse kan  

 garantien ydes i endnu højst 1 år.
Stk. 2.  Får en uddannelsessøgende lån efter stk. 1 i en  

 del af støtteperioden, kan styrelsen godkende, at indtægten for denne periode  

 ikke medregnes i egenindkomsten.
De i lovens § 8 fastsatte beløb nedsættes  

 forholdsmæssigt.
 Stk. 3.  Afgørelser i henhold til stk. 1 kan efter  

 styrelsens bestemmelse træffes af uddannelsesinstitutionen.
Beregning af støtte § 13.  Støtteperioden er den del eller de dele af  

 støtteåret, hvori den uddannelsessøgende er støtteberettiget, jf. lovens § 7.  

 Uddannelsessøgende, som afslutter eller afbryder uddannelsen i juni måned, er  

 dog støtteberettigede indtil støtteårets udgang.
Stk. 2.  Er støtteperioden kortere end støtteåret,  

 nedsættes støttebeløbet forholdsmæssigt.
De i lovens § 8 fastsatte beløb  

 nedsættes tilsvarende.
Støtte kan ikke fås for mindre end 1 måned.
 Stk. 3.  Dele af støtteåret, der ligger forud for  

 uddannelsens begyndelse eller efter dens ophør, indgår efter styrelsens  

 bestemmelse ikke i støtteperioden.
 § 14.  En uddannelsessøgende er hjemmeboende, når  

 vedkommende i folkeregistret står tilmeldt den ene eller begge forældres  

 adresse.
 Stk. 2.  En uddannelsessøgende, der bor på kostskole,  

 skolehjem eller lignende, er udeboende, uanset med hvilken adresse  

 vedkommende er tilmeldt folkeregistret.
§ 15.  Ved opgørelsen af egenindkomsten medregnes den  

 uddannelsessøgendes samlede indkomst i støtteperioden, jf. § 13, stk. 1, uden  

 fradrag (bruttoindkomst), uanset hvornår beløbet udbetales.
Udenlandsk  

 indkomst, der ikke er skattepligtig i Danmark, og indkomst på Færøerne og  

 Grønland medregnes ligeledes.
Stk. 2.  I indkomst fra selvstændig erhvervsvirksomhed  

 kan fradrages udgifter, der er forbundet med at erhverve, sikre og  

 vedligeholde indkomsten.
Et eventuelt underskud fra virksomheden kan ikke  

 modregnes i anden indkomst.
Stk. 3.  I opgørelsen fradrages stipendium efter lovens  

 §§ 2 og 5, løbende udbetalinger i henhold til lov om arbejdsskadeforsikring  

 og lov om erstatningsansvar, løbende udbetalinger fra børnepension, samt  

 forældres bidrag til dækning af børns underhold.
Endvidere fradrages legater,  

 givet med uddannelsesformål for øje, renter af beløb opsparet i henhold til  

 lov om uddannelsesopsparing, lejeværdi af egen bolig og tilskud til  

 tilbagebetaling af statsgaranterede studielån i henhold til den til enhver  

 tid gældende lovgivning herom.
Styrelsen kan godkende andre særlige fradrag.
Stk. 4.  I opgørelsen af nettoformuen i henhold til  

 lovens § 8, stk. 2, medregnes den uddannelsessøgendes formue på Færøerne, i  

 Grønland og i udlandet.
Formue i fast ejendom opgøres på grundlag af  

 ejendomsværdien med eventuel årsregulering/årsomvurdering pr. 31. december  

 forud for støtteåret.
I opgørelsen af nettoformuen fradrages  

 engangsudbetalinger i henhold til lov om arbejdsskadeforsikring og lov om  

 erstatningsansvar, samt beløb opsparet i henhold til lov om  

 uddannelsesopsparing.
Styrelsen kan godkende andre særlige fradrag.
Styrelsen  

 kan endvidere bestemme, at båndlagt kapital fradrages ved opgørelsen af  

 nettoformuen.
 Stk. 5.  Hvis netteformuen er ændret væsentligt ved  

 støtteperiodens begyndelse, jf. § 13, stk. 1, kan styrelsen efter ansøgning  

 opgøre nettoformuen på dette tidspunkt, jf. dog stk. 4, 2. pkt.
 § 16.  Er betingelserne for en forhøjelse af  

 egenindkomstgrænsen på grund af egne børn, jf. lovens § 8, stk. 1, tilstede i  

 en del af støtteperioden, gives forhøjelsen for hele støtteperioden.
§ 17.  Når egenindkomsten er højere end fribeløbet,  

 jf. lovens § 8, stk. 1, nedsættes stipendium og studielån med det  

 overskydende beløb.
Nedsættelsen sker med halvdelen i stipendium og halvdelen  

 i studielån, så længe der er både stipendium og studielån.
Derefter sker  

 nedsættelsen krone for krone i stipendium eller studielån alene.
Stk. 2.  Supplerende studielån til 18-årige  

 uddannelsessøgende i medfør af lovens § 9, stk. 4, nedsættes altid først  

 krone for krone med det beløb, egenindkomsten overstiger fribeløbet.
Når der  

 ikke er mere supplerende lån, sker nedsættelsen efter reglerne i stk. 1.
 Stk. 3.  Nedsættelse efter stk. 1 og 2 sker altid, som  

 om der er søgt størst muligt studielån.
 § 18.  For uddannelsessøgende, der ikke er fyldt 19  

 år, beregnes stipendium på grundlag af den uddannelsessøgendes egenindkomst  

 og af forældrenes socialindkomst for 1988 med et tillæg på 6,6 pct., jf.  

 lovens §§ 9 og 9 a.
Stk. 2.  Styrelsen kan efter ansøgning fastsætte et  

 andet beregningsgrundlag end forældrenes socialindkomst, hvis forældrenes  

 bruttoindkomst, på grund af længerevarende arbejdsløshed, langvarig sygdom,  

 konkurs, betalingsstandsning eller andre særlige forhold, eller forældrenes  

 overgang til pension eller efterløn, er faldet væsentligt i forhold til den  

 bruttoindkomst, som indgår i socialindkomsten.
Dette beregningsgrundlag  

 fastsættes for den del af støtteperioden, der ligger efter tidspunktet for  

 indkomstnedgangen, på grundlag af forældrenes forventede bruttoindkomst i  

 perioden og efter styrelsens bestemmelse med de fradrag, tillæg og den  

 formue, som indgår i socialindkomsten.
Fradrag og tillæg forhøjes med 6,6  

 pct.
Formueændringer vil ikke i almindelighed give anledning til ændringer i  

 grundlaget for støtteberegningen.
 Stk. 3.  Er betingelserne for søskendefradrag i henhold  

 til lovens § 9, stk. 2, opfyldt i en del af støtteperioden, gives fradraget  

 for hele støtteperioden.
 § 19.  Forældrenes socialindkomster sammenlægges, når  

 begge forældre lever, er gift med hinanden og ikke separerede.
Stk. 2.  Er forældrene ikke gift med hinanden, eller er  

 de separeret, tages kun socialindkomsten for den af forældrene, der senest  

 har haft forældremyndigheden alene, i betragtning.
Har ingen af forældrene  

 haft forældremyndigheden alene, tages socialindkomsten i betragtning for den  

 af forældrene, den uddannelsessøgende ved støtteperiodens begyndelse er  

 nærmest knyttet til.
 Stk. 3.  Lever kun den ene af forældrene, kan styrelsen  

 se bort fra dennes socialindkomst, hvis det godtgøres, at den  

 uddannelsessøgende gennem en meget lang årrække ikke har haft kontakt med  

 denne, og støtte har været eller ville være blevet tildelt på grundlag af  

 afdødes socialindkomst.
§ 20.  Styrelsen beregner indkomst for forældre, der i  

 indkomståret 1986 var bosat på Færøerne eller i Grønland.
Indkomsten  

 fastsættes på grundlag af forældrenes formue og skattepligtige indkomst i  

 indkomståret med tillæg på 6,6 pct., for Færøerne med fradrag af private  

 renteudgifter med tillæg på 6,6 pct.
Stk. 2.  For forældre, der i det i stk. 1 nævnte  

 indkomstår var bosat i udlandet med formue og indkomst, der ikke er  

 skattepligtig i Danmark, fastsættes et støtteberegningsgrundlag efter  

 principperne for dannelse af socialindkomsten for 1988 med et tillæg på 6,6  

 pct.
Det samme gælder, hvis forældrene i indkomståret havde skattefri  

 indtægter i Danmark eller i udlandet.
 Stk. 3.  Den uddannelsessøgende skal give de oplysninger  

 om forældrenes indkomst og formue, der er nødvendige for fastsættelsen af  

 indkomstgrundlaget.
 Stk. 4.  Indtægter m.v. i udenlandsk valuta omregnes til  

 danske kroner på grundlag af et gennemsnit af de valutakurser, der er  

 noterede i København i indkomståret.
 § 21.  Har en uddannelsessøgende fået hel eller delvis  

 fritagelse for betaling af opholdsudgifter, nedsættes stipendiebeløbet med  

 13.800 kr. årligt for gratis kost og logi og med 6.300 kr. årligt for gratis  

 kost alene.
Ansøgning om og udbetaling af støtte § 22.  En uddannelsessøgende kan ansøge om  

 uddannelsesstøtte for højst et støtteår ad gangen.
Ansøgningsskema afleveres  

 til uddannelsesinstitutionen senest den 1. maj i støtteåret.
§ 23.  En uddannelsessøgende kan i løbet af støtteåret  

 søge om ændring af tildelt støtte.
Ansøgning afleveres på særligt skema til  

 uddannelsesinstitutionen senest den 1. juni i støtteåret.
 Stk. 2.  Ændring kan søges, hvis:
 § 24.  Uddannelsessøgende ved uddannelser i udlandet  

 skal aflevere ansøgningsskema, jf. § 22 og § 23, direkte til styrelsen.
 § 25.  Stipendier og studielån udbetales forud i  

 månedlige rater på postgirokonto eller til konto i pengeinstitut i Danmark.  

 Første rate af studielån udbetales dog tidligst, når lånebeviset er  

 underskrevet og modtaget i styrelsen.
 Stk. 2.  Et lånetilsagn bortfalder normalt, hvis  

 lånebeviset ikke er tilbagesendt til styrelsen senest den 10. juni i  

 støtteåret.
Stk. 3.  Stipendium, der udgør mindre end 1.200 kr. for  

 et helt støtteår, udbetales ikke.
Det samme gælder studielån og statsgaranti  

 til optagelse af lån i pengeinstitutter.
Regulering af stipendium og studielån og  

 tilbagebetaling af for § 26.  Stipendium reguleres, hvis den  

 uddannelsessøgende i støtteperioden:
Stk. 2.  Regulering sker fra udgangen af den måned, hvor  

 ændringen er sket.
Ved flytning den 1. i en måned regnes ændringen fra denne  

 dato.
 Stk. 3.  Lån, der er ydet i medfør af lovens § 9, stk.  

 4, ophører fra udgangen af den måned, hvori den uddannelsessøgende fylder 19  

 år.
 § 27.  Stipendium og studielån bortfalder, hvis den  

 uddannelsessøgende i støtteperioden:
Stk. 2.  Stipendium og studielån bortfalder fra den 1. i  

 en måned, hvis ændringens sker fra dette tidspunkt og ellers fra månedens  

 udgang.
Bortfald efter stk. 1, nr. 4 og 5, sker efter styrelsens nærmere  

 bestemmelse.
 § 28.  Stipendium og studielån, der er udbetalt for  

 perioden efter, at de i § 27 nævnte ændringer får virkning, skal  

 tilbagebetales og forrentes efter reglerne i lovens § 13.
 § 29.  Stipendium, studielån og statslån, der skal  

 tilbagebetales i henhold til § 28 og lovens § 12, stk. 2 og 4, skal  

 tilbagebetales straks.
Stk. 2.  Styrelsen kan bestemme, at gælden  

 tilbagebetales over en periode, der normalt ikke må overstige 5 år.
Perioden  

 fastsættes under hensyn til gældens størrelse.
Flere krav om tilbagebetaling  

 opgøres samlet, selvom kravene vedrører flere støtteår.
Den månedlige ydelse  

 kan kun i særlige tilfælde være mindre end 200 kr.
Stk. 3.  Styrelsen kan bestemme, at den  

 uddannelsessøgende skriftligt anerkender gælden, herunder dens tilblivelse og  

 størrelse.
Styrelsen kan endvidere bestemme, hvorledes indbetalte beløb  

 fordeles på renter, hovedstol og eventuelle omkostninger.
 Stk. 4.  Stk. 2 og 3 finder også anvendelse på  

 tilbagebetaling af gæld opstået før 1. august 1988.
Tilbagebetaling af studielån og statslån,  

 der er tildelt i årene § 30.  Tilbagebetaling af studielån og statslån  

 begynder 1 år efter uddannelsestidens ophør, dog tidligst 1. august.
Stk. 2.  Uddannelsestiden er det tidsrum, en  

 uddannelsessøgende gennemgår offentlig anerkendte uddannelser, ulønnede eller  

 lønnede, af mindst 3 måneders sammenhængende varighed og tilrettelagt på  

 heltidsbasis.
Uddannelsestiden betragtes ikke som ophørt, når den  

 uddannelsessøgende inden for 15 måneder efter, at en uddannelse er afsluttet,  

 påbegynder en anden uddannelse, som kan medregnes i uddannelsestiden.  

 Tilsvarende gælder, når en afbrudt uddannelse genoptages inden for den nævnte  

 frist.
 Stk. 3.  Styrelsen kan bestemme, at en låntagers  

 uddannelsestid skal betragtes som ophørt, når låntager ikke længere kan anses  

 for at være studieaktiv, selvom uddannelsen ikke er afsluttet eller afbrudt.
§ 31.  Styrelsen fastsætter på lånebeviset, i hvilke  

 tilfælde gælden forfalder til omgående indfrielse.
På lånebeviset fastsættes  

 endvidere vilkår om lånets tilbagebetaling og eventuel tvangsinddrivelse,  

 herunder om indbetalte beløbs fordeling på renter, hovedstol og eventuelle  

 omkostninger.
 Stk. 2.  Tilbagebetaling af studielån og statslån med  

 påløbne renter sker med lige store ydelser hver anden måned.
Stk. 3.  Betalingen sker over en periode, der fastsættes  

 på grundlag af gældens størrelse.
Perioden udgør mindst 7 år og højst 15 år.  

 Ydelsen skal udgøre mindst 200 kr.
 § 32.  Styrelsen kan efter ansøgning give lempelser i  

 tilbagebetalingsvilkårene eller give udsættelse med tilbagebetaling, hvis  

 låntager på grund af arbejdsløshed, sygdom, værnepligt, store afdragsbyrder  

 på anden studiegæld eller andre særlige omstændigheder ikke kan overholde  

 tilbagebetalingsordningen.
Statsgaranti for lån i pengeinstitutter § 33.  Låntager træffer inden for støtteperioden  

 aftale med et pengeinstitut om oprettelse af lånet.
Gældsbeviset skal normalt  

 være underskrevet senest 1 måned efter udstedelse af garantierklæringen.
 Stk. 2.  Der må normalt ikke ske udbetaling på et lån,  

 når betingelserne for støtte i henhold til lovens § 7 ikke længere er  

 opfyldt, jf. § 6, stk. 2.
 Stk. 3.  Styrelsen fastsætter fremgangsmåden ved  

 oprettelse af lånet samt ved misligholdelse og godkender de formularer, der  

 anvendes ved oprettelse og tilbagebetaling af lånet.
 § 34.  Tilbagebetaling i henhold til lovens § 17, stk.  

 1, nr. 1, udsættes, hvis låntager senere påbegynder eller genoptager en  

 offentlig anerkendt uddannelse, ulønnet eller lønnet, af mindst 3 måneders  

 sammenhængende varighed og tilrettelagt på heltidsbasis.
 Stk. 2.  Styrelsen kan efter ansøgning udsætte  

 tilbagebetalingen, hvis låntager, på grund af arbejdsløshed, sygdom,  

 værnepligt, store afdragsbyrder på anden studiegæld eller andre særlige  

 omstændigheder, ikke kan indgå en tilbagebetalingsordning.
Stk. 3.  Styrelsen kan bestemme, at tilbagebetalingen  

 skal begynde før det i lovens § 17, stk. 1, nr. 1, fastsatte tidspunkt, når  

 låntager ikke længere kan anses for at være studieaktiv.
Garantien ophører i  

 så fald senest 15 år efter, at tilbagebetaling skal påbegyndes.
 Stk. 4.  Afvigelser fra tilbagebetalingsaftalen kan  

 efter styrelsens bestemmelse aftales mellem låntager og pengeinstituttet, jf.  

 dog lovens § 17, stk. 1, nr. 2.
 § 35.  Bestemmelserne i lovens § 16, stk. 2, og § 17,  

 stk. 1, nr. 1, om tidspunktet for påbegyndelsen af tilbagebetalingen af  

 statsgaranterede lån og om garantiperiodens ophør finder også anvendelse for  

 statsgaranterede lån optaget efter den tidligere uddannelsesstøttelovgivning.
§ 36.  Pengeinstituttet afgiver årligt inden den 1.  

 februar til styrelsen en opgørelse over hver låntagers statsgaranterede  

 studiegæld pr. 31. december i det foregående kalenderår.
Indberetningen skal  

 gives i en form, der er egnet til elektronisk databehandling, og skal for  

 hver studielånskonto, låntager har i pengeinstituttet, indeholde oplysning  

 om:
Oplysningspligt § 37.  En uddannelsessøgende skal straks give  

 oplysning, når den uddannelsessøgende i støtteperioden:
 Stk. 2.  Oplysninger skal gives til styrelsen eller til  

 uddannelssesinstitutionen efter styrelsens nærmere bestemmelse.
 Stk. 3.  Uddannelsessøgende, der har fået studielån,  

 statslån eller statsgaranteret lån, skal give styrelsen meddelelse om  

 uddannelsens afslutning eller afbrydelse.
 Administration m.v.
§ 38.  Styrelsen varetager administrationen af  

 statslån, der er ydet efter den tidligere uddannelsesstøttelovgivning.
Lån  

 ydet i henhold til lov nr. 262 af 4. januar 1970 forrentes med 1 pct. over  

 diskontoen.
Forrentningen begynder normalt fra det tidspunkt, den  

 uddannelsessøgende ikke længere anses for berettiget til at opnå  

 uddannelsesstøtte, herunder statsgaranti for lån i pengeinstitutter.  

 Tilbagebetalingen begynder normalt et år efter uddannelsens afslutning eller  

 afbrydelse, jf. reglerne i § 30, stk. 2 og 3.
§ 39.  Styrelsen fastsætter frister for indbetalinger  

 og meddelelser og udarbejder skemamateriale.
Styrelsen kan kræve de  

 oplysninger, der er nødvendige for støttetildeling, kontrol af egenindkomst,  

 tilbagebetaling af lån m.v. og administrationen i øvrigt.
 Stk. 2.  Styrelsen fastsætter, i hvilket omfang  

 oplysninger skal gives skriftligt.
 § 40.  Styrelsen fastsætter regler for den enkelte  

 uddannelsesinstitutions bistand ved støttetildelingen.
 Ikrafttræden m.v.
 § 41.  Bekendtgørelsen træder i kraft den 1. august  

 1988.
 Stk. 2.  Bestemmelsen i lovens § 13, stk. 2, er trådt i  

 kraft fra den 1. august 1987.
 Stk. 3.  Bekendtgørelse nr. 159 af 31. marts 1987 om  

 uddannelsesstøtte ophæves.
