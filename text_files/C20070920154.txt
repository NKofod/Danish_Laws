Tinglysningsafgift  indskud af fast  

 ejendom i selskaber mv. - præcisering af praksis Ved tinglysning af ejerskifte i forbindelse med  

 indskud af fast ejendom i et selskab, skal der som udgangspunkt betales  

 tinglysningsafgift i h.t. tinglysningsafgiftslovens § 4.
 Ved indskud af fast ejendom i et selskab i  

 forbindelse med selskabers m.v. fusion, fission, omdannelse eller tilførsel  

 af  

 aktiver, er tinglysning af adkomstændringen omfattet af afgiftsnedsættelsen i  

 tinglysningsafgiftslovens § 7, stk. 1, såfremt visse betingelser er opfyldt  

 ved  

 anmeldelsen til tinglysning.
 Ved vurderingen af hvorvidt betingelserne for  

 afgiftsnedsættelsen er opfyldt, lægges alene vægt på ændringer i de tinglyste  

 forhold.
 Det er derfor den i tingbogen registrerede  

 adkomsthaver, som anses for at være den indskydende selskab/person, og den  

 ifølge tingbogen nye adkomsthaver, anses som modtagende selskab.
 Indskydes ejendommen af en person/selskab i et  

 andet selskab m.v., efter reglerne om fusion, fission, virksomhedsomdannelse  

 eller tilførsel af aktiver, er tinglysning af adkomstændringen således  

 omfattet  

 af afgiftsnedsættelsen i § 7, stk. 1, når den indskydende person/selskab er  

 identisk med den tinglyste adkomsthaver og de øvrige betingelser om bl.a.  

 vederlagets sammensætning m.m., er opfyldt.
 Eksempel:
 A ejer en udlejningsejendom som overdrages til B  

 A/S, der er et ejendomsinvesteringsselskab, men skødet tinglyses ikke.
Investeringsselskabet B A/S indskyder  

 efterfølgende ejendommen i et datterselskab D A/S efter reglerne om tilførsel  

 af aktiver.
B A/S vederlægges udelukkende med aktier i D A/S.
Dette skøde  

 tinglyses med A´s tiltrædelse af overdragelsen mellem B A/S og D A/S.
Selvom B A/S ifølge skødet er indskydende  

 selskab og D A/S er modtagende selskab, er den registrerede adkomstændring  

 fra  

 A til D A/S.
Denne adkomstændring opfylder ikke betingelserne i § 7, om  

 tilførsel af aktiver, og tinglysningen heraf er derfor omfattet af § 4.
 I henhold til § 4 beregnes afgiften som 0,6 % af  

 købesummen - dog af seneste offentliggjorte ejendomsværdi, hvis denne er  

 højere  

 end købesummen - tillagt den faste afgift på 1.400 kr.
