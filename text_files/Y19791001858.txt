 Forbrugerombudsmanden udtalte på grund af udtalelser fra  

 erhvervsorganisationer, at det må anses for vildledende og i strid med  

 markedsføringslovens § 2, stk. 1 at markedsføre et produkt som  

 »kaffe«, når det udover bønner eller bær fra kaffetræet også  

 indeholder andre levnedsmidler, at markedsføre kaffe som hidrørende  

 fra et bestemt land, samt at markedsføre en kaffe som en bestemt  

 kaffeblanding, medmindre der i blandingen forefindes kaffe fra det angivne  

 land i så tilstrækkelige mængder, at blandingen tydeligt bærer præg heraf.
 Betegnelsen Kaffe.
På foranledning for Foreningen af Danske Kaffebrænderier tog FO flere  

 spørgsmål inden for markedsføringen af kaffe op til nærmere overvejelse.
De  

 behandlede spørgsmål var følgende:
1. Er det vildledende at betegne et produkt kaffe, når produktet udover  

 bønner eller bør fra kaffetræet også indeholder andre levnedsmidler,  

 Hovedsagelig kornprodukter.
Det var i den forbindelse forudsat, at den  

 pågældende vare blev solgt under betegnelsen kaffe, og at det på pakningen  

 udtrykkeligt var oplyst, hvilke andre bestanddele varen bestod af.
Det  

 bemærkes herved, at salg af en vare under betegnelsen kaffe uden oplysning  

 om, at varen også indehold andre bestanddele, efter FO's opfattelse klart er  

 vildledende.
 2. Hvilke krav kan der stilles til en kaffe, der markedsføres som  

 hidrørende fra et bestemt kaffeproducerende land f.eks.  

 »Kenyakaffe«.
 3. krav kan der stilles til en kaffe, der markedsføres som en bestemt  

 kaffeblanding, f.eks. »Javablanding«.
 De rejste spørgsmål blev sendt til udtalelse i Grosserer-Societetet,  

 Provinshandelskammeret, Butikshandelens Fællesråd, Dansk Organisation af  

 Detailhandelskæder og Fællesforeningen for Danmarks Brugsforeninger, og alle  

 de adspurgte organisationer var vedrørende det første spørgsmål af den  

 opfattelse, at et produkt, der betegnes kaffe, alene må være fremstillet af  

 bønner eller bær fra kaffetræet, og at det er vildledende at betegne et  

 produkt kaffe, når produktet herudover også indeholder andre levnedsmidler.
Vedrørende det andet spørgsmål gav alle de adspurgte  

 organisationer udtryk for, at en kaffe, der markedsføres som hidrørende fra  

 en bestemt kaffeproducerende land, alene må bestå af bønner fra det angivne  

 land.
Dog havde en enkelt af de af Grosserer-Societetet adspurgte foreninger  

 en afvigende opfattelse vedrørende dette spørgsmål, idet denne forening  

 fandt, at det er tilstrækkeligt, at blandingen indeholder en væsentlig andel  

 kaffe fra det kaffeproducerende land, der henvises til i markedsføringen.
 vedrørende det tredie spørgsmål var alle de adspurgte  

 organisationer af den opfattelse, at det er en betingelse, at der i  

 blandingen forefindes kaffe fra det angivne land i et sådant omfang, at  

 blandingens smag tydeligt præges deraf .
 Udover indhentelse af udtalelser fra de nævnte organisationer blev de  

 rejste spørgsmål drøftet med Statens Husholdningsråd, Dansk Varedeklarations  

 Nævn (nu Dansk Vare Fakta Nævn) samt Statens Levnedsmiddelinstitut.
 På baggrund af de indhentede kommentarer udtalte FO, at det må anses for  

 vildledende og således i strid med markesføringslovens § 2, stk. 1, at  

 markedsføre et produkt under betegnelsen kaffe, når produktet udover bønner  

 eller bær fra kaffetræet også indeholder andre levnedsmidler,  at  

 markedsføre en kaffe som hidrørende fra et bestemt kaffeproducerende land,  

 såfremt kaffen også består af bønner fra andre lande, samt  at  

 markedsføre en kaffe som en bestemt kaffeblanding, medmindre der i blandingen  

 forefindes kaffe fra det angivne land i tilstrækkelig mængde til, at  

 blandingens smag tydeligt præges heraf.
I tilslutning til det anførte kan oplyses, at det for tiden er under  

 overvejelse i institutionen, om det under visse betingelser kan anses for  

 foreneligt med markedsføringsloven at bruge ordet kaffe kaffe som led i  

 betegnelsen af produkter, som for en dels vedkommende ikke er bønner eller  

 bær fra kaffetræet. 1978-321-549 (* 1) Offentliggjort i Forbrugerombudsmandens årsberetning 1979-1980, side  

 89.
