En kommune udsendte i 1980 forslag til bidrag vedrørende fortovsanlæg.  

 Arbejdet blev delvist udført og i 1985 blev resten opgivet, hvorefter  

 kommunen afsagde endelig kendelse for det udførte arbejde.
Ministeriet fandt,  

 at grundejerne måtte kunne gå ud fra, at kommunen havde opgivet at opkræve  

 bidrag.
 I brev af 28. marts 1985 har De klaget over, at A kommune har truffet  

 beslutning om at pålægge vejbidrag til anlæg af fortov ud for Deres ejendomme  

 ved den offentlige vej, T-vej.
 De har bl.a. anført, at bidragene ikke er pålignet i overensstemmelse med  

 vejbidragslovens regler, og at kravet må være forældet.
Det fremgår af sagen, at kommunen den 24. april 1980 meddelte ejerne, at  

 forslag til bidrag vedrørende fortovsanlæg var fremlagt.
Anlægget var først  

 tænkt udført ud for i alt fire ejendomme, men blev i sommeren 1980 udført  

 alene ud for to ejendomme, fordi kommunen afventede bebyggelsen af de to  

 øvrige ejendomme.
Den 6. februar 1985 traf kommunen beslutning om at pålægge  

 bidrag særskilt for bl.a.
Deres ejendom på grundlag af, at fortovsstrækningen  

 kun var udført ud for to ejendomme.
Vejbidragsloven fastsætter ikke, hvor lang tid der må gå mellem kommunens  

 foreløbige beslutning og dens endelige beslutning om vejbidrag.
Grundejerne  

 må efter ministeriets opfattelse kunne forvente, at den endelige beslutning  

 sker hurtigst muligt efter den foreløbige.
Når der er gået så lang tid som i  

 denne sag inden den endelige beslutning, uden at ejerne har været underrettet  

 om grunden til udsættelsen, må de kunne gå ud fra, at kommunen har opgivet at  

 påligne bidragene.
Ministeriet har derfor meddelt kommunen, at bidragene ikke  

 bør opkræves.
 Offentliggjort i VEJLOVE udgivet af DAFOLO.
