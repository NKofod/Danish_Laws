Udtalt, at bistandslovens § 108, stk. 2, tillægger lederen af et  

 amtskommunalt forsorgshjem en selvstændig kompetence til at træffe beslutning  

 om, hvilke konkrete personer der skal optages på hjemmet.
Denne bestemmelse  

 er et eksempel på en fravigelse af den kommunale styrelseslov, der generelt  

 tillægger kompetencen til kommunalbestyrelsen (udvalg, borgmester) og ikke  

 til en bestemt gruppe kommmunalt ansatte.
 Da fravigelse af den kommunale styrelseslov kræver udtrykkelig  

 lovhjemmel, jf. lovens § 1, stk. 2, kan der ikke foretages udvidende  

 fortolkning af bistandlovens § 108, stk. 2. Lederen af et amtskommunalt  

 forsorgshjem kan således ikke på andre områder end det direkte i bestemmelsen  

 omhandle have en af amtsrådet uafhængig kompetence.
 Der er således intet til hinder for, at amtsrådet med respekt af  

 lederens særlige ret efter § 108, stk. 2, i bistandsloven vedtager generelle  

 bestemmelser for optagelse i et amtskommunalt forsorgshjem, forudsat at der  

 ikke herved udelukkes nogen del af personkredsen i bistandslovens § 105 fra  

 at søge optagelse.
 I skrivelse af 21. december 1987 har De, der er medlem af Københavns  

 Amtsråd anmodet Indenrigsministeriet om at besvare nogle spørgsmål vedrørende  

 kompetenceforhold ved et af Københavns Amtskommune oprettet, eget og drevet  

 forsorgshjem.
 Indenrigsministeriet har, som meddelt Dem ved skrivelse af 30. december  

 1987, indhentet en udtalelse fra Socialministeriet.
 Indenrigsministeriet skal herefter vejledende udtale føgende:
 Efter § 1, stk. 2, i lov om kommunernes styrelse finde lovens bestemmelser  

 anvendelse på alle forhold i den kommunale styrelse, medmindre andet er  

 særlig hjemlet i lovgivningen.
 Efter Indenrigsministeriets opfattelse er det utvivlsomt, at der i § 108,  

 stk. 2, i bistandsloven er tillagt lederen af et amtskommunalt forsorgshjem  

 en selvstndig kompetence til at træffe beslutning om, hvilke konkrete  

 personer der skal optages på hjemmet.
 Bistandslovens § 108, stk. 2, er eksempel på en fravigelse af den  

 kommunale styrelseslovgivning, der generelt tillægger komptencen til de  

 kommunalpolitiske organer - kommunalbestyrelse, udvalg, borgmester - og ikke  

 til en bestemt gruppe kommunalt ansatte.
 En fravigelse af den kommunale styrelseslov kræver udtrykkelig lovhjemmel,  

 hvorfor der efter Indenrigsministeriets opfattelse ikke kan foretages en  

 udvidende fortolkning af bistandslovens § 108, stk. 2, således at lederen af  

 et amtskommunalt forsorgshjem ikke på andre områder end det direkte i  

 bestemmelsen omhandlede kan have en af amtsrådet (det pågældende stående  

 udvalg) uafhængig kompetence.
 Heraf følger bl.a., at de kompetente kommunalpolitiske organer har de  

 sædvanlige muligheder for at fastsætte regler om udøvelse af  

 forvaltningskompetence og faktisk forvaltningsvirksomhed over for en leder af  

 et forsorgshjem, forudsat at dette sker med respekt af denness særlige ret  

 efter bistandslovens § 108, stk. 2.
Efter Indenrigsministeriets opfattelse er der således intet til hinder  

 for, at amtsrådet eller social- og sundhedsudvalget vedtager generelle  

 bestemmelser for optagelse i et amtskommunalt forsorgshjem.
Dog kan der ikke  

 vedtages regler, der udelukker nogen del af personkredsen i bistandslovens §  

 105 fra at søge optagelse i et forsorgshjem m.v.
Endvidere må konkrete sager  

 afgøres af hjemmets leder i overenssstemmelse med den ovenfor nævnte  

 bestemmelse i bistandslovens § 108, stk. 2.
Med venlig hilsen Kristin Balle Indenrigsministeriets afgørelser og udtalelser om kommunale forhold 1988  

 8.3.
