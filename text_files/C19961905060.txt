INDHOLD INDLEDNING 1. Der er den 3. juli 1995 indgået en konvention om  

 social sikring mellem Danmark og Israel.
Konventionen træder i kraft den 1.  

 april 1996.
 Ved konventionen er der indgået aftale om koordinering af anvendelse af de  

 to landes lovgivning om social sikring inden for de lovområder, som  

 konventionen vedrører.
 Konventionen sikrer, at de personer, som omfattes af konventionen, bliver  

 omfattet af lovgivningen i de to lande på lige vilkår, med mindre andet  

 bestemmes i særlige regler herom.
 Konventionen giver bedre muligheder for tilkendelse og udbetaling af  

 pension, der er optjent ret til i de to lande, når der er bopæl i et af  

 landene.
Der er til konventionen indgået en administrativ aftale om gennemførelse  

 af konventionen.
Den administrative aftale træder i kraft samtidig med  

 konventionen.
Konventionen og den administrative aftale er optrykt som bilag  

 til denne vejledning.
Desuden er der udarbejdet en blanketsamling, som skal anvendes ved  

 administration af konventionen.
En oversigt over blanketterne og deres  

 anvendelse er optrykt som bilag.
ALMINDELIGE BESTEMMELSER - DEFINITIONER - KONVENTIONENS AFSNIT I Område - Konventionens art. 1, bogstav b) 2. Konventionen anvendes inden for dansk og israelsk  

 område.
 Ved dansk område forstås efter konventionen Danmark med undtagelse af  

 Grønland og Færøerne.
 Ved israelsk område forstås Staten Israels territorium.
Lovgivning - Konventionens art. 2 3. Konventionen finder for Danmarks vedkommende  

 anvendelse på lovgivningen om:
Personkreds 4. Konventionen gælder for personer, der er  

 statsborgere i Danmark eller Israel, og for familiemedlemmer og efterladte,  

 der har afledede rettigheder efter en dansk eller israelsk statsborger,  

 uanset disse familiemedlemmers statsborgerskab.
 Konventionen gælder - medmindre andet er bestemt - desuden for flygtninge  

 og statsløse, der har bopæl i et af de to lande.
Ligebehandling - Konventionens art. 4 5. Som udgangspunkt gælder der efter konventionen et  

 almindeligt princip om ligebehandling af statsborgere, flygtninge og  

 statsløse i de to lande ved anvendelse af den del af landenes lovgivning, som  

 er omfattet af konventionen.
HVILKET LANDS LOVGIVNING FINDER ANVENDELSE - KONVENTIONENS AFSNIT II 6. Konventionens afsnit II indeholder bestemmelser om,  

 hvilken af de to landes lovgivning om social sikring en person skal være  

 omfattet af i en given situation.
Hovedregel - Konventionens art. 7, stk. 1 7. Som hovedregel er en person omfattet af  

 lovgivningen i det land, hvor pågældende har bopæl, eller når det drejer sig  

 om socialforsikringsordninger, som ikke er afhængige af bopæl, af  

 lovgivningen i det land, hvor pågældende er beskæftiget, enten som  

 arbejdstager eller som selvstændig erhvervsdrivende.
Bestemmelsen gælder som  

 udgangspunkt, selv om personens bopæl eller arbejdsgiverens hjemsted er i det  

 andet land.
Undtagelser Udsendte arbejdstagere - Konventionens art. 8, bogstav a) - Administrativ  

 aftale art. 4, stk. 1 8. Arbejdstagere, der af en arbejdsgiver med hjemsted  

 i et land bliver udsendt fra dette land til midlertidigt at udføre  

 beskæftigelse i det andet land for arbejdsgiverens regning, forbliver  

 omfattet af lovgivningen i det land, de udsendes fra i indtil 2 år efter  

 udsendelsen.
Til dokumentation af udsendelsesforholdet anvendes en blanket, DK-IL 101.  

 For Danmarks vedkommende attesteres den af Direktoratet for Social Sikring og  

 Bistand.
En israelsk udstationeringsblanket skal forevises de sociale  

 myndigheder i opholdskommunen og ATP.
Forlængelse af udsendelsen - Konventionens art. 8, bogstav a) -  

 Administrativ aftale art. 4, stk. 4 9. Hvis varigheden af det arbejde, som en arbejdstager  

 er udsendt til at varetage, af uforudsete årsager kommer til at overstige 2  

 år, kan landenes myndigheder give samtykke til, at arbejdstageren forbliver  

 omfattet af udsenderlandets lovgivning, indtil arbejdet er afsluttet.
Ansøgning om at forblive omfattet af dansk lovgivning under uforudset  

 forlængelse af en udsendelsesperiode indgives til Direktoratet for Social  

 Sikring og Bistand.
Ansøgningen skal indgives inden udløbet af den  

 oprindelige udsendelsesperiode på 2 år.
 Samtykke indføres i blanket DK-IL 101.
Transportarbejdere - Konventionens art. 8, bogstav b) 10. Arbejdstagere, der hører til det rejsende  

 personale i transportvirksomheder eller luftfartsselskaber med hjemsted i det  

 ene land, forbliver omfattet af dette lands lovgivning ved beskæftigelse i  

 det andet land, uafhængig af beskæftigelsens varighed.
Søfolk mfl. - Konventionens art. 8, bogstav c) 11. Personer, der er beskæftiget på et skib, der fører  

 et af landenes flag, er omfattet af flaglandets lovgivning.
 Personer, der har bopæl på et af landenes område, og som er beskæftiget  

 ved lastning, losning, reparation eller vagt om bord på et skib, der fører et  

 af landenes flag, og som har ophold på det andet lands område, er ved denne  

 beskæftigelse fortsat omfattet af lovgivningen i det land, hvor de har bopæl.
 Det betyder, at personer, der er omfattet af konventionen, og som har  

 bopæl i Danmark, fortsat er omfattet af dansk lovgivning, når de midlertidigt  

 er beskæftiget ved losning, lastning, reparation eller vagt ombord på et  

 israelsk skib under skibets ophold i dansk havn eller danske farvande i  

 øvrigt.
Offentligt ansatte - Konventionens art. 9, stk. 2 12. Arbejdstagere, som er beskæftiget af en offentlig  

 arbejdsgiver, og som er udsendt til beskæftigelse på det andet lands område,  

 er under hele beskæftigelsesperioden omfattet at udsenderlandets lovgivning  

 uden tidsbegrænsning.
Familiemedlemmer - Konventionens art. 8, stk. 2 13. Medfølgende ægtefæller og børn af udstationerede  

 arbejdstagere og rejsende personale i transportvirksomheder eller  

 luftfartsselskaber er omfattet af lovgivningen i udsenderlandet, forudsat at  

 de ikke selv bliver beskæftiget i opholdslandet.
Diplomater mfl. - Konventionens art. 9, stk. 1 14. Konventionen berører ikke personer, der efter  

 Wienerkonventionen om diplomatiske forbindelser eller efter de almindelige  

 principper i folkeretten har særlige privilegier og immuniteter med hensyn  

 til den lovgivning, som er omfattet af konventionen.
 Det betyder, at den fritagelse for at være omfattet af værtslandets  

 lovgivning om social sikring, som gælder efter Wienerkonventionen mv.,  

 fortsat finder anvendelse for diplomater mfl., der af Danmark eller Israel  

 udsendes til disse landes repræsentationer i det andet land.
Aftaler - Konventionens art. 10 - Administrativ aftale art. 4, stk. 4 15. Der kan ved aftale mellem de to lande gøres  

 undtagelser fra den generelle bestemmelse om, hvilket lands lovgivning der  

 finder anvendelse, og fra bestemmelserne i konventionens art. 7. Ansøgning  

 herom skal i Danmark indgives til Direktoratet for Social Sikring og Bistand,  

 som, såfremt der findes grundlag for at give tilladelsen, indhenter samtykke  

 fra den kompetente israelske myndighed.
Denne bestemmelse vil fx kunne anvendes ved udstationering, hvor det på  

 forhånd ligger fast, at udsendelsesperioden overstiger 2 år.
Efter dansk  

 praksis gives der normalt tilladelse til at forblive omfattet af dansk  

 lovgivning ved udsendelse i op til 3 år.
 Som dokumentation for hvilket lands lovgivning, der finder anvendelse,  

 udstedes blanket DK-IL 101.
DE ENKELTE YDELSER Pensioner - Konventionens afsnit VI 16. Konventionens ligebehandlingsprincip giver lige  

 ret til dansk og israelsk pension for danske og israelske statsborgere med  

 bopæl i et af de to lande, med mindre andet er bestemt i de enkelte artikler  

 i konventionen.
Ydelser efter dansk lovgivning Israelske statsborgere med bopæl i Danmark - Konventionens art. 21, stk. 1 og 2 17. For israelske statsborgere gælder en række særlige  

 betingelse for ret til dansk pension.
Israelske statsborgere med bopæl i Danmark har ret til folkepension på  

 samme betingelser som danske statsborgere.
Dette betyder, at en israelsk  

 statsborger opnår ret til dansk folkepension, hvis pågældende har boet i  

 mindst 3 år i Danmark mellem det fyldte 15. og det fyldte 67. år.
Der er ligeledes ret til førtidspension efter samme regler som for danske  

 statsborgere.
Det er dog en betingelse, at pågældende mellem det 15. og det  

 67. år har haft fast bopæl i Danmark i en sammenhængende periode på mindst 12  

 måneder og i denne periode har været fysisk og psykisk i stand til at udøve  

 normalt erhverv.
 Retten til førtidspension på grund af sociale forhold er yderligere  

 betinget af, at vedkommende har haft fast bopæl i Danmark i mindst 12 måneder  

 umiddelbart før ansøgningens indgivelse, og at behovet for pension opstod,  

 mens vedkommende havde bopæl i Danmark.
Israelske statsborgere med bopæl i Israel - Konventionens art. 22 18. En israelsk statsborger med bopæl i Israel kan få  

 udbetalt folkepension og førtidspension, når vedkommende har været beskæftiget i Danmark i mindst 12 måneder som arbejdstager eller  

 selvstændig erhvervsdrivende i optjeningsperioden, dvs. mellem det 15. og det  

 67. år, se herom pkt. 22, eller har fået tilkendt pension i Danmark og har haft fast bopæl i Danmark i  

 optjeningsperioden i mindst 10 år, heraf mindst 5 år umiddelbart forud for  

 ansøgningens indgivelse.
Retten til pension til personer med et års beskæftigelse i Danmark gælder  

 både retten til at få tilkendt pension under bopæl i Israel og retten til at  

 medtage en allerede tilkendt pension fra Danmark til Israel.
De personer, der  

 ikke opfylder betingelsen om et års beskæftigelse i Danmark, kan derimod kun  

 få udbetalt en dansk pension i Israel, hvis pensionen er tilkendt under bopæl  

 i Danmark.
Forhøjelse af førtidspension - Konventionens art. 24, stk. 2 19. Israelske statsborgere, der modtager dansk  

 førtidspension, og som har bopæl i Israel, har ikke ret til at få tilkendt en  

 højere førtidspension.
Dette gælder også for israelske statsborgere, der  

 opfylder konventionens betingelser for at få tilkendt førtidspension under  

 bopæl i Israel.
Danske statsborgere med bopæl i Israel - Konventionens art. 5 og 21, stk. 3 20. Danske statsborgere, der har bopæl i Israel, har  

 ret til at få tilkendt og udbetalt folkepension og førtidspension på grund af  

 helbredsmæssige forhold.
Førtidspension på grund af sociale forhold kan  

 derimod kun tilkendes danske statsborgere under bopæl i Danmark.
Efter  

 pensionstilkendelse kan denne pension dog fortsat udbetales, hvis  

 pensionisten får bopæl i Israel.
Forskellige bestemmelser om udbetaling af dansk pension - Konventionens art. 24, stk. 1 21. Følgende tillæg og ydelser kan kun udbetales til  

 personer med bopæl i Israel i det omfang, det følger af lov om social  

 pension:
 Efter § 3, stk. 5, i lov om social pension kan pensionstillæg ikke  

 udbetales til personer, der bor i Israel.
 Kun danske statsborgere opfylder betingelserne efter § 3, stk. 2 og 3, i  

 lov om social pension for at få udbetalt de øvrige nævnte tillæg under bopæl  

 i Israel.
Opgørelse af beskæftigelsesperioder - Konventionens art. 23 22. Ved anvendelse af bestemmelsen om krav om 12  

 måneders beskæftigelse i Danmark gælder følgende regler:
- når et medlem af Arbejdsmarkedets Tillægspension har betalt  

 medlemsbidrag i et år, skal vedkommende anses for at have tilbagelagt en  

 beskæftigelsesperiode på 12 måneder på dansk område, - hvis en person godtgør, at han eller hun har været beskæftiget på dansk  

 område i en periode forud for 1. april 1964, medregnes denne periode, - hvis en person godtgør, at han eller hun var selvstændig  

 erhvervsdrivende på dansk område i en periode, medregnes denne periode også.
Forholdet til pensionslovens § 8 - Konventionens art. 25 23. Konventionen berører ikke bestemmelserne i § 8 i  

 lov om social pension om ophold i udlandet, der sidestilles med bopæl i  

 Danmark.
Dette indebærer, at sådanne perioder i udlandet ikke skal medregnes  

 for israelske statsborgere, med mindre der udtrykkelig er hjemmel hertil i  

 konventionen.
 En israelsk statsborger vil fx efter konventionen kunne optjene ret til  

 dansk pension som sømand på et dansk skib, mens fx et ophold i udlandet som  

 led i en uddannelse ikke for en israelsk statsborger vil kunne medregnes som  

 optjeningstid for dansk pension.
Bopælsperioder før 1. april 1957 - Konventionens art. 39, stk. 2 24. Bopælsperioder, der er tilbagelagt forud for  

 konventionens ikrafttræden, skal tages i betragtning ved fastsættelse af  

 pensionens størrelse.
Dog skal der ikke tages hensyn til bopælsperioder i  

 Danmark, der er tilbagelagt forud for den 1. april 1957 ved beregning af  

 størrelsen af folke- og førtidspension, der udbetales til israelske  

 statsborgere med bopæl i Israel.
Behandling af ansøgning om pension - Administrativ aftale art. 14 og art.  

 15 25. En ansøgning om pension efter et lands lovgivning  

 anses tillige som en ansøgning om en tilsvarende ydelse efter det andet lands  

 lovgivning.
Datoen for en ansøgnings indgivelse til en dansk kommune anses  

 derfor som ansøgningsdato i forhold til den israelske pensionsinstitution.
En  

 ansøgning skal straks videresendes til den israelske institution.
 Hvis en ansøgning, erklæring eller anke mv. efter et lands lovgivning skal  

 fremsættes inden en bestemt frist til institutionen i dette land, anses  

 fristen for overholdt, hvis ansøgningen modtages af det andet lands  

 institution inden fristens udløb.
 En sådan erklæring eller anke skal straks oversendes til den kompetente  

 myndighed i det andet land.
Ansøgning om israelsk pension fra en person, der bor i Danmark -  

 Administrativ aftale art. 15, 16 og 18 26. Ansøgningen indgives til ansøgerens bopælskommune.  

 Kommunen sender ansøgningen på en blanket (DK-IL 202 ansøgning om  

 alderspension, DK-IL 203 ansøgning om pension til efterladte og DK-IL 204  

 ansøgning om invalideydelse) til forbindelsesorganet i Israel.
 På blanketten anføres datoen for modtagelse af ansøgningen i kommunen.  

 Kommunen vedlægger de lægelige akter, der foreligger i sagen, når der søges  

 om pension af helbredsmæssige årsager.
Der skal sammen med ansøgningen desuden oplyses om de bopælsperioder, der  

 er tilbagelagt i Danmark.
Oplysning om bopælsperioder afgives på en blanket.
 Hvis den israelske institution til brug for behandlingen af ansøgningen  

 anmoder om, at ansøgeren bliver lægeundersøgt, skal kommunen sørge for, at en  

 sådan undersøgelse bliver foretaget og lægeerklæring udfærdiget.  

 Lægeerklæringen skal i denne situation afgives på en særlig blanket, DK-IL  

 213. Udgifterne til lægeundersøgelsen og erklæringen betales af den israelske  

 institution.
 Kommunen skal i øvrigt underrette den israelske institution om de  

 afgørelser, der træffes i sagen om ret til dansk pension.
 Meddelelse om afgørelsen afgives på blanket DK-IL 210.
Ansøgning om dansk pension fra en person, der bor i Israel - Administrativ  

 aftale art. 15 og 16 27. Ansøgningen indgives til den kompetente  

 institution i Israel, der videresender ansøgningen til Direktoratet for  

 Social Sikring og Bistand.
Direktoratet behandler ansøgningen og sender  

 afgørelsen med klagevejledning til den israelske institution.
Ydelser efter lov om ATP - Konventionens art. 26 28. Konventionen berører ikke de særlige betingelser  

 for medlemskab af ATP for udenlandske statsborgere.
 Personer, der har kortvarig beskæftigelse i Danmark, kan således blive  

 fritaget for betaling af ATP-bidrag, når de særlige betingelser herfor er  

 opfyldt.
 Konventionen berører heller ikke israelske statsborgeres ret til at få  

 udbetalt ydelser fra ATP, idet der allerede efter loven er ret til at få  

 udbetalt ydelser under bopæl i udlandet.
Ydelser ved fødsel - Konventionens afsnit III Naturalydelser - Konventionens art. 11 - Administrativ aftale art. 6 29. En kvinde, der er forsikret i et af landene med  

 ret til hospitalshjælp ved fødsel, har ret til tilsvarende ydelser i det  

 andet land, hvis fødslen finder sted ved midlertidigt ophold på dette lands  

 område.
Dette gælder dog ikke, hvis hensigten med opholdet i det pågældende  

 land er at modtage naturalydelser ved fødsel.
 Under et midlertidigt ferieophold eller lignende er der derfor kun ret til  

 fødselshjælp, hvis fødslen finder sted uden for det tidsrum, hvor den med  

 rimelighed kunne forudses, dvs. 14 dage før forventet fødsel.
 Når der gøres krav på naturalydelser ved midlertidigt ophold, skal retten  

 til ydelser dokumenteres ved en blanket, DK-IL 100, som kan rekvireres enten  

 af den sikrede eller af den myndighed, der yder fødselshjælpen.
 Når der ikke er bopæl i Danmark, afgives attestationen af den seneste  

 danske bopælskommune og ikke som nævnt i bilaget til administrativ aftale af  

 arbejdsgiverkommunen.
Kontantydelser - Konventionens art. 12 - Administrativ aftale art. 5 30. Ved afgørelse af, om der er ret til kontantydelser  

 ved fødsel, kan der - hvis det er nødvendigt for at opnå ret til ydelser - tages hensyn til  

 forsikringsperioder, der er tilbagelagt efter det andet lands lovgivning.  

 Forudsætningen for anvendelse af denne bestemmelse er dog, at der allerede er  

 tilbagelagt en forsikringsperiode på 8 uger.
 Ved anvendelse af dansk lovgivning betyder bestemmelsen, at der ved  

 afgørelse af, om beskæftigelseskravet for ret til dagpenge ved barsel er  

 opfyldt, kan tages hensyn til beskæftigelsesperioder eller perioder, der  

 ligestilles hermed, og som er tilbagelagt efter israelsk lovgivning.
 Hvis dagpengene i et sådant tilfælde skal beregnes på grundlag af  

 gennemsnitsindtægten i de sidste 13 uger før fraværet, skal der kun tages  

 hensyn til den indtægt, der er erhvervet i Danmark.
 Tilsvarende gælder ud fra en analogi for så vidt angår beregningen af den  

 gennemsnitlige arbejdstid de sidste 13 uger før fraværet.
 Som dokumentation for tilbagelagte forsikrings/beskæftigelsesperioder i  

 Israel forevises en blanket, DK-IL 104, der er udstedt af institutionen for  

 moderskabsforsikring i Israel.
 I Danmark udstedes den tilsvarende blanket af den seneste bopælskommune.
 Hvis en person ikke har medbragt blanketten, kan den kompetente  

 institution anmode institutionen i det andet land om at udstede blanketten.
Familieydelser - Konventionens afsnit V Børnefamilieydelse, ordinært og ekstra børnetilskud - Konventionens art. 17 31. Børnetilskud efter §§ 2 og 3 i børnetilskudsloven  

 og børnefamilie- ydelse efter lov om en børnefamilieydelse ydes til israelske statsborgere  

 på samme vilkår som til danske statsborgere.
Ved flytning til Danmark får  

 børn af israelske statsborgere, som efter konventionen er omfattet af dansk  

 lovgivning, således ret til ydelser fra begyndelsen af kvartalet efter  

 tilflytningen.
Særligt børnetilskud - Konventionens art. 18 32. Børn af israelske enker og enkemænd samt  

 forældreløse børn af israelske statsborgere har, når de har bopæl i Danmark,  

 ret til særligt børnetilskud efter dansk lovgivning efter samme regler, som  

 gælder for børn af danske statsborgere.
Det er en betingelse, at barnet eller  

 en af dets forældre har haft bopæl på dansk område i mindst 6 måneder, og at  

 den afdøde fader og/eller moder på tidspunktet for dødsfaldet havde bopæl på  

 dansk område.
Herved er der sket en nedsættelse af den gældende bopælsperiode  

 for udenlandske statsborgere på 3 år.
 Er kravet om, at den afdøde fader eller moder på tidspunktet for  

 dødsfaldet havde bopæl i Danmark ikke opfyldt, indtræder retten til særligt  

 børnetilskud efter 3 års bopæl her i landet efter den almindelige bestemmelse  

 herom i børnetilskudsloven.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudsloven, hvor  

 særligt børnetilskud ydes.
Ophold i andet land end beskæftigelseslandet mv. - Konventionens art. 20 -  

 Administrativ aftale art. 13 33. En person, der er beskæftiget i det ene land, men  

 som er omfattet af det andet lands lovgivning efter bestemmelserne i  

 konventionen, betragtes med hensyn til ret til familieydelser, som om  

 pågældende med sine børn har ophold i det land, hvis lovgivning gælder.
 Det vil for personer, der er omfattet af dansk lovgivning, sige, at  

 betingelsen om fuld skattepligt og hjemsted i Danmark for ret til  

 børnefamilieydelse ikke gælder i disse tilfælde.
 I tilsvarende tilfælde er der ret til børnetilskud, selv om betingelsen om  

 hjemsted og bopæl i Danmark ikke er opfyldt.
 Omvendt har personer, der er omfattet af israelsk lovgivning om social  

 sikring, ikke ret til dansk børnefamilieydelse, selv om de opfylder  

 betingelserne i børnefamilieydelsesloven om skattepligt og hjemsted i  

 Danmark.
 Der er i sådanne tilfælde heller ikke ret til danske børnetilskud, selv om  

 de i øvrigt opfylder betingelserne i børnetilskudsloven.
 Hvis et barn efter konventionens bestemmelser har ret til ydelser fra  

 begge lande, fx fordi forældrene er omfattet af hver sit lands lovgivning,  

 finder alene lovgivningen i det land, hvor barnet har bopæl eller  

 sædvanligvis opholder sig, anvendelse.
 I situationer, hvor der kan være ret til ydelser fra begge lande, skal  

 kommunen kontakte de israelske myndigheder med henblik på at undgå, at der  

 udbetales ydelser fra mere end et land.
Ydelser ved arbejdsskade og erhvervssygdomme - Konventionens afsnit IV Generelle bestemmelser - Konventionens art. 13 - 15 - Administrativ aftale  

 art. 7 - 11 34. Retten til ydelser ved arbejdsskade bestemmes  

 efter lovgivningen i det land, hvis lovgivning den tilskadekomne var omfattet  

 af på det tidspunkt, ulykkestilfældet fandt sted, eller det  

 sygdomsfremkaldende arbejde blev udført.
Når skadelidte er omfattet af dansk lovgivning på skadestidspunktet, har  

 den sikrede ret til naturalydelser ved arbejdskaden efter  

 sygesikringsloven/lov om sygehusvæsen.
Pågældende skal desuden have bedømt  

 sin ret til naturalydelser efter lov om forsikring mod følger af  

 arbejdsskade.
 Arbejdsskadeforsikringen yder erstatning for det økonomiske tab, som den  

 skadelidte har, når det offentlige sundhedsvæsen ikke kan give ydelser gratis  

 eller kræver delvis selvbetaling.
 Denne mulighed for erstatning af udgifter til lægebehandling mv. kræver,  

 at ulykken eller sygdommen anerkendes som en arbejdsskade.
Når skadelidte er omfattet af dansk lovgivning, foretages bedømmelsen af  

 arbejdsgiverens forsikringsselskab.
Hvis skadelidte ikke har været omfattet  

 af dansk lovgivning i en situation som nævnt i konventionens art. 16,  

 foretages bedømmelsen af Arbejdsskadestyrelsen, og eventuel erstatning  

 betales af Arbejdsskadestyrelsen.
Akut sygdomsbehandling - Konventionens art. 16 - Administrativ aftale art.  

 12, stk. 1 35. Når en person har behov for akut sygdomsbehandling  

 som følge af en arbejdsulykke på det andet lands område, skal  

 sygdomsbehandlingen ydes af dette land.
 Omkostningerne til sådan akut sygdomsbehandling betales af det land, som  

 yder behandlingen.
Ved akut sygdomsbehandling skal det dokumenteres, at den skadelidte er  

 dækket efter lovgivningen i det land, hvis lovgivning den pågældende er  

 omfattet af.
Denne dokumentation afgives på en blanket.
Anden sygdomsbehandling - Administrativ aftale art. 12, stk. 2 36. Hvis der i forbindelse med en arbejdsskade ved  

 midlertidigt ophold bliver behov for andet end akut sygdomsbehandling, kan  

 der indgås en aftale mellem institutionerne i de to lande om, at  

 sygdomsbehandling fortsat skal gives i det land, hvor skaden indtraf.  

 Udgifterne til sygdomsbehandlingen afholdes af det land, hvis lovgivning den  

 skadelidte er omfattet af.
Begravelseshjælp - Konventionens art. 27 - Administrativ aftale art. 17 37. En israelsk statsborger, som dør, mens vedkommende  

 har bopæl i Danmark, har ret til begravelseshjælp efter dansk lovgivning,  

 hvis den afdøde var omfattet af dansk sygesikring.
Ansøgning om begravelseshjælp efter en israelsk statsborger, som dør under  

 ophold i Israel, men som havde bopæl i Danmark og var omfattet af den danske  

 sygesikring, indgives til afdødes bopælskommune.
Hvis den afdøde ikke havde  

 bopæl i Danmark, sendes ansøgning til Sundhedsministeriet.
OVERGANGSREGLER OG FORSKELLIGE BESTEMMELSER - KONVENTIONENS AFSNIT VII OG  

 VIII Overgangsbestemmelser - Konventionens art. 39 38. Konventionen giver ikke ret til at få udbetalt  

 ydelser for perioder, der ligger forud for konventionens ikrafttræden.
Hvis en ydelse har været stillet i bero eller lignende, fordi  

 nationalitets- eller bopælsforhold har medført, at den ikke kunne komme til  

 udbetaling, skal en sådan ydelse fastsættes eller udbetales på ny, når den  

 berettigede ansøger herom.
Hvis det drejer sig om en ydelse, der skal  

 udbetales uden ansøgning, skal udbetaling dog ske uden ansøgning.
 Hvis ansøgning om fornyet udbetaling eller genberegning af en ydelse  

 indgives inden for 2 år efter konventionens ikrafttræden, skal ydelsen  

 udbetales med virkning fra ikrafttrædelsestidspunktet.
Udbetaling af ydelser - Konventionens art. 36 - Administrativ aftale art. 20 39. Udbetaling af ydelser efter dansk lovgivning  

 foretages i danske kroner.
 Ydelserne udbetales direkte til den berettigede, med mindre andet aftales  

 mellem landenes forbindelsesorganer.
Tilbageholdelse af ydelser - Konventionens art. 37 40. Konventionen indeholder visse bestemmelser om  

 adgang for en institution i det ene land til at anmode om tilbageholdelse i  

 en efterbetaling af en ydelse fra det andet land.
 Når et af landene har udbetalt forskud på en ydelse, kan det beløb, der er  

 udbetalt som forskud, således tilbageholdes i en tilsvarende ydelse, som det  

 andet land efterbetaler for samme periode, som forskuddet vedrører.
Hvis tilbageholdelse efter disse regler ikke er tilstrækkelig til at dække  

 kravet, kan der foretages modregning i løbende ydelser.
Ved afgørelse af, om  

 en sådan modregning kan finde sted, anvendes de regler for modregning, der  

 gælder i det land, der skal foretage modregningen.
 Hvis en israelsk institution anmoder om, at der foretages modregning for  

 et skyldigt beløb i en løbende dansk ydelse, skal det således afgøres efter  

 danske regler, om modregningen kan finde sted.
Administration og klageadgang 41. Administration af konventionen varetages i Danmark  

 af kommunerne for så vidt angår de lovområder, hvor kommunerne efter de  

 almindelige regler i dansk lovgivning skal varetage administrationen.  

 Kommunernes afgørelser om ret til danske ydelser efter konventionen kan ankes  

 efter de almindelige danske regler herom.
 Administration af konventionen varetages af Direktoratet for Social  

 Sikring og Bistand, når det drejer sig om pension til personer, der har bopæl  

 i Israel.
 Direktoratets afgørelser om pension kan ankes til Den Sociale  

 Ankestyrelse.
 Direktoratets afgørelser efter konventionens afsnit II kan ankes til  

 Socialministeriet.
Direktoratet for Social Sikring og  

 Bistand, den 25. marts 1996 Karen Sejersdal Christensen / Anni Banke ----------------------------------------------------------------- BLANKETTER DK-IL 100 Dokumentation for ret til naturalydelser ved fødsel Vejledningens pkt. 29 Blanketten anvendes, når der ydes naturalydelser ved  

 fødsel ved midlertidigt ophold i det af landene, hvor den, der modtager  

 ydelsen, ikke er social sikret.
Blanketten udstedes i Danmark af kommunen.
DK-IL 101 Udstationeringsblanket Vejledningens pkt. 8, 9, 13 og 15 Blanketten anvendes ved midlertidig  

 udstationering af arbejdstagere, forlængelse af udstationering og ved aftaler  

 om fravigelse af lovvalgsreglerne i øvrigt.
I Danmark udfyldes blanketten af  

 arbejdsgiveren og indsendes til Direktoratet for Social Sikring og Bistand  

 til attestation.
DK-IL 104 Sammenlægning af forsikringsperioder Vejledningens pkt. 30 Blanketten anvendes, når forsikringsperioder i det  

 andet land skal medregnes ved afgørelse, om betingelserne for ret til  

 kontantydelser (dagpenge) ved fødsel er opfyldt.
Blanketten udstedes af  

 kommunen.
DK-IL 202 Ansøgning om alderspension DK-IL 203 Ansøgning om pension til efterladte DK-IL 204 Ansøgning om invalideydelse/førtidspension Vejledningens pkt. 26 Ansøgningsblanketterne anvendes ved ansøgning om  

 pension fra det andet land end bopælslandet.
Ved ansøgning om israelsk  

 pension til personer, der har bopæl i Danmark, udfyldes blanketten af  

 kommunen og sendes til den kompetente institution i Israel.
Ansøgning om  

 dansk pension fra personer, der har bopæl i Israel, sendes til Direktoratet  

 for Social Sikring og Bistand.
DK-IL 210 Meddelelse om afgørelse Vejledningens pkt. 26 Blanketten udfyldes af kommunen/Direktoratet for  

 Social Sikring og Bistand, når der er truffet afgørelse i sag om dansk  

 pension og sendes til den kompetente institution i Israel.
DK-IL 213 Lægeerklæring Vejledningens pkt. 26 Blanketten anvendes, når der anmodes om aktuel  

 lægeundersøgelse af en pensionsansøger.
