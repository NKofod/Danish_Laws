Bekendtgørelse om pristillæg til opgraderet biogas leveret til et sammenkoblet gassystem og til renset biogas leveret til et bygasnet1) I medfør af § 35 d, stk. 4 og 5 og 7-10, § 35 e, stk. 3, § 35 f, stk. 3, § 44 b, stk. 1, § 50, stk. 1, og § 52, nr. 1, i lov om naturgasforsyning, jf. lovbekendtgørelse nr. 126 af 6. februar 2020, som ændret ved lov nr. 883 af 12. maj 2021 og lov nr. 923 af 18. maj 2021, og § 50 a, stk. 9, i lov om fremme af vedvarende energi, jf. lovbekendtgørelse nr. 125 af 7. februar 2020, fastsættes efter bemyndigelse i henhold til § 4, stk. 1, i bekendtgørelse nr. 1068 af 25. oktober 2019 om Energistyrelsens opgaver og beføjelser:
Kapitel 1 Anvendelsesområde og definitioner § 1. Energistyrelsen træffer efter ansøgning afgørelse om tilsagn om pristillæg til opgraderet biogas, som leveres til et sammenkoblet gassystem, og til renset biogas, der leveres til et bygasnet jf. § 35 g i lov om naturgasforsyning.
Stk. 2. Støtteordningen skal administreres i overensstemmelse med Europa-Kommissionens retningslinjer for statsstøtte til miljøbeskyttelse af 1. april 2008, EU-Tidende 2008, nr.
C 82, side 1 og den af Europa-Kommissionen til enhver tid gældende godkendelse af ordningen.
 § 2. I denne bekendtgørelse forstås ved:
 1) Anlæg: Opgraderingsanlæg eller anlæg, der renser biogas.
 2) Anlæg der renser biogas: En teknisk enhed, der renser biogas og leverer biogas til et bygasnet.
 3) Anlægsejer: Ejer af et opgraderingsanlæg, der leverer opgraderet biogas til et sammenkoblet gassystem, eller ejer af et anlæg der renser biogas, som leveres til et bygasnet.
 4) Biogas: Gas, der dannes ved biologisk nedbrydning af biologisk materiale under iltfrie forhold.
 5) Biogasproducent: Producent af den biogas, der tilføres anlægget.
 6) Bygasnet: Lukket rørsystem til transport af bygas.
 7) Fyldestgørende ansøgning: Når Energistyrelsen har modtaget alle nødvendige oplysninger til at kunne træffe en afgørelse om tilsagn om pristillæg.
 8) GSRN-nummer: Identifikationsnummer på måler, der registrerer den leverede mængde opgraderet eller renset biogas.
 9) Idriftsættelsestidspunkt: Det tidspunkt hvor anlæg første gang leverer opgraderet biogas til et sammenkoblet gassystem eller renset biogas til et bygasnet.
 10) Kriseramt virksomhed: Virksomhed, som er kriseramt i medfør af definitionerne i Fællesskabets gældende rammebestemmelser for statsstøtte til redning og omstrukturering af kriseramte virksomheder som ændret eller erstattet, jf. punkt 16 i Europa-Kommissionens retningslinjer for statsstøtte til miljøbeskyttelse og energi 2014-2020 (2014/C 200/01).
 11) Opgraderingsanlæg: En teknisk enhed, hvori biogas opgraderes til naturgaskvalitet til at opfylde de gældende krav til, at den teknisk og sikkert kan injiceres og transporteres gennem naturgassystemet, jf. § 2, stk. 2, i lov om naturgasforsyning.
 12) Output-kapacitet: Den energimængde som et anlæg maksimalt kan producere over en given tidsperiode.
 13) Renset biogas: Biogas renset for vand, svovlbrinte, siloxaner og eventuel ammoniak.
 14) Stor virksomhed: Virksomhed som defineret i punkt 2.2, nr. 17, i Europa-Kommissionens retningslinjer for statsstøtte til miljøbeskyttelse af 1. april 2008 (2008/C 82/01).
Kapitel 2 Ansøgning om tilsagn om pristillæg § 3. Senest den 1. maj 2020 skal Energistyrelsen modtage en fyldestgørende ansøgning om tilsagn efter § 35 g, stk. 4-6, i lov om naturgasforsyning om pristillæg til opgraderet biogas, som leveres til et sammenkoblet gassystem, eller til renset biogas, der leveres til et bygasnet, jf. dog stk. 3 og § 5. Ansøgningen skal indgives på et ansøgningsskema, som findes på Energistyrelsens hjemmeside, www.ens.dk, og indsendes med elektronisk post til Energistyrelsen.
Ansøgeren skal efter anmodning fra Energistyrelsen indsende supplerende oplysninger og dokumentation inden for en fastsat frist.
 Stk. 2. Der skal indsendes én ansøgning for hvert enkelt anlæg, jf. § 35 g, stk. 7, 2. pkt., i lov om naturgasforsyning.
Stk. 3. Energistyrelsen kan undtagelsesvist beslutte at behandle en ansøgning om tilsagn om pristillæg efter ansøgningsfristens udløb den 1. maj 2020, jf. § 35 g, stk. 7, 3. pkt., i lov om naturgasforsyning.
Behandling af ansøgningen kan ske, hvis forsinkelsen skyldes, at indhentelse af oplysninger og dokumentation af betydning for indgivelse af en fyldestgørende ansøgning, jf. § 4, ikke kan ske rettidigt på grund af forhold, der ligger uden for ansøgers kontrol.
Stk. 4. En fyldestgørende ansøgning om dispensation fra fristen for indgivelse af ansøgning om tilsagn, jf. stk. 3, skal indgives på et særskilt ansøgningsskema, som findes på Energistyrelsens hjemmeside, www.ens.dk, og indsendes med elektronisk post til Energistyrelsen.
Ansøgningen skal indeholde en redegørelse for begrundelsen for, at det ikke har været muligt at indsende en fyldestgørende ansøgning inden for ansøgningsfristen den 1. maj 2020. Ansøgeren skal efter anmodning fra Energistyrelsen indsende supplerende oplysninger og dokumentation inden for en fastsat frist.
 § 4. For anlæg, som den 1. januar 2020 leverer eller har leveret opgraderet biogas til et sammenkoblet gassystem eller renset biogas til et bygasnet, skal ansøgningen, jf. § 3, stk. 1, som minimum indeholde følgende oplysninger:
 1) Anlæggets navn i henhold til Energistyrelsens register.
 2) Navn på ejeren af anlægget.
 3) CVR-nummer for den virksomhed, der ansøger om pristillæg.
4) Angivelse af om anlægsejer er en stor virksomhed.
Såfremt anlægsejer er en stor virksomhed, skal der indsendes dokumentation for situationen uden støtte.
 5) Anlæggets adresse samt matrikelnummer eller -numre på den eller de matrikler, hvor anlægget er beliggende.
 6) Oplysning om hvorvidt anlægget modtager anden støtte til dækning af de støtteberettigede omkostninger, og såfremt dette er tilfældet, angives støttens karakter og omfang.
 7) GSRN-nummer eller -numre for den eller de målere, som anlægget er tilsluttet, og som er målepunkt for pristillægget.
 8) Kort beskrivelse af anlægget, herunder den tekniske output-kapacitet.
 9) Dokumentation for anlæggets første levering af opgraderet eller renset biogas til et sammenkoblet gassystem eller et bygasnet.
 10) Tilslutningsaftale med ejeren af et sammenkoblet gassystem, hvortil opgraderingsanlægget er tilsluttet, eller tilsvarende dokumentation for tilslutning af et anlæg til rensning af biogas, der er tilsluttet et bygasnet.
 11) Oplysning om navne, adresser og CVR-numre på den eller de producenter af den biogas, der tilføres anlægget.
 12) Erklæring om at den biogas, der tilføres et sammenkoblet gassystem eller tilføres et bygasnet, opfylder de til enhver tid gældende kriterier om bæredygtig produktion af biogas.
 13) Erklæring om at den biogas, der tilføres et sammenkoblet gassystem eller tilføres et bygasnet, ikke tilsættes brint.
 14) Erklæring om at den biogas, der tilføres et sammenkoblet gassystem eller tilføres et bygasnet, ikke samtidig modtager støtte, jf. § 43 b-d i lov om fremme af vedvarende energi.
 15) Tro- og love-erklæring om at anlægsejeren har efterkommet ethvert krav om tilbagebetaling af støtte, som Europa-Kommissionen ved en tidligere afgørelse har fundet ulovlig og uforenelig med det indre marked.
 16) Tro- og love-erklæring om at anlægsejeren ikke er kriseramt, jf. § 2, nr. 10.
Dispensation fra fristen for idriftsættelse og levering § 5. Ansøgning om dispensation efter § 35 g, stk. 5 eller 6, i lov om naturgasforsyning fra krav om, at anlægget er idriftsat og har påbegyndt levering til et sammenkoblet gassystem eller et bygasnet senest den 1. januar 2020, jf. § 35 g, stk. 4, i lov om naturgasforsyning, skal senest den 1. maj 2020 være modtaget i Energistyrelsen.
Ansøgningen skal indgives på et ansøgningsskema, som findes på Energistyrelsens hjemmeside, www.ens.dk, og indsendes med elektronisk post til Energistyrelsen.
Ansøgeren skal efter anmodning fra Energistyrelsen indsende supplerende oplysninger og dokumentation inden for en fastsat frist.
 Stk. 2. Ansøgning om dispensation efter § 35 g, stk. 5, i lov om naturgasforsyning skal som minimum indeholde følgende:
 1) De oplysninger og den dokumentation, der er nødvendig for, at betingelserne i henholdsvis § 35 g, stk. 5, og § 35 g, stk. 6, i lov om naturgasforsyning for at opnå tilsagn om pristillæg for opgraderet biogas, som leveres til et sammenkoblet system fra anlæg, som er tilsluttet et sammenkoblet system, senere end den 1. januar 2020, er opfyldt.
 2) De oplysninger og den dokumentation, der er nødvendigt for opfyldelse af kravene nævnt i § 4.
 Stk. 3. Bestemmelserne i § 3, stk. 2-4, finder tilsvarende anvendelse, hvis ansøgningen om dispensation ikke er modtaget i Energistyrelsen senest den 1. maj 2020.
Dokumentation m.v. til brug for behandling og kontrol af ansøgningen § 6. Energistyrelsen kan til brug for behandlingen af ansøgninger efter §§ 3-5 anvende dokumentation eller data fra Energistyrelsens egne registre eller databaser eller fra andre offentligt tilgængelige registre eller databaser til kontrol af eller som supplement til de oplysninger, der er angivet i ansøgningen.
Energistyrelsen kan ligeledes til prøvelse af rigtigheden af indholdet i de afgivne erklæringer, jf. § 4, stk. 1, nr. 12-16, anmode ansøger om supplerende dokumentation og oplysninger.
Kapitel 3 Tilsagn om pristillæg § 7. Energistyrelsen kan meddele tilsagn om pristillæg til opgraderet biogas eller renset biogas som leveres til et sammenkoblet gassystem eller til et bygasnet fra et anlæg idriftsat senest den 1. januar 2020, jf. § 35 g, stk. 4, i lov om naturgasforsyning.
 Stk. 2. Ud over de betingelser, der er fastsat i § 35 g, stk. 4, i lov om naturgasforsyning, er det en betingelse for at få meddelt tilsagn om pristillæg efter denne bestemmelse:
1) at den biogas, som opgraderes eller renses, opfylder kriterierne for bæredygtig produktion af biogas, som defineret i bekendtgørelse om bæredygtig produktion af biogas, 2) at der ikke er ydet tilskud efter §§ 43 b-d i lov om fremme af vedvarende energi til den pågældende biogas, jf. lov om naturgasforsyning § 35 d, stk. 3, 3) at anlægsejeren har efterkommet et eventuelt krav om tilbagebetaling af støtte, som Europa-Kommissionen ved en tidligere afgørelse har fundet ulovlig og uforenelig med det indre marked, og 4) at anlægsejer ikke er kriseramt, jf. § 2, nr. 10.
 § 8. Energistyrelsen kan meddele tilsagn om pristillæg til opgraderet biogas eller renset biogas, som leveres til et sammenkoblet gassystem eller til et bygasnet fra anlæg idriftsat efter den 1. januar 2020, hvis tilslutningen til naturgasforsyningsnettet forsinkes til efter den 1. januar 2020 på grund af hændelser, som skyldes forhold, som ejeren af anlægget ikke med rimelighed kunne påvirke eller forudse, jf. § 35 g, stk. 5, i lov om naturgasforsyning.
 Stk. 2. Ud over de betingelser, der er fastsat i § 35 g, stk. 5, i lov om naturgasforsyning, er det en betingelse for at få meddelt tilsagn om pristillæg efter denne bestemmelse:
1) at den biogas, som opgraderes eller renses, opfylder kriterierne for bæredygtig produktion af biogas, som defineret i bekendtgørelse om bæredygtig produktion af biogas, 2) at der ikke er ydet tilskud efter §§ 43 b-d i lov om fremme af vedvarende energi til den pågældende biogas, jf. lov om naturgasforsyning § 35 d, stk. 3, 3) at anlægsejeren har efterkommet et eventuelt krav om tilbagebetaling af støtte, som Europa-Kommissionen ved en tidligere afgørelse har fundet ulovlig og uforenelig med det indre marked, og 4) at anlægsejer ikke er kriseramt, jf. § 2, nr. 10.
 Stk. 3. Energistyrelsen meddeler i tilsagnet, at det er betinget af, at anlægget tilsluttes et sammenkoblet gassystem eller et bygasnet og leverer opgraderet biogas eller renset biogas senest den 31. december 2022, jf. § 35 g, stk. 10, i lov om naturgasforsyning.
 § 9. Energistyrelsen kan meddele tilsagn om pristillæg til opgraderet biogas eller renset biogas, som leveres til et sammenkoblet gassystem eller til et bygasnet fra anlæg idriftsat efter den 1. januar 2020, hvis der senest den 8. februar 2019 er foretaget irreversibel investering i anlægget til opgradering af biogas, og der er sikret leverance af biogas, jf. § 35 g, stk. 6, i lov om naturgasforsyning.
 Stk. 2. Det er en betingelse for at få meddelt tilsagn om pristillæg efter stk. 1:
1) at den biogas, som opgraderes eller renses, opfylder kriterierne for bæredygtig produktion af biogas, som defineret i bekendtgørelse om bæredygtig produktion af biogas, 2) at der ikke er ydet tilskud efter §§ 43 b-d i lov om fremme af vedvarende energi til den pågældende biogas, jf. lov om naturgasforsyning § 35 d, stk. 3, 3) at anlægsejeren har efterkommet et eventuelt krav om tilbagebetaling af støtte, som Europa-Kommissionen ved en tidligere afgørelse har fundet ulovlig og uforenelig med det indre marked, og 4) at anlægsejer ikke er kriseramt, jf. § 2, nr. 10.
 Stk. 3. Energistyrelsen meddeler i tilsagnet, at det er betinget af, at anlægget tilsluttes et sammenkoblet gassystem eller et bygasnet og leverer opgraderet biogas eller renset biogas senest den 31. december 2022, jf. § 35 g, stk. 10, i lov om naturgasforsyning.
 § 10. I forbindelse med tilsagn efter §§ 35 g, stk. 4-6, i lov om naturgasforsyning fastsætter Energistyrelsen en årsnorm, jf. § 35 h i lov om naturgasforsyning.
Stk. 2. Årsnormen for opgraderingsanlægget eller anlægget der renser biogas fastsættes på baggrund af enten anlæggets output-kapacitet eller oplysninger i tilslutningsaftalen.
Er output-kapaciteten ikke angivet i anlæggets tekniske specifikationer eller i tilslutningsaftalen, fastsættes output-kapaciteten ud fra en standardværdi for metanindholdet i rå biogas på 65 pct., jf. bilag 2 i denne bekendtgørelse.
Kapitel 4 Udbetaling af pristillæg § 11. Energistyrelsen kan udbetale pristillæg til den til enhver tid værende anlægsejer.
Pristillægget udbetales månedligt bagudrettet.
 Stk. 2. Pristillæg udbetales på grundlag af den leverede opgraderede biogas til et sammenkoblet gassystem eller rensede biogas til et bygasnet.
 Stk. 3. Udbetaling af pristillæg er betinget af:
1) at de nødvendige måledata og oplysninger til beregning af pristillægget foreligger, og 2) at anlægsejer stiller de nødvendige oplysninger til rådighed som dokumentation for opfyldelse af de til enhver tid gældende kriterier for bæredygtighed og for besparelse af drivhusgasemissioner, jf. § 13.
 Stk. 4. Såfremt der gives afslag på udbetaling, kan Energistyrelsen træffe afgørelse om at genoptage udbetalingen af pristillæg, når betingelserne efter stk. 3 er opfyldt.
 Stk. 5. Hvis indberetninger efter § 12 sammenholdt med Energistyrelsens opgørelse og kontrol efter §§ 20 og 21 viser, at der er afgivet mangelfulde eller urigtige oplysninger, tilbageholdes udbetaling af pristillæg for den del af den opgraderede eller rensede biogas, som kan henføres hertil.
 § 12. Energistyrelsen meddeler afslag på udbetaling af pristillæg efter § 11, hvis producenter af biogas:
1) ikke indberetter de nødvendige måledata til korrekt beregning heraf, jf. § 11, stk. 3, eller 2) ikke stiller de nødvendige oplysninger til rådighed til brug for afgørelse om opfyldelse af de til enhver tid gældende kriterier for bæredygtighed og for besparelse af drivhusgasemissioner, jf. § 13.
Kapitel 5 Indberetnings- og underretningspligt § 13. Anlægsejeren, som får udbetalt pristillæg efter § 11, skal én gang årligt til Energistyrelsen indberette oplysninger i medfør af § 22 i bekendtgørelse om bæredygtighed og besparelse af drivhusgasemissioner for biomassebrændsler og flydende biobrændsler til energiformål, m.v. og i overensstemmelse med de krav til dokumentation, der er fastsat i bekendtgørelse om Håndbog om opfyldelse af bæredygtighedskrav og krav til besparelse af drivhusgasemissioner for biomassebrændsler til energiformål.
 Stk. 2. Energistyrelsen kan anmode anlægsejere, som modtager pristillæg efter § 35 g i lov om naturgasforsyning, om én gang årligt at indberette oplysninger til Energistyrelsen om omkostninger ved produktion og brug af biogas.
 Stk. 3. Energistyrelsen kan pålægge producenter af biogas, som har leveret biogas til modtagere af pristillæg efter § 35 g i lov om naturgasforsyning og reglerne i denne bekendtgørelse, at indberette oplysninger til Energistyrelsen.
 Stk. 4. Information om proceduren for indberetning findes på www.ens.dk.
 Stk. 5. Energistyrelsen fastsætter fristen for indberetning og offentliggør denne på www.ens.dk.
 § 14. På baggrund af de efter § 13, stk. 1 indberettede oplysninger træffer Energistyrelsen afgørelse om, hvorvidt kriterierne for bæredygtighed og besparelse af drivhusgasemissioner, som fastsat i bekendtgørelse om bæredygtighed og reduktion af drivhusgasemissioner for biomassebrændsler og flydende biobrændsler til energiformål, m.v., er opfyldt.
 Stk. 2. Energistyrelsen kan til brug for afgørelse efter stk. 1 og kontrol af de efter § 5, § 11, stk. 3, nr. 2 og §§ 13 og 16 indberettede oplysninger indhente yderligere oplysninger fra anlægsejere, producenter af biogas og Landbrugsstyrelsens Leverandørregister for gødningsleverancer.
 § 15. Omkostninger ved indberetning og måling, jf. § 11, stk. 3 afholdes af anlægsejeren.
§ 16. Enhver, der modtager pristillæg efter § 35 g i lov om naturgasforsyning, er forpligtet til at underrette Energistyrelsen om ethvert forhold, der har betydning for retten til at modtage pristillæg samt for fastsættelse af størrelsen og varigheden af pristillægget, herunder såfremt anlægsejeren bliver berettiget til anden støtte til dækning af de samme støtteberettigede omkostninger.
Der skal underrettes om ethvert forhold, så snart det er indtruffet eller fra det tidspunkt, hvor anlægsejeren bliver bekendt med det.
Kapitel 6 Overdragelse og konvertering § 17. Denne bestemmelse vedrører overdragelse af tilsagn om pristillæg, jf. § 35 i, i lov om naturgasforsyning, som er meddelt i henhold til denne bekendtgørelses §§ 7 og 8, jf. § 35 g, stk. 4-6, i lov om naturgasforsyning, samt overdragelse af tilsagn om pristillæg, der er konverteret i henhold til denne bekendtgørelses § 18, jf. § 43 j, stk. 2, i lov om fremme af vedvarende energi.
Stk. 2. Overdragelse af tilsagn om pristillæg kan alene ske til den eller de biogasproducenter, der leverede biogas til indehaveren af tilsagnet på det tidspunkt, hvor tilsagnet blev meddelt, eller såfremt tilsagnet er meddelt efter § 35 g, stk. 6, i lov om naturgasforsyning, der senest den 1. juli 2019 har indgået bindende aftale med indehaveren af tilsagnet om køb af biogas til opgradering eller rensning.
Er der tale om tilsagn konverteret i henhold til denne bekendtgørelses § 18, jf. § 43 j, stk. 2, i lov om fremme af vedvarende energi, kan overdragelse dog alene ske til biogasproducenterne, der på tidspunktet for meddelelse af det oprindelige tilsagn om pristillæg efter § 43 f, stk. 4 eller 5, eller § 43 g, stk. 4 eller 5, i lov om fremme af vedvarende energi, leverede biogas eller forgasningsgas til produktion af elektricitet til indehaveren af det oprindelige tilsagn.
Stk. 3. Ved overdragelse af et tilsagn om pristillæg skal der ske overdragelse af hele tilsagnet.
Tilsagnet opdeles i flere tilsagn i forbindelse med overdragelsen, hvis flere biogasproducenter leverede biogas til anlægget på tidspunktet for meddelelse af tilsagnet, eller havde aftale om leverance af biogas på et senere tidspunkt efter § 35 g, stk. 6, i lov om naturgasforsyning, jf. stk. 7.
 Stk. 4. Opdeles tilsagnet, jf. stk. 3, vil årsnormen for hver del blive beregnet på baggrund af andelen af den energimængde, som den enkelte leverandør har leveret i de seneste 36 måneder forud for underskrivelse af aftalen om overdragelse.
 Stk. 5. Tilsagn om pristillæg overdrages med samme indhold og på de betingelser og vilkår, som er gældende for det eksisterende tilsagn om pristillæg, jf. dog stk. 4.
Stk. 6. Aftale mellem parterne om overdragelse af tilsagn sker med forbehold for Energistyrelsens godkendelse af aftalen.
Overdragelse af tilsagn kan tidligst ske på tidspunktet for Energistyrelsens godkendelse af aftalen om overdragelse.
Det overdragne tilsagn kan alene finde anvendelse for opgraderet eller renset biogas, der leveres til det sammenkoblede gassystem eller et bygasnet på tidspunktet for Energistyrelsens godkendelse af overdragelsen eller senere.
 Stk. 7. Skal tilsagnet opdeles, jf. stk. 3, 2. pkt., bortfalder ved overdragelsen de dele af tilsagnet, som Energistyrelsen ikke kan godkende overdragelsen af som følge af manglende opfyldelse af betingelserne for overdragelse, eller som en biogasproducent ikke ønsker overdraget.
 Stk. 8. Ansøgning om godkendelse af overdragelse af tilsagn indsendes af biogasproducenten til Energistyrelsen med elektronisk post og skal indeholde følgende oplysninger og dokumentation:
 1) Anlæggets navn i henhold til Energistyrelsens register.
 2) Navn på ejeren af anlægget, der er indehaver af tilsagnet.
 3) Anlæggets adresse og matrikelnummer på den eller de matrikler, hvor anlægget er beliggende.
 4) CVR-nummer for den virksomhed, der modtager pristillæg.
 5) GSRN-nummer for den måler, som anlægget er tilsluttet.
 6) Aftale eller aftaler mellem anlægsejer og biogasproducent eller biogasproducenter om overdragelse af tilsagn, herunder tidspunktet for overdragelse, såfremt dette forventes at ligge senere end Energistyrelsens godkendelse.
 7) Oplysning om navn, adresse og CVR-nummer på producenten af den biogas, der tilføres anlægget, og som overdragelsen skal ske til, jf. stk. 2.
 8) Dokumentation for den mængde biogas, som producenten af biogas har leveret til anlægsejeren gennem de seneste 36 måneder forud for underskrivelse af aftale om overdragelse.
9) Angivelse af om den biogasproducent, som tilsagnet overdrages til, er en stor virksomhed.
Såfremt biogasproducenten er en stor virksomhed, skal der indsendes dokumentation for situationen uden støtte.
10) Erklæring om at den biogasproducent, som tilsagnet overdrages til, ikke modtager anden støtte til dækning af de samme støtteberettigede omkostninger.
Såfremt der modtages anden støtte til dækning af de samme støtteberettigede omkostninger, angives støttens karakter og omfang.
 11) Erklæring om at den biogas, der tilføres et sammenkoblet gassystem eller tilføres et bygasnet, opfylder de til enhver tid gældende kriterier for bæredygtighed og besparelse af drivhusgasemissioner, som fastsat i bekendtgørelse om bæredygtighed og besparelse af drivhusgasemissioner for biomassebrændsler og flydende biobrændsler til energiformål, m.v.
 12) Erklæring om at den biogas, der tilføres et sammenkoblet gassystem eller tilføres et bygasnet, ikke tilsættes brint.
 13) Erklæring fra biogasproducenten om at den biogas, som den nye tilsagnsindehaver tilfører et sammenkoblet gassystem eller et bygasnet, ikke samtidig modtager støtte, jf. §§ 43 b-d i lov om fremme af vedvarende energi.
 14) Tro- og love-erklæring om at biogasproducenten har efterkommet ethvert krav om tilbagebetaling af støtte, som Europa-Kommissionen ved en tidligere afgørelse har fundet ulovlig og uforenelig med det indre marked.
 15) Tro- og love-erklæring om at biogasproducenten ikke er kriseramt, jf. § 2, nr. 10.
 Stk. 9. Såfremt tilsagnet overdrages til flere biogasproducenter, jf. stk. 3, indsender hver biogasproducent, som tilsagnet skal overdrages til, en ansøgning om overdragelse.
Stk. 10. Såfremt Energistyrelsen godkender overdragelsen, giver Energistyrelsen meddelelse herom og om tidspunktet for den godkendte overdragelse til den eller de biogasproducenter, som tilsagnet overdrages til.
Energistyrelsen orienterer samtidigt den oprindelige indehaver af tilsagnet om Energistyrelsens godkendelse af overdragelsen og om tidspunktet for overdragelsen.
 Stk. 11. Det overdragne tilsagn kan ikke videreoverdrages.
 Stk. 12. Den oprindelige indehaver af tilsagnet hæfter for eventuel for meget udbetalt støtte i perioden op til overdragelsestidspunktet.
 Stk. 13. For verserende sager, som er indgivet inden den 1. marts 2021, skal ansøger supplere sin ansøgning, så den opfylder stk. 8.
 § 18. Denne bestemmelse vedrører konvertering af tilsagn om pristillæg, jf. § 43 j, stk. 2, i lov om fremme af vedvarende energi, som er meddelt efter § 43 f, stk. 4 eller 5, eller § 43 g, stk. 4 eller 5, til tilsagn om pristillæg efter § 35 g, stk. 1 og 2, i lov om naturgasforsyning, for den resterende tilsagnsperiode og med en konverteret årsnorm.
Stk. 2. Det er alene anlægsejeren, der kan ansøge om konvertering af tilsagn af pristillæg efter § 43 j, stk. 2, i lov om fremme af vedvarende energi.
Ansøgningen skal indsendes til Energistyrelsen med elektronisk post og indeholde følgende oplysninger:
 1) Navn på ejeren af værket.
 2) CVR-nummer for den virksomhed, der modtager pristillæg.
 3) Anlæggets adresse og matrikel nr. på den/de matrikler, hvor anlægget er beliggende.
 4) En kopi af det oprindelige tilsagn om pristillæg til elektricitet produceret ved anvendelse af biogas eller af forgasningsgas fremstillet ved biomasse.
 5) Det eller de GSRN-numre, som er tilknyttet værket.
 6) Oplysning om navne, adresser og CVR-numre på den eller de producenter af den biogas, der tilføres værket.
 7) Erklæring om at den biogas, der tilføres et sammenkoblet gassystem eller tilføres et bygasnet, opfylder de til enhver tid gældende kriterier for bæredygtighed og for besparelse af drivhusgasemissioner, som fastsat i bekendtgørelse om bæredygtighed og besparelse af drivhusgasemissioner for biomassebrændsler og flydende biobrændsler til energiformål, m.v.
 8) Erklæring om at den biogas, der tilføres et sammenkoblet gassystem eller tilføres et bygasnet, ikke tilsættes brint.
 Stk. 3. Ved konvertering af tilsagnet fastsættes den nye årsnorm efter beregningsmodellen, som fremgår af bilag 1 i denne bekendtgørelse.
 Stk. 4. Såfremt Energistyrelsen godkender konverteringen af tilsagnet, giver Energistyrelsen meddelelse herom til anlægsejeren.
Stk. 5. Når opgraderingsanlægget eller anlægget til rensning af biogas idriftsættes, skal anlægsejeren meddele dette til Energistyrelsen.
Der skal samtidig hermed indsendes en kopi af tilslutningsaftalen med ejeren af et sammenkoblet gassystem, hvortil opgraderingsanlægget er tilsluttet, eller tilsvarende dokumentation for tilslutning af et anlæg til rensning af biogas, der er tilsluttet et bygasnet, samt oplysninger om anlæggets GSRN-nummer.
 Stk. 6. For verserende sager, som er indgivet inden den 1. marts 2021, skal ansøger supplere sin ansøgning, så den opfylder stk. 2.
Kapitel 7 Bortfald og tilbagebetaling af pristillæg § 19. Energistyrelsen kan træffe afgørelse om helt eller delvist bortfald af tilsagn om pristillæg efter §§ 7-9, hvis:
1) ansøger har givet urigtige eller vildledende oplysninger eller fortiet oplysninger af betydning for Energistyrelsens behandling af ansøgning om tilsagn, 2) anlægsejer ikke opfylder de nærmere fastsatte vilkår for pristillægget eller andre betingelser for tilsagnet eller udbetaling af pristillægget, eller 3) pristillægget er udbetalt i strid med Europa-Kommissionens retningslinjer for statsstøtte til miljøbeskyttelse af 1. april 2008 (2008/C 82/01).
 Stk. 2. Hvis der er udbetalt pristillæg i henhold til et tilsagn, der bortfalder efter stk. 1, kan pristillægget kræves helt eller delvist tilbagebetalt.
Stk. 3. Tilbagebetaling af pristillægget skal ske senest 14 dage efter påkrav.
Tilbagebetales det skyldige beløb ikke rettidigt, tillægges beløbet rente efter forfaldsdagen svarende til den rente, der er fastsat i rentelovens § 5. Den tillagte rente udgør dog mindst 50 kr.
§ 20. Hvis Energistyrelsens kontrol af anlægsejers indberettede oplysninger i medfør af § 22 i bekendtgørelse om bæredygtighed og besparelse af drivhusgasemissioner for biomassebrændsler og flydende biobrændsler til energiformål, m.v., jf. denne bekendtgørelses § 13, viser, at hele eller dele af den anvendte biogas ikke stammer fra produktion opgjort pr. anlæg til produktion af biogas, der opfylder de til enhver tid gældende kriterier for bæredygtighed og drivhusgasemissioner for biogas, kan Energistyrelsen træffe afgørelse om, at pristillæg for den del af den opgraderede eller rensede biogas, som kan henføres hertil, bortfalder.
Bortfald af pristillægget for den del af den opgraderede eller rensede biogas, der ikke opfylder kriterier for bæredygtighed og besparelse af drivhusgasemissioner, gælder for hele det år, som opgørelsen vedrører.
 Stk. 2. Bortfald af pristillæg efter stk. 1 beregnes forholdsmæssigt på grundlag af energiindholdet i den biogas, som er tilført anlægget i det år, som opgørelsen vedrører.
Stk. 3. Energistyrelsen opkræver tilbagebetaling af pristillæg, som er bortfaldet efter stk. 1. Hvis anlægsejeren fortsat modtager pristillæg efter § 35 g i lov om naturgasforsyning, kan Energistyrelsen modregne beløbet ved den normale periodiske afregning heraf.
Modregningen skal dog være sket senest 12 kalendermåneder efter, at pristillægget er bortfaldet.
Tilsyn og kontrol § 21. Energistyrelsen fører tilsyn og kontrol med overholdelse af betingelser og vilkår for tilsagnet om pristillæg samt udbetaling af pristillæg efter § 35 g i lov om naturgasforsyning og denne bekendtgørelse.
 Stk. 2. Enhver, der modtager pristillæg efter denne bekendtgørelse, er forpligtet til efter Energistyrelsens anmodning at fremsende dokumentation for opfyldelsen af betingelserne for at modtage pristillæg, herunder gennem indhentelse af erklæringer fra en godkendt revisor og teknisk kontrol.
 Stk. 3. Udgifter forbundet med krav om yderligere dokumentation og teknisk kontrol i forbindelse med stk. 1 og 2, afholdes af modtageren af pristillægget.
§ 22. Den til enhver tid værende anlægsejer, hvortil pristillæg efter § 35 g, stk. 1 og 2, i lov om naturgasforsyning og reglerne i denne bekendtgørelse udbetales, er forpligtet til at afgive sådanne oplysninger, herunder regnskaber og lignende dokumentation, som findes nødvendigt til kontrol med overholdelsen af bekendtgørelsens betingelser og vilkår for tilsagn om og udbetaling af pristillæg.
Forpligtelsen til at afgive oplysninger gælder over for distributions- eller transmissionsselskabet, eller over for ejeren af det bygasnet, hvor anlægget er tilsluttet, og over for Energistyrelsen.
 Stk. 2. Energistyrelsen kan foretage regnskabsmæssig stikprøvekontrol af oplysninger, som ligger til grund for tilsagn og udbetalinger af pristillægget.
Kapitel 8 Klageadgang og straf Klageadgang § 23.  Afgørelser truffet efter denne bekendtgørelse kan påklages til Energiklagenævnet og kan ikke indbringes for anden administrativ myndighed, jf. lov om naturgasforsyning, § 51, stk. 1 og 2.
 Stk. 2. Klager over afgørelser efter stk. 1 skal indgives skriftligt til Energiklagenævnet inden 4 uger efter, at afgørelsen er meddelt, jf. lov om naturgasforsyning, § 51, stk. 5.
Straffebestemmelser § 24. Medmindre højere straf er forskyldt efter anden lovgivning, straffes med bøde den, der:
1) afgiver urigtige oplysninger i forbindelse med ansøgning om tilsagn om pristillæg til opgraderet biogas, der tilføres et sammenkoblet gassystem eller renset biogas, der tilføres et bygasnet, 2) afgiver urigtige oplysninger i forbindelse med indberetning, jf. § 13, målinger, jf. § 11, stk. 3, nr. 2, eller dokumentation af opgraderet biogas, der tilføres et sammenkoblet gassystem, eller renset biogas, der tilføres et bygasnet, jf. § 4, § 11, stk. 3, og § 13, eller 3) undlader at indsende underretning om ændringer i forudsætninger eller betingelser af betydning for meddelelse af tilsagn om eller udbetaling af pristillæg til opgraderet biogas, der tilføres et sammenkoblet gassystem eller renset biogas, der tilføres et bygasnet, eller som afgiver urigtige oplysninger i forbindelse med en sådan underretning, jf. § 16.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 9 Ikrafttræden § 25. Bekendtgørelsen træder i kraft den 30. juni 2021.
 Stk. 2. Bekendtgørelse nr. 1628  af 27. december 2019 om pristillæg til opgraderet biogas leveret til et sammenkoblet gassystem og til renset biogas leveret til et bygasnet ophæves.
 Stk. 3. For pristillæg, der er modtaget eller modtages vedrørende perioden fra den 1. januar 2020 og indtil den 30. juni 2021 finder bestemmelserne i bekendtgørelse nr. 1628 af 27. december 2019 om pristillæg til opgraderet biogas leveret til et sammenkoblet gassystem og til renset biogas leveret til et bygasnet, som ændret ved bekendtgørelse nr. 269 af 22. februar 2021, fortsat anvendelse.
 Stk. 4. For pristillæg, der er modtaget eller modtages vedrørende en periode indtil den 1. januar 2020 finder bestemmelserne i bekendtgørelse nr. 299 af 25. marts 2015 om pristillæg til opgraderet biogas leveret til det sammenkoblede system og renset biogas leveret til et bygasnet, som ændret ved bekendtgørelse nr. 1387 af 28. november 2016 og bekendtgørelse nr. 1746 af 26. december 2017, fortsat anvendelse.
 Stk. 5. Til støttemodtagere, som har modtaget eller modtager støtte vedrørende en periode indtil den 1. januar 2020, finder bestemmelserne i bekendtgørelse nr. 299 af 25. marts 2015 om pristillæg til opgraderet biogas leveret til det sammenkoblede system og renset biogas leveret til et bygasnet, som ændret ved bekendtgørelse nr. 1387 af 28. november 2016 og bekendtgørelse nr. 1746 af 26. december 2017, anvendelse, indtil der er truffet afgørelse om tilsagn om pristillæg efter § 35 g i lov om naturgasforsyning.
Energistyrelsen, den 14. juni 2021 Janni Torp Kjærgaard / Lisbet Ølgaard Bilag 1 Konvertering af tilsagn og fastsættelse af årsnorm Bilag 2 Fastsættelse og beregning af årsnorm sker i henhold til § 35 h, stk. 1 - 7, i lov om naturgasforsyning Fastsættelse og beregning af årsnorm kræver i visse tilfælde, at opgraderingsanlæggets tekniske kapacitet, også kaldt output-kapacitet, kendes.
Kan opgraderingsanlæggets output kapacitet ikke fastsættes entydigt, kan der ske beregning heraf.
 Hvor opgraderingsanlæggets tekniske kapacitet, udtrykt ved produceret antal normalkubikmeter metan per time, ikke kan fastlægges entydigt, eksempelvis ud fra oplysninger i kontrakten indgået mellem opgraderingsejer og leverandør af opgraderingsanlægget, eller det for opgraderingsanlægget gældende datablad, fastlægges denne baseret på et metanindhold i rå biogas på 65 pct.
Den nedre brændværdi, der indgår i beregning af årsnormen, udgør 35,9 MJ pr.
Nm3.
1) Bekendtgørelsen gennemfører dele af Europa-Parlamentet og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82.
