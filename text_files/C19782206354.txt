 I undervisningsvejledningen for hf er 2. årsopgaven i formning defineret  

 således:
 2. Årsopgaven er en skriftlig besvarelse af en af  

 læreren stillet  opgave, der klart afgrænser et område indenfor et af den  

  studerende valgt interesseområde ». (Mine fremhævelser).
 Når det er understreget, at her er tale om en skriftlig besvarelse  

 indenfor et fag, der beskæftiger sig med billeder, skyldes det, at opgaven  

 skal kunne vurderes på lige fod med opgaver stillet og skrevet i andre fag.  

 Men opgaven skal dog ligge inden for fagets grænser - hvilket indebærer, at  

 hovedvægten skal ligge på visuelle   

 problemstillinger.
Vi må erkende, at vi ikke råder over et måleapparat, som kan vurdere et  

 billedudtryk i forhold til et verbalt udtryk.
Man kan forsøge at forestille  

 sig de vanskeligheder, det vil afstedkomme for en censor, som modtager en  

 buste i ler - uden skriftlige kommentarer - til vurdering som 2. årsopgave! Det udelukker naturligvis ikke at vælge områder, som indebærer, at eleven  

 skal arbejde eksperimentelt, men eksperimentet må følges af et skriftligt  

 materiale, som indeholder en redegørelse for eksperimenterne og en konklusion  

 på opgaven.
Forholdet mellem lærerens formulering af den endelige opgave og elevens  

 valg af interesseområder har skabt en del vanskeligheder.
Der er, i tiden  

 efter den ny bekendtgørelses fremkomst, fremkommet opgaver, hvori område og  

 opgavetitel har været identiske, og det er i strid med  

 undervisningsvejledningen.
Det må slås fast, at det er den studerende, som vælger sit område - gerne  

 bredt formuleret, for derefter - under studiet af området - at finde frem til  

 underområder, der kan lægges til grund for dyberegående studier.
Til sidst  

 stiller læreren en præcist formuleret og afgrænset opgave indenfor det  

 omtalte underområde.
 Denne proces er af pædagogisk art, og den kan ikke foregå uden lærerens  

 rådgivning.
 Det er lærerens opgave at vejlede eleven til at vælge område af en vis  

 bredde og derefter, i samarbejde med eleven, at finde frem til de muligheder,  

 der kan udkrystalliseres i en endelig opgaveformulering.
Det er vigtigt at understrege, at opgaveløsningen kun kan vurderes ud fra  

 den stillede opgaves ordlyd.
Derfor må opgaven stilles, så den giver eleven  

 mulighed for at vise sin evne til at løse opgaven ud fra følgende kriterier:
 1. Elevens evne til at give en tilbundsgående  

 besvarelse. (Opgaven må være begrænset præcist).
 2. Elevens evne til at indsamle relevant stof.
 3. Elevens evne til at anvende det indsamlede stof  

 (bearbejdelse og analyse).
 4. Elevens evne til at konkludere på grundlag af det  

 analyserede stof (opgavens selvstændige del).
Det er næsten umuligt at formulere en opgavetitel, der rummer disse  

 muligheder, i en kort form.
Giv derfor hellere en lang, »tung« og  

 leddelt titel, som giver eleven mulighed for at vise sine evner, end en  

 opfindsom kort titel, som er uoverskuelig.
Opgaver af typen: »van Gogh som maler og menneske« lader sig  

 ikke løse på en uge.
Det vil ikke være muligt at besvare denne opgave  

 tilbundsgående.
Og dermed har læreren svigtet sin elev ved at stille en  

 uløselig opgave.
 Skulle jeg give eksempel på en opgave, der kan opfylde kravene til en god  

 opgaveløsning, kunne det se således ud:
 Område: »Jugendstil«.
 Opgavetitel: Foretag en stilmæssig undersøgelse af bygnings- og  

 udsmykningselementer i Københavns Rådhus, og gør på grundlag heraf rede for,  

 i hvor høj grad denne bygning repræsenterer en (for samtiden) ny stil.
 Jeg finder grund til at minde om, at opgaverne skal ledsages af det  

 billedmateriale, der ligger til grund for opgavens løsning.
Der skrives ofte opgaver om billeder, som censorerne ikke har mulighed for  

 at skaffe sig, og vurdering af en opgave skrevet på grundlag af billeder, man  

 ikke kender, lader sig kun vanskeligt gennemføre.
Opgaven skal følges af et  

 billedmateriale i form af reproduktioner, farvefotografier, dias og eventuelt  

 elevens egne skitser, i en kvalitet, der giver censor mulighed for at sætte  

 sig ind i problemstillingen.
 Tilbage er der kun at nævne, at de regler som gælder for anden skriftlig  

 fremstilling: litteraturliste, noteapparat, angivelse af citater o.s.v. også  

 gælder, når der er tale om en opgave i formning.
