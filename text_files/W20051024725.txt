Klage over manglende information om behandlingsmuligheder (medfødt  

 hofteskred) Nævnet fandt grundlag for kritik af speciallægens  

 information af patienten og forældrene, idet speciallægen burde have  

 informeret  

 om, at der er varierende ledbevarende kirurgiske indgreb, herunder  

 Ganz-ostetomi, som på enkelte større hofteklinikker herhjemme efter samtale  

 og  

 vurdering bliver tilbudt patienter med betydende hoftedysplasi.
Nævnet oplyste, at den anførte bækkenosteotomi har  

 været anvendt i Danmark igennem de sidste 10 år.
Resultaterne synes lovende  

 hos  

 yngre patienter med begrænset eller ingen slidgigt i den dysplastiske hofte.  

 Der er dog endnu ikke tilstrækkelig lang opfølgning på disse først opererede  

 patienter til at man kan vurdere om indgrebet hindrer eller udsætter  

 indsættelsen  

 af et kunstigt hofteled.
