Cirkulære  

 om jubilæumsgratiale til personale ved selvejende institutioner under  

 Undervisningsministeriet bortset fra frie grundskoler og frie kostskoler (Til selvejende  

 institutioner under Undervisningsministeriet bortset fra frie grundskoler og  

 frie kostskoler) I tilslutning til Finansministeriets cirkulære af 28.  

 december 1989 om jubilæumsgratiale til personale i statens tjeneste  

 fastsættes  

 følgende bestemmelser om ydelse af jubilæumsgratiale til ansatte ved  

 selvejende  

 institutioner under Undervisningsministeriet bortset fra frie grundskoler og  

 frie kostskoler:
 1. Gratiale gives ved 25, 40 og 50 års jubilæer.
 I forbindelse med jubilæet kan udstedes et diplom underskrevet  

 af vedkommende institutions leder.
 Diplomets udseende og indhold bestemmes af den enkelte  

 institutions ledelse.
 Gratiale og diplom gives kun til ansatte, der har udført  

 tilfredsstillende tjeneste.
 Afgørelse af, om gratiale og diplom skal gives, træffes af  

 vedkommende institution.
 2. Jubilæumsgratiale udgør i grundbeløb 4.000 kr. ved 25 års  

 tjeneste, 5.000 kr. ved 40 års tjeneste og 6.000 kr. ved 50 års tjeneste  

 uanset  

 beskæftigelsesgrad, jf. nr. 6.
 Jubilæumsancienniteten regnes fra den første ansættelse ved den  

 selvejende institution.
 Er der sket afbrydelse af tjenesten, sammenlægges ansættelsesperioderne.
Ved opgørelsen af jubilæumsancienniteten medregnes feriedage og  

 sygedage under beskæftigelsen.
Endvidere medregnes fravær på grund af  

 militærtjeneste, hvis den pågældende på tidspunktet for aftjening af  

 værnepligt  

 var ansat ved institutionen eller i en statslig institution.
 Den tid, hvori en ansat har tjenestefrihed uden løn, medregnes  

 ikke i jubilæumsancienniteten, medmindre vedkommende i  

 tjenestefrihedsperioden  

 har været ansat ved en institutionstype, der medregnes ved det pågældende  

 institutionsområde,  

 jf. nr. 7, eller tjenestefriheden i øvrigt medregnes i lønancienniteten.
Jubilæumsancienniteten opgøres af institutionens leder.
Hvis  

 denne ikke er i besiddelse af nøjagtige oplysninger om tidspunktet for første  

 ansættelse eller om varigheden af  

 tidligere beskæftigelsesperioder, fastsættes  

 ancienniteten på grundlag af de for institutionens leder foreliggende  

 oplysninger.
 Tjeneste efter det fyldte 70. år kan ikke medregnes ved  

 opgørelsen af jubilæumsancienniteten.
 3. Som jubilæumsdag regnes den dag, hvor den ansatte har gjort  

 henholdsvis 25, 40 og 50 års tjeneste, som efter nærværende cirkulære kan  

 medregnes i jubilæumsancienniteten.
 4. Der gives den ansatte en fridag med løn i anledning af  

 jubilæet.
 5. Udgiften til jubilæumsgratiale afholdes af institutionen.
6. Gratialerne reguleres hvert andet år pr. 1. april på grundlag  

 af lønudviklingen i den forløbne 2-års periode.
Finansministeriet udsender  

 meddelelse om nye gratialesatser  

1) .
 7. Medregning ved de enkelte institutionsområder:
Ved selvejende institutioner omfattet af lov om  

 professionshøjskoler for videregående uddannelser eller lov om Centre for  

 Videregående Uddannelse og andre selvejende institutioner for videregående  

 uddannelser m.v. medregnes beskæftigelse ved de af den nævnte lovgivning  

 omfattede institutioner i jubilæumsancienniteten.
Beskæftigelse i statslige  

 institutioner og virksomheder samt i folkekirken medregnes i  

 jubilæumsancienniteten.
Endvidere medregnes beskæftigelse i folkeskolen forud  

 for 1. april 1993. Beskæftigelsen medregnes efter de for disse  

 ansættelsesområder gældende regler.  

 For  

 så vidt angår ansatte, der pr. 1. januar 2007 i forbindelse med  

 kommunalreformen er overgået til ansættelse ved en selvejende institution  

 under  

 Undervisningsministeriet, henvises til de særlige overgangsregler i nr. 8.
Ved selvejende institutioner omfattet af lov om institutioner  

 for erhvervsrettet uddannelse medregnes beskæftigelse ved de af den nævnte  

 lovgivning omfattede institutioner i jubilæumsancienniteten.
Beskæftigelse i  

 statslige institutioner og virksomheder samt i folkekirken medregnes i  

 jubilæumsancienniteten.  

 Endvidere medregnes beskæftigelse i folkeskolen forud for 1. april 1993.  

 Beskæftigelsen  

 medregnes efter de for disse ansættelsesområder gældende regler.
For så vidt  

 angår ansatte, der pr. 1. januar 2007 i forbindelse med kommunalreformen er  

 overgået til ansættelse ved en selvejende institution under  

 Undervisningsministeriet, henvises til de særlige overgangsregler i nr. 8.
Ved selvejende institutioner omfattet af lov om institutioner  

 for almengymnasiale uddannelser og almen voksenuddannelse medregnes  

 beskæftigelsen ved de af den nævnte lovgivning omfattede institutioner i  

 jubilæumsancienniteten.
Beskæftigelse i statslige institutioner og  

 virksomheder  

 samt i folkekirken medregnes i jubilæumsancienniteten.
Endvidere medregnes  

 beskæftigelse i folkeskolen forud for 1. april 1993. Beskæftigelsen medregnes  

 efter de for disse ansættelsesområder gældende regler.
For så vidt angår  

 ansatte, der pr. 1. januar 2007 i forbindelse med kommunalreformen er  

 overgået  

 til ansættelse ved en selvejende institution under Undervisningsministeriet,  

 henvises til de særlige overgangsregler i nr. 8.
 Ved selvejende institutioner omfattet af lov om private  

 gymnasieskoler, studenterkurser og kurser til højere forberedelseseksamen  

 (hf-kurser) eller af lov om produktionsskoler medregnes beskæftigelse ved den  

 enkelte selvejende institution i den ansattes jubilæumsanciennitet.  

 Ansættelse  

 inden for samme institutionsform kan efter institutionens bestemmelse  

 medregnes  

 i jubilæumsancienniteten.
 8. Særlige overgangsregler for ansatte, der pr. 1. januar 2007 i  

 forbindelse med kommunalreformen er overgået til ansættelse ved en selvejende  

 institution  

 under Undervisningsministeriet:
En ansat, som pr. 1. januar 2007 er overgået til ansættelse ved  

 en selvejende institution under Undervisningsministeriet i forbindelse med  

 kommunalreformen, medtager sin jubilæumsanciennitet fra (amts)kommunen,  

 således  

 som denne er fastsat af den hidtidige ansættelsesmyndighed.
Ved senere  

 umiddelbar overgang til en anden selvejende institution  

 inden for samme institutionsform videreføres  

 den således overførte jubilæumsanciennitet tillagt den anciennitet, som er  

 optjent under den hidtidige ansættelse ved den selvejende institution.
Der  

 sker  

 for disse personalegrupper ikke medregning som anført under nr. 7.
For ansatte, som er overgået til ansættelse ved de selvejende  

 institutioner under Undervisningsministeriet i forbindelse med  

 kommunalreformen  

 pr. 1. januar 2007, vil jubilæumsgratialet i tidsrummet indtil 1. april 2008  

 være af samme størrelse som hidtil.
Efter 1. april 2008 fastsættes  

 jubilæumsgratialets  

 størrelse efter reglerne i dette cirkulære.
 9. Dette cirkulære har virkning fra den 1. januar 2007. Samtidig  

 ophæves Undervisningsministeriets cirkulære af 30. juni 2004 om  

 jubilæumsgratiale til personale ved selvejende institutioner under  

 Undervisningsministeriet omfattet af selvejeloven samt af loven om  

 institutioner for erhvervsrettet uddannelse samt Undervisningsministeriets  

 cirkulære  

 af 16. august 2005 om ændring af cirkulære om jubilæumsgratiale til personale  

 ved selvejende institutioner under Undervisningsministeriet.
Hidtidig opnået jubilæumsanciennitet skal opgøres efter de før  

 den 1. januar 2007 gældende regler eller praksis og tillægges den  

 anciennitet,  

 der opnås i henhold til dette cirkulære.
Dette gælder dog ikke anciennitet  

 optjent ved (amts)kommunale institutioner, jf. herved særbestemmelsen i nr.  

 8.
Undervisningsministeriet 

Institutionsstyrelsen, den 9.  

 juli 2007 P.m.v.e.b.
Bente Ørum 1)  

 Gratialerne udgør pr. 1. april 2007 henholdsvis  

 5.600 kr., 7.000 kr. og 8.400 kr.
