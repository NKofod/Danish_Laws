Fremsat den 30. marts 2005 af Anne‑Marie Meldgaard (S),  

 Lotte Bundsgaard  

 (S),  

 Morten  

 Bødskov  

 (S)  

 og Karen J.
Klint  

 (S) Forslag til folketingsbeslutning om  

 integrationsfamilier Folketinget pålægger regeringen inden den 1. oktober 2005 at sikre,  

 at kommunerne etablerer en ordning, hvor en frivillig dansk familie tilkobles  

 en  

 nytilkommen flygtningefamilie.
De danske integrationsfamilier skal ikke have  

 noget formelt ansvar for flygtningefamilierne, men skal fungere som døråbnere  

 og vejledere til det danske samfund og den danske kultur.
Familierne skal  

 kobles sammen allerede i forbindelse med modtagelsesplanen, når kommunerne  

 overtager ansvaret for flygtningefamilierne.
 Begrebet familie skal forstås i bred forstand og omfatter også  

 enlige og atypiske familieformer, men det skal tilstræbes, at familier med  

 sammenlignelig sammensætning, f.eks. med jævnaldrende børn, kobles sammen, så  

 ordningen danner den bedst mulige grobund for fælles oplevelser og venskaber.
 Herboende flygtninge- og  

 indvandrerfamilier, som ønsker større tilknytning til det danske samfund,  

 skal  

 kunne udnytte ordningen, i det omfang der er tilstrækkelig mange danske  

 familier, som melder sig som integrationsfamilier.
Bemærkninger til forslaget Beslutningsforslaget er en stort set uændret genfremsættelse af  

 beslutningsforslag nr.
B 116 fra folketingsåret 2004-05, 1. samling  

 (se Folketingstidende 2004-05, 1. samling, tillæg A side 4802 og 4803).
 Statsministeren mener, at integrationen ville glide langt  

 nemmere, hvis alle danskere var ven med en indvandrer.
Statsministeren talte desuden på Venstres landsmøde om »Et pres  

 fra grupper, der er kommet ind i det danske samfund, som ikke anerkender og  

 ikke respekterer de grundværdier, det danske folkestyre bygger på.« Forslagsstillerne er enige i, at en større dialog  gerne i form  

 af flere venskaber  mellem indvandrere og danskere vil gøre det nemmere  

 for  

 indvandrere at komme ind i vores samfund og få indsigt i og respekt for de  

 værdier, vores folkestyre bygger på.
Forslagsstillerne ønsker ikke, at udlændinge skal assimileres, men  

 demokrati, frihed og lighed er grundpiller i vores samfund.
Derfor er det er  

 vigtigt, at både gamle og nye danskere lever op til de demokratiske pligter,  

 nyder de demokratiske rettigheder og deler de demokratiske værdier.
Men demokratiseringsprocessen kommer ikke af sig selv.
Den  

 kræver et kendskab til og en forståelse for de grundlæggende værdier, som kun  

 opstår gennem dialog.
Mange danskere ønsker denne dialog.
De er villige til at åbne  

 deres hjem og deres bekendtskabskreds for flygtninge, men mangler en  

 indgangsvinkel.
Derfor bør kommunerne etablere en ramme og formidle den  

 første  

 kontakt mellem familierne.
Forslagsstillerne forestiller sig, at de danske familier kan  

 have en mentorfunktion til fritidslivet ved at inddrage flygtningefamilierne  

 i  

 de fritids- og foreningsaktiviteter, de selv deltager i.
Samtidig kan de have  

 en uforpligtende vejlederrolle, så flygtningefamilierne kan søge råd om  

 arbejdsmarkedet, børnenes skolegang, mødet med de offentlige systemer og  

 lignende.
Men forslagets centrale element er venskabet mellem nye og gamle  

 danskere og den positive dialog og integration, som deraf følger.
Skriftlig fremsættelse Anne-Marie Meldgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om integrationsfamilier.
(Beslutningsforslag nr.
B 38).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
