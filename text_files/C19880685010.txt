Undervisningsministeriet Frederiksholms Kanal 21, 1220 København K Under henvisning til lov nr. 354 af 1. juli 1988 om ændring af lov om  

 beregning af et reguleringspristal fremsendes hermed i 5 eksemplarer aftale  

 af 3. november 1988 mellem Finansministeriet og Lærernes Centralorganisation  

 om ulempeydelser til lærere og ledere ansat ved børnehave- og  

 fritidspædagogseminarierne.
 Aftalen, der træder i stedet for aftale af 4. juni 1987, har virkning fra  

 1. oktober 1988 og indeholder de ændringer af ulempeydelserne, som lov nr.  

 354 nødvendiggør som følge af den gennemførte ændring af  

 reguleringspristallet, der fra juli 1988 har januar 1988 = 100.
Reguleringspristallet for juli 1988 er i overensstemmelse hermed opgjort  

 til 103,0, og den herved udløste dyrtidsportion samt reststigningen i  

 forbindelse med omlægning af beregningsgrundlaget for reguleringspristallet  

 er indregnet i de i aftalen anførte beløb.
Størrelsen af de fremtidige  

 dyrtidsportioner er ligeledes revideret som en konsekvens af omlægningen.
Med venlig hilsen Bodil Henriksen AFTALE MELLEM FINANSMINISTERIET OG LÆRERNES CENTRALORGANISATION OM ULEMPEYDELSER TIL LÆRERE OG LEDERE ANSAT VED BØRNEHAVE- OG FRITIDSPÆDAGOGSEMINARIERNE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, samt i henhold  

 til § 2, stk. 2, i den mellem Ministeriet for Statens Lønnings- og  

 Pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  Aftalen omfatter lærere og ledere ansat ved  

 børnehave- og fritidspædagogseminarier.
 § 2.  For skemalagt undervisning efter kl. 17.00  

 betales der natpenge og ydelser for todelt tjeneste efter de for tjenestemænd  

 i staten til enhver tid gældende regler, jf. for tiden aftale af 30. august  

 1988 som ændret ved aftale af 17. oktober 1988 mellem Finansministeriet og  

 tjenestemændenes centralorganisationer om natpenge mv.
 Stk. 2.  For deltagelse efter kl. 18.00 i ekskursioner,  

 studierejser og lejrskoler, der er godkendt af skolen, ydes der et beløb pr.  

 dag pr. lærer, som udgør 34,00 kr., såfremt der deltager 1-2 ansatte pr. hold  

 og 27,75 kr., såfremt der deltager 3 eller flere ansatte pr. hold.
 Stk. 3.  For deltagelse i ekskursioner, studierejser og  

 lejrskoler, der er godkendt af skolen, på lørdage, søn- og helligdage,  

 grundlovsdag og juleaftensdag ydes der godtgørelse efter de for tjenestemænd  

 i staten til enhver tid gældende regler på grundlag af det timetal, der  

 fastsættes af ansættelsesmyndigheden.
 § 3.  For hver fulde 3 points udsving i  

 reguleringspristallet ud over 103 (januar 1988 = 100) forhøjes eller  

 nedsættes de i § 2, stk. 2, anførte beløb med følgende beløb:
For deltagelse i studierejser, ekskursioner og lejrskoler med 1-2 ansatte  

 35 øre For deltagelse i studierejser, ekskursioner og lejrskoler med 3 eller  

 flere ansatte 25 øre Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
 § 4.  Ud over godtgørelse efter §§ 2-3 tilkommer der  

 ikke de af aftalen omfattede lærere og ledere anden betaling for tjeneste på  

 ubekvemme tidspunkter.
 § 5.  Aftalen har virkning fra 1. oktober 1988 og kan  

 opsiges af hver af parterne med 3 måneders varsel, dog tidligst til den 1.  

 april 1989.
 Stk. 2.  Samtidig ophæves aftale af 4. juni 1987 om  

 ulempeydelser til lærere og ledere ansat ved børnehave- og  

 fritidspædagogseminarierne.
København, den 2.11.1988 Lærernes Centralorganisation Martin Rømer Finansministeriet P.
M.
V.
E.
B.
