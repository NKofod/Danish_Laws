 1. Indledning.
 Ved skattedepartementets bekendtgørelse af 22. juli 1981 blev beføjelsen  

 til som første instans at træffe afgørelser i henhold til  

 selskabsskattelovens § 3, stk. 2-5, henlagt til amtsskatteinspektoraterne,  

 for Københavns og Frederiksberg kommuners vedkommende de pågældende  

 skattedirektorater.
 Statsskattedirektoratet har til brug for de nævnte skattemyndigheder ved  

 behandlingen af ansøgninger om skattefritagelse udsendt vejledning af 2.  

 februar 1982.
 2. Den hidtidige fremgangsmåde.
 Skattefritagelse i henhold til selskabsskattelovens § 3, stk. 2 og 5, er  

 hidtil blevet givet som et nedslag i skatten på 40% af den indkomst, der  

 berettiger til skattefritagelse, maksimalt 40% af den skattepligtige  

 indkomst.
 3. Begrundelse for omlægningen.
 Når skatteefritagelsen som hidtil har skullet gives som et nedslag i  

 skatten, har det været nødvendigt at afvente lignings- og  

 beregningsresultatet, hvis dette endnu ikke forelå på ansøgningens tidspunkt.  

 Derefter har skatteansættelsen måttet sammenholes med en opgørelse over de  

 fritagelsesberettigede beløb, hvorefter der er givet ansøgeren meddelelse om  

 resultatet, idet det eftergivne beløb samtidig er ført til afgang.  

 Fremgangsmåden medfører således, at den allerede pålignede skat skal ændres,  

 hvorved den faktisk betalte skat ikke kommer til at svare til  

 indkomstansættelsen.
 4. Den fremtidige fremgangsmåde.
 De årlige skattefritagelser skal derfor fra og med skatteåret 1984/85 så  

 vidt muligt gives som et ligningsmæssigt fradrag og ikke ved eftergivelse af  

 allerede pålignet skat.
 For at dette kan effektueres lettest muligt, bør ansøgningen om  

 skattefritagelse medfølge selvangivelsen for det pågældende skatteår.
 Man skal derfor anmode amtsskatteinspektoraterne samt Københavns og  

 Frederiksberg skattedirektorater om i god tid inden fristen for indgivelse af  

 næste års selvangivelser at opfordre de foreninger, fonde m.v., som fik  

 skattefritagelse for skatteåret 1983/84 til at lade en eventuel ansøgning om  

 skattefritagelse for skatteåret 1984/85 medfølge selvangivelsen for dette år.
De pågældende bør samtidig opfordres til at vedlægge selvangivelsen  

 materialet til en såkaldt B-opgørelse, dvs. først og fremmest foreningens  

 egen opgørelse af de beløb, der medgået til de kvalificerende formål direkte  

 eller indirekte, men af praktiske grunde også en opgørelse over de  

 ikke-erhvervsmæssige indtægter.
Et eksempel på en sådan opgørelse er vist på  

 bilag 1.
Efter at have modtaget selvangivelsen med vedlagt ansøgning om  

 skattefritagelse, må den kommunale ligningsmyndighed snarest muligt sende den  

 videre til inspektoratet, som på grundlag af de nævnte oplysninger opgør  

 indkomsten til skattefritagelse.
Inspektoratet returner derefter  

 selvangivelsen til den kommunale ligningsmyndighed, som færdiggør den  

 almindelige ligning, hvorefter den skattepligtige indkomst opgøres som  

 erhvervsindkomst med fradrag af den tidligere opgjorte indkomst til  

 skattefritagelse.
Fradraget kan dog ikke overstige erhvervsindkomsten.
Herved  

 fremkommer foreningens ansatte skattepligtige indkomst, som inden midten af  

 september skal indberettes til statsskattedirektoratet, Birkerød.
Ansøgninger, der indgives til inspektoratet eller til den kommunale  

 ligningsmyndighed, efter at foreningen har indsendt sin selvangivelse, bør,  

 hvis tiden tillader det, behandles sammen med denne, jf. foran.
Hvis dette  

 ikke kan nås, må skattefritagelsen meddeles efter samme fremgangsmåde, som  

 benyttes ved ændringer af skatteansættelser.
Ved besvarelsen bør den  

 pågældende forening opfordres til for fremtiden at søge om skattefritagelse  

 samtidig med indsendelsen af selvangivelsen for det pågældende skatteår.
 5. Særligt om fondsejede selskaber.
De fonds- eller foreningsejede selskaber, der kan få årlig fritagelse i  

 henhold til bestemmelsens stk. 5, må følge samme ordning.
De skal dog ikke  

 indsende oplysninger til brug for en opgørelse over de fritagelsesberettigede  

 beløb, men blot bekræfte, at selskabet stadig er fondsejet samt oplyse det  

 deklarerede udbytte vedrørende det indkomstår, der ligger til grund for  

 ansættelsen.
Hans Westerberg Niels Kristensen Eksempel på opgørelse af beløb til årlig skattefritagelse.
Prioritetsafdrag kan altid betragtes som medgået til formålet, uanset om  

 ejendommen benyttes til formålet eller ikke.
Forbedringsudgifter kan derimod  

 kun medtages, hvis den pågældende ejendom benyttes til det kvalificerende  

 formål og vil således ikke komme til at figurere på opgørelsen, da foreningen  

 eller fonden i så fald normalt vil kunne opnå stående fritagelse.
 Også henlagte beløb kan anses for medgået til formålet, hvorom nærmere  

 henvises til skattedepartementets cirkulære nr. 119 af 14. juni 1963 om  

 fritagelse for indkomstbeskatning af visse foreninger m.v. og af sådanne  

 ejede aktieselskaber m.v. på grund af foreningernes almenvelgørende eller  

 andre almennyttige formål.
