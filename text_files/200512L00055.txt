Fremsat den 9. november 2005 af  

 skatteministeren (Kristian Jensen) Forslag til Lov  

 om ændring af spiritusafgiftsloven, øl- og vinafgiftsloven og  

 emballageafgiftsloven1) (Justering af  

 tillægsafgift på alkoholsodavand) § 1 I lov om afgift af spiritus m.m.  

 (spiritusafgiftsloven), jf. lovbekendtgørelse nr. 564 af 3. august 1998, som  

 ændret bl.a. ved § 4 i lov nr. 1392 af 20. december 2004 og senest ved  

 § 63  

 i lov nr. 428 af 6. juni 2005, foretages følgende ændringer:
1.  

  

 I  

  

 § 1, stk. 1, 2. pkt.,  

  

 indsættes efter  

 »nomenklatur«: », og hvis blandingens alkoholindhold er på under 15 pct.  

 vol.,  

 jf.
Rådets forordning om fastlæggelse af almindelige regler for definition,  

 betegnelse og præsentation af spiritus, «.
§ 2 I lov om afgift af øl, vin og frugtvin m.m. (øl- og  

 vinafgiftsloven), jf. lovbekendtgørelse nr. 565 af 3. august 1998, som ændret  

 bl.a. ved § 3 i lov nr. 1392 af 20. december 2004 og senest ved  

 § 84  

 i lov nr. 428 af 6. juni 2005, foretages følgende ændringer:
 1.  

  

 I  

  

 § 3 C  

  

 indsættes efter 1. pkt.:
»Der opkræves dog ikke tillægsafgift af cider, som opfylder  

 bestemmelserne i Fødevarestyrelsens bekendtgørelse om frugtsaft m.v., og af  

 frugtvin, som opfylder bestemmelserne i Anordning om Frugtvin og Rosinvin.« § 3 I lov om afgift af visse emballager, poser,  

 engangsservice og pvc-folier (emballageafgiftsloven), jf. lovbekendtgørelse  

 nr.  

 101 af 13. februar 2001, som ændret ved § 5 i lov nr. 1392 af 20.  

 december  

 2004 og senest ved § 19 i lov nr. 428 af 6. juni 2005, foretages  

 følgende  

 ændringer:
 1.  

  

 I bilag 1,  

 linje 11, ændres »Øl og sodavand« til: »Øl, andre gærede drikkevarer,  

 sodavand  

 og alkoholsodavand«.
§ 4 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Lovens §§ 1  

 og 2 har virkning fra den 1. juni 2005 og finder anvendelse på varer, der fra  

 og med den 1. juni 2005 (tillægsafgiftens ikrafttrædelsestidspunkt) udleveres  

 fra registrerede virksomheder, angives til fortoldning eller importeres.
 Stk. 3.  

  

 Lovens § 3  

 har virkning fra den 1. april 2005 og finder anvendelse på varer, der fra og  

 med den 1. april 2005 (emballageafgiftsnedsættelsens  

 ikrafttrædelsestidspunkt)  

 udleveres fra registrerede virksomheder, angives til fortoldning eller  

 importeres.
Bemærkninger til lovforslaget Almindelige bemærkninger 1. Indledning Tillægsafgiften på alkoholsodavand foreslås justeret  

 således, at:
 Likør og bitter  

 undtages tillægsafgift.
 Spiritusbaseret  

 alkoholsodavand begrænses således til blandingsprodukter med et  

 alkoholindhold  

 på under 15 pct. vol. under henvisning til EU-markedsordningen.
 Cider og frugtvin  

 undtages tillægsafgift.
 Tillægsafgiften på  

 vinbaseret alkoholsodavand ophæves således for blandingsprodukter, der enten  

 lever op til bestemmelserne i Fødevarestyrelsens frugtsaftsbekendtgørelse  

 eller  

 frugtvinsanordningen.
 Derudover foreslås en mindre konsekvensrettelse i bilag 1  

 til emballageafgiftsloven som følge af lov nr. 1392 af 20. december 2004  

 (Skatte- og afgiftsændringer som led i udmøntning af finanslovaftalen for  

 2005).
2. Lovforslagets indhold og baggrund 2.1 Ændring af spiritusafgiftsloven og øl- og  

 vinafgiftsloven (tillægsafgift på alkoholsodavand) Baggrund Tillægsafgiften på alkoholsodavand blev indført ved lov nr.  

 1392 af 20. december 2004 (fremsat som lovforslag nr.
L 125, 2004-05).  

 Tillægsafgiften på alkoholsodavand er en del af udmøntningen af  

 finanslovsaftalen  

 for 2005. Parterne ønskede med pålæggelsen af tillægsafgiften på  

 alkoholsodavand at sende et klart signal til de unge om at undgå et tidligt  

 alkoholforbrug.
Indtægterne blev øremærket til en række konkrete  

 sundhedsfremmende  

 projekter, herunder alkoholkampagner imod unges brug af alkohol, samt en  

 styrket behandlingsindsats mod alkoholmisbrug.
Ved indførelsen af tillægsafgiften på alkoholsodavand i  

 forsommeren 2005 viste det sig, at der var begået fejl i forbindelse med  

 afgrænsningen af det afgiftspligtige vareområde.
I forbindelse med at  

 tillægsafgiften på alkoholsodavand blev sat i kraft den 1. juni 2005, blev  

 det  

 således klart, at der var begået en fejl for så vidt angår afgrænsningen af  

 hvilke produkter, der skulle omfattes af afgiften.
Fejlen medførte, at  

 produkter såsom cider, frugtvin, likør og bitter tillige blev omfattet af  

 afgiftspligt.
Ved fremstilling af disse produkter tilsættes  

 ikke-alkoholholdige drikkevarer  oftest i form af frugtsafter eller  

 lign.  

 Denne tilsætning af ikke-alkoholholdige drikkevarer resulterede i, at  

 produkterne  

 blev anset for blandinger omfattet af tillægsafgiften på alkoholsodavand.
Den  

 oprindelige hensigt med pålæggelse af tillægsafgift var dog ikke at pålægge  

 produkter, såsom cider, frugtvin, likør og bitter, en tillægsafgift.  

 Skatteministeriets  

 departement afholdt derfor drøftelser af en løsningsmodel med de relevante  

 brancheorganisationer.
Den umiddelbare administrative løsning på fejlen blev  

 derefter, at ToldSkat udsendte et supplerende nyhedsbrev (ToldSkats  

 Nyhedsbrev  

 af 31. maj 2005 om Alkoholsodavand  tillægsafgift) til samtlige i  

 branchen,  

 hvori det præciseres, at der ikke vil blive opkrævet tillægsafgift af de  

 ovennævnte produkter.
Udsendelsen af nyhedsbrevet lå forud for  

 tillægsafgiftens  

 ikrafttræden den 1. juni 2005, og der har dermed ikke været opkrævet  

 tillægsafgift af cider, frugtvin, likør og bitter.
 I det supplerende nyhedsbrev blev det endvidere samtidig  

 tydeliggjort, at spiritus-, øl- og vinprodukter, som udelukkende er tilsat  

 aromastoffer, ikke er omfattet af tillægsafgiften på alkoholsodavand.  

 Alkoholsodavand  

 er således afgrænset ved at være blandinger af malt(øl)produkter,  

 vinprodukter,  

 frugtvin eller spiritus med ikke-alkoholholdige drikkevarer, jf. den nærmere  

 beskrivelse  

 af afgrænsningen af det afgiftspligtige område nedenfor.
 Folketinget er tidligere blevet orienteret om den manglende  

 opkrævning af tillægsafgift på alkoholsodavand af produkter såsom cider,  

 frugtvin, likør og bitter (Skatteudvalget, 2005-06, Alm. del - bilag 18).
Gældende ret Ved lov nr. 1392 af 20. december 2004 blev alkoholsodavand,  

 som enten er baseret på malt(øl), vin, frugtvin eller spiritus, pålagt  

 tillægsafgift.
Tillægsafgiften lægges oveni øl-, vin- eller spiritusafgiften  

 på  

 produkterne.
Uanset alkoholens oprindelse i alkoholsodavand er der tale  

 om ensartede produkter  både i udseende og smag.
Tillægsafgiften på  

 malt- og  

 vinbaserede alkoholsodavand blev derfor udformet således, at der opnåedes en  

 afgiftsmæssig ligestilling mellem de forskellige typer af alkoholsodavand  

   

 uanset om alkoholen stammede fra destillering eller gæring.
 For at opnå denne afgiftsmæssige ligestilling skulle den  

 samlede afgiftsbyrde på malt- og vinbaserede alkoholsodavand bringes op på  

 niveau med byrden på de spiritusbaserede alkoholsodavand.  

 Spiritusafgiftssatsen  

 på 150 kr. pr. liter ren alkohol er således næsten tre gange så høj som  

 ølafgiftssatsen på 50,90 kr. pr. liter ren alkohol.
Tillægsafgiftssatserne på malt- og vinbaserede  

 alkoholsodavand blev endvidere gjort afhængige af, hvorvidt alkoholindholdet  

 var over eller under 10 pct. vol., jf. øl- og vinafgiftslovens §§ 3B og  

 3C.
Oversteg alkoholindholdet ikke 10 pct. vol., blev afgiftssatsen beregnet  

 ud  

 fra en gennemsnitlig alkoholprocent på 5,5 pct.
Oversteg alkoholindholdet  

 derimod 10 pct. vol., blev afgiftssatsen beregnet ud fra en gennemsnitlig  

 alkoholprocent  

 på 12 pct.
Derudover blev der pålagt en generel tillægsafgift på  

 samtlige alkoholsodavand på 2,90 kr. pr. liter ekskl. moms.
For de malt- og  

 vinbaserede alkoholsodavand blev denne generelle afgift lagt oveni de  

 ovennævnte tillægsafgiftssatser.
 Den samlede afgift  inkl. enten øl-, vin- eller  

 spiritusafgift  på en 27,5 cls alkoholsodavand med 5,5 pct. vol.  

 blev dermed  

 ca. 3,85 kr. pr. flaske (inkl. moms)  uanset alkoholens oprindelse.  

 Tillægsafgiftssatserne på de forskellige typer af alkoholsodavand udgør  

 mellem  

 ca. 1 kr. og 2,85 kr. inkl. moms pr. flaske.
 Alkoholsodavand blev afgrænset ved hjælp af henvisninger  

 til EUs kombinerede nomenklatur  svarende til store del af  

 afgiftslovgivningen.  

 Der blev dog ikke  af hensyn til risikoen for omgåelse  indsat en  

 øvre grænse  

 for alkoholindholdet i disse alkoholsodavand.
 Alkoholsodavand blev  hér angivet uden henvisning til EUs  

 kombinerede nomenklatur  defineret som:
 Blandinger af  

 malt(øl)produkter, vinprodukter, frugtvin eller spiritus med:
 Kulsyreholdige  

 ikke-alkoholholdige drikkevarer, såsom mineralvand eller sodavand.
 Ikke-kulsyreholdige  

 drikkevarer, såsom kakaomælk eller mælk.
 Frugt- eller  

 grønsagssafter, eller -most.
 Med malt(øl)- eller vinprodukter menes øl henholdsvis vin,  

 som har mistet sin karakter af øl henholdsvis vin, og dermed kan henføres til  

 »andre gærede drikkevarer« i den kombinerede nomenklatur.
 Alkoholsodavand er afgrænset ved at være blandinger af  

 disse »andre gærede drikkevarer« henholdsvis spiritus med ikke-alkoholholdige  

 drikkevarer.
Spiritus, malt(øl) og vin, som udelukkende er tilsat  

 aromastoffer eller aromatiserende ingredienser, er dermed ikke omfattet af  

 tillægsafgiften.
Betingelsen for, at aromatiseringen ikke medfører pålæggelse  

 af tillægsafgift er dog, at produktet ikke ændrer karakter og dermed heller  

 ikke skal henføres til en anden position i den kombinerede nomenklatur.
Dette betyder, at så længe øl ikke har mistet sin karakter  

 af øl, og dermed fortsat tariferes som øl, og så længe vin ikke mister sin  

 karakter af vin, og dermed fortsat tariferes som vin, vil produktet ikke  

 blive  

 omfattet af tillægsafgiften på alkoholsodavand.
For andre gærede drikkevarer,  

 som allerede tariferes under position 2206, vil der skulle være tale om  

 blanding med ikke-alkoholholdige drikkevarer.
Skatteministeriets praksis I forbindelse med indførelsen af tillægsafgiften på  

 alkoholsodavand viste det sig, at tilsætning af bl.a. frugtsafter i  

 forbindelse  

 med fremstillingen af produkter, såsom cider, frugtvin, likør og bitter, var  

 almindeligt forekommende.
For disse produkter var der ikke tale om, at de  

 mistede deres karakter af henholdsvis cider, frugtvin, likør eller bitter,  

 men  

 at det var en naturlig del af fremstillingsprocessen.
Derved var disse  

 produkter ved en fejl blev omfattet af den ovennævnte afgrænsning af  

 tillægsafgiften.
Skatteministeriet fandt det uhensigtsmæssigt, at  

 tillægsafgiften på alkoholsodavand utilsigtet kom til at omfatte produkter,  

 såsom  

 cider, frugtvin, likør og bitter.
Den administrative praksis blev derfor, jf.  

 det ovennævnte supplerende nyhedsbrev fra ToldSkat, at de nuværende  

 henvisninger til EUs kombinerede nomenklatur blev suppleret af  

 henvisninger  

 til EU-markedsordningen (vedr. spiritus, herunder likør og bitter),  

 Fødevarestyrelsens  

 frugtsaftsbekendtgørelse (vedr. cider) henholdsvis frugtvinsanordningen  

 (vedr.  

 frugtvin), jf. også lovforslagets indhold nedenfor.
 I ToldSkats supplerende nyhedsbrev præciseredes det  

 således, at der ikke ville blive opkrævet tillægsafgift af de ovennævnte  

 produkter.
Lovforslagets indhold Hensigten med lovforslaget er, at cider, frugtvin, likør og  

 bitter undtages tillægsafgiften på alkoholsodavand.
Dette foreslås gjort ved  

 at  

 supplere de hidtidige henvisninger til EUs kombinerede nomenklatur.
 Det foreslås således, at de nuværende henvisninger til EUs  

 kombinerede nomenklatur suppleres af henvisninger til EU-markedsordningen  

 (vedr. spiritus, herunder likør og bitter), Fødevarestyrelsens  

 frugtsaftsbekendtgørelse  

 (vedr. cider) henholdsvis frugtvinsanordningen (vedr. frugtvin).
Henvisningerne skal sikre, at udelukkende produkter, som  

 det var tiltænkt, omfattes af tillægsafgiften.
Anvendelsen af yderligere  

 henvisninger  frem for at en konkret øvre grænse for alkoholindholdet  

  sikrer  

 samtidig, at risikoen for omgåelse minimeres.
 Forslaget om at indføje de yderligere henvisninger er i  

 overensstemmelse med gældende praksis på området, som den har været  

 administreret siden udsendelse af det ovennævnte supplerende nyhedsbrev fra  

 ToldSkat.
 For så vidt angår de enkelte yderligere henvisninger vil de  

 blive kort beskrevet i det følgende.
 Henvisningen til EU-markedsordningen (vedr. spiritus,  

 herunder likør og bitter) medfører, at produkter som lever op til  

 bestemmelserne,  

 herunder et minimumsalkoholindhold på 15 pct. vol.  og endvidere kan  

 betegnes  

 likør henholdsvis bitter  ikke omfattes af tillægsafgiften.
EU-markedsordningen er Rådets forordning (EØF) Nr. 1576/89  

 af 29. maj 1989 om fastlæggelse af almindelige regler for definition,  

 betegnelse og præsentation af spiritus omfatter fællesskabsbestemmelser for  

 spiritusprodukter  

 til afsætning til konsum.
EU-markedsforordningen fastlægger bl.a., at der ved  

 spiritus forstås alkoholiske væsker med et minimumsalkoholindhold på 15 pct.  

 vol.
De enkelte spiritustyper, såsom likør og bitter, er endvidere beskrevet  

 ud  

 fra bl.a. minimumsindholdet af sukker, fremstillingsmetoden, tilladte  

 tilsætningsstoffer  

 mv.
 Henvisningen til frugtsaftsbekendtgørelsen (vedr. cider)  

 medfører, at produkter som lever op til bestemmelserne  og dermed kan  

 betegnes  

 »cider« i medfør af frugtsaftsbekendtgørelsen  ikke omfattes af  

 tillægsafgiften.
 Fødevarestyrelsens bekendtgørelse om frugtsaft m.v.  

 omfatter regler om tilvirkning og sammensætning af bl.a. cider.  

 Bekendtgørelsen  

 fastslår således bl.a., at cider skal indeholde mindst 0,4 pct. vol., at  

 indholdet af frugtsaft skal udgøre mindst 15 pct. af slutproduktet og at der  

 ikke må være tilsat alkohol.
 Henvisningen til frugtvinsanordningen (vedr. frugtvin)  

 medfører, at produkter som lever op til bestemmelserne  og dermed kan  

 betegnes  

 »frugtvin« i medfør af frugtvinsanordningen  ikke omfattes af  

 tillægsafgiften.
 Anordning nr. 17 af 22. januar 1930 om Frugtvin og Rosinvin  

 angiver retningslinier for produkter til salg under betegnelsen frugtvin.  

 Anordningen fastslår således bl.a., at frugtvins alkoholindhold ikke må  

 overstige 20 pct. vol., og at massefylden ved 15 grader celsius maksimalt må  

 udgøre 1,06 gram/cm3.
2.2 Ændring af emballageafgiftsloven  

 (konsekvensrettelse) Baggrund I forbindelse med afgiftsnedsættelsen på 80 pct. på  

 emballager til alkoholsodavand og andre gærede produkter blev bilag 1 til  

 emballageafgiftsloven ikke konsekvensrettet.
 Bilag 1 udgør en oversigt over afgiftssatserne i den volumenbaserede  

 emballageafgift, som er en stykafgift på drikkevareemballager til spiritus,  

 vin, frugtvin, øl, andre gærede drikkevarer (cider mv.), sodavand og  

 alkoholsodavand.
 Afgiftsnedsættelsen på emballager til alkoholsodavand og  

 andre gærede drikkevarer skal ses i sammenhæng med udvidelse af det  

 obligatoriske pant- og retursystem med emballager til disse drikkevarer.
 Baggrunden for afgiftsnedsættelsen og udvidelsen af pant-  

 og retursystemet kan ses som en udløber af afgiftsnedsættelsen på emballager  

 til  

 øl og sodavand med 80 pct. pr. 1. februar 2004 ved lov nr. 1217 af 27.  

 december  

 2003. Afgiftsnedsættelsen skabte en situation, hvor en udvidelse af det  

 eksisterende pant- og retursystem med yderligere emballager forventes at  

 følges  

 af en emballageafgiftsnedsættelse for disse emballager.
 Emballager omfattet af det obligatoriske pant- og  

 retursystem, som medfører betaling af diverse gebyrer til tilmeldelse,  

 logistik  

 og indsamling, er således som udgangspunkt omfattet af den lavere  

 volumenbaserede emballageafgift.
Lovforslagets indhold Det foreslås derfor, at bilag 1 til emballageafgiftsloven  

 konsekvensrettes som følge af lov nr. 1392 af 20. december 2004 ved, at  

 alkoholsodavand og andre gærede drikkevarer hermed indføjes i  

 oversigtstabellen  

  sammen med øl og sodavand  over afgiftssatserne i den  

 volumenbaserede  

 emballageafgift.
 Der er tale om en redaktionel konsekvensrettelse.
3. Økonomiske konsekvenser for det offentlige 3.1 Ændring af spiritusafgiftsloven og øl- og  

 vinafgiftsloven (tillægsafgift på alkoholsodavand) Forslaget vil ikke få provenumæssige konsekvenser, da der  

 ikke hidtil er opkrævet tillægsafgift af disse produkter.
3.2 Ændring af emballageafgiftsloven  

 (konsekvensrettelse) Forslaget har ingen provenumæssige konsekvenser.
4. Administrative konsekvenser for det offentlige En gennemførelse af lovforslaget skønnes at medføre  

 engangsudgifter af ikke nævneværdig omfang samt øgede driftsudgifter af ikke  

 nævneværdig omfang.
5. Økonomiske konsekvenser for erhvervslivet Lovforslaget  

 indeholder ingen  

 økonomiske konsekvenser for erhvervslivet.
6. Administrative konsekvenser for erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt et virksomhedspanel.
Forslaget bør derfor ikke forelægges  

 et af Økonomi- og Erhvervsministeriets virksomhedspaneler.
7. Miljømæssige konsekvenser Lovforslaget indeholder ingen miljømæssige konsekvenser.
8. Administrative konsekvenser for borgerne Lovforslaget indeholder ikke administrative konsekvenser  

 for borgerne.
9. Forholdet til EU-retten Loven vil blive notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet),  

 som ændret ved direktiv 98/48/EF, i henhold til Rådets direktiv 94/62/EF om  

 emballage og emballageaffald og i henhold til Rådets direktiv 92/83/EØF om  

 harmonisering af punktafgiftsstrukturen for alkohol og alkoholholdige  

 drikkevarer.  

 Der er tale om notifikation af en teknisk forskrift, dog uden status  

 quo-periode som følge af foranstaltningens fiskale karakter.
9.1 Ændring af spiritusafgiftsloven og øl- og  

 vinafgiftsloven (tillægsafgift på alkoholsodavand) Det oprindelige formål med at lægge afgift på  

 alkoholsodavand var fra regeringens (Venstre og Det Konservative Folkeparti)  

 og  

 Dansk Folkepartis side at sende et klart signal til de unge om at undgå et  

 tidligt alkoholforbrug.
Forbruget af alkoholsodavand blev vurderet til at  

 være  

 særligt stort blandt unge, og en tillægsafgift på netop disse produkter blev  

 derfor vurderet til at have den største effekt i forhold til at opnå  

 formålet,  

 at hindre en tidlig alkoholdebut, jf. lovforslag nr.
L 125, 2004-05.
 Hensigten med tillægsafgiften var således at lægge afgift  

 på umiddelbart drikkelige produkter med et alkoholindhold på i omegnen af 5,5  

 pct. vol., og som i smag og udseende fremstod sodavandslignende og særligt  

 appellerende for børn og unge.
 Justeringen af afgrænsningen af afgiften på alkoholsodavand  

 ved at indføje supplerende henvisninger i form af henvisning til  

 EU-markedsordningen (vedr. spiritus, herunder likør og bitter),  

 Fødevaredirektoratets frugtsaftsbekendtgørelse (vedr. cider) henholdsvis  

 frugtvinsanordningen (vedr. frugtvin) ændrer ikke hensigten med  

 tillægsafgiften.
De supplerende henvisninger skal derimod målrette  

 tillægsafgiften netop de produkter, som tillægsafgiften på alkoholsodavand  

 var  

 tiltænkt.
Derved opnås, at cider, frugtvin, likør og bitter ikke omfattes af  

 tillægsafgiften på alkoholsodavand.
Den oprindelige hensigt med  

 tillægsafgiften  

 var således heller ikke at ramme og dermed påvirke salget af disse produkter.
Konkurrerende produkter De omhandlede produkter (cider, frugtvin, likør og bitter)  

 og vin- og spiritusbaserede alkoholsodavand er konkurrerende produkter, som  

 hidtil har været afgiftsbelagt ens i overensstemmelse med  

 alkoholbeskatningsdirektiverne,  

 men som med pålæggelse af tillægsafgiften på alkoholsodavand foreslås  

 afgiftsbelagt forskelligt.
 En forskellig afgift på konkurrerende produkter anses kun  

 for i overensstemmelse med artikel 90, såfremt afgiftsdifferentieringen er  

 sagligt begrundet.
Afgiftsdifferentieringen har til formål at hindre en tidlig  

 alkoholdebut ved at pålægge en tillægsafgift på alkoholsodavand, som lægges  

 oveni den eksisterende øl-, vin- eller spiritusafgift  afhængig af  

 alkoholbasen.
Produkter, som i kraft af sin sodavandslignende karakter, ikke  

 smager af alkohol, og dermed kan føre til et for stort alkoholforbrug på  

 grund  

 af en ikke-mærkbar tilvænning til at indtage alkohol.
Produkter, som  

 endvidere  

 særligt appellerer til unge ved deres udformning og smag.
Tillægsafgiften på  

 alkoholsodavand skal ses på baggrund af den kraftige stigning i salget af  

 disse  

 produkter siden introduktionen af produkterne i 2001.
 Med hensyn til cider, som ydermere i ufortyndet tilstand  

 kan have et alkoholindhold svarende til en alkoholsodavand (4-6 pct. vol.),  

 og  

 dermed er i umiddelbar konkurrence med den letdrikkelige alkoholsodavand,  

 bemærkes, at cider både smags- og fremstillingsmæssigt er direkte  

 sammenlignelig med øl.
Øl (og vin) pålægges ikke tillægsafgift, da en målrettet  

 tillægsafgift på sodavandslignende alkoholsodavand forventes at have den  

 største effekt i forhold til at opnå formålet  at hindre en tidlige  

 alkoholdebut.
Det vurderes, at der ikke vil kunne opnås en tilsvarende effekt  

 ved at pålægge øl og vin, og dermed også cider, en tilsvarende tillægsafgift.
9.2 Ændring af emballageafgiftsloven  

 (konsekvensrettelse) Forslaget  

 indeholder ingen EU-retlige aspekter.
10. Kommunikationsplan Lovforslaget har til formål at gennemføre en justering af  

 tillægsafgiften på alkoholsodavand.
 Målgrupperne for lovforslaget er alle virksomheder, der er  

 registreret for tillægsafgift på alkoholsodavand (spiritusafgiftsloven  

 og/eller  

 øl- og vinafgiftsloven).
 Lovforslaget har været i høring hos relevante parter og har  

 samtidig været offentlig tilgængelig på Skatteministeriets hjemmeside.
 Når lovforslaget er endeligt vedtaget, vil loven være  

 tilgængelig på Skatteministeriets hjemmeside  

  

 www.skm.dk.
SKAT vil efter vedtagelsen af lovforslaget informere om de  

 nye regler på sin hjemmeside.
SKAT vil desuden sende nyhedsbrev til de  

 berørte  

 brancheorganisationer vedrørende tillægsafgiften på alkoholsodavand  

 (spiritusafgiftsloven og/eller øl- og vinafgiftsloven).
 De nye regler vil endvidere komme til at fremgå af  

 Punktafgiftsvejledningen, som findes på SKATs hjemmeside  

  

 www.skat.dk.
Vurdering af konsekvenser af lovforslag Positive  

 konsekvenser Negative  

 konsekvenser Økonomiske  

 konsekvenser for det offentlige  

  

 (provenumæssige konsekvenser) Ingen Ingen Administrative  

 konsekvenser for det offentlige Ingen Ingen Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Erhvervs- og Selskabsstyrelsens Center for Kvalitet i  

 ErhvervsRegulering vurderer ikke, at forslaget indeholder administrative  

 konsekvenser for erhvervslivet i et omfang, der berettiger, at det bliver  

 forelagt et virksomhedspanel.
Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet  

 til EU‑retten Loven vil blive notificeret i overensstemmelse med Europa-Parlamentets  

 og Rådets direktiv 98/34/EF (informationsproceduredirektivet), som ændret ved  

 direktiv 98/48/EF.  

  

 Justeringen af afgrænsningen af afgiften på alkoholsodavand ændrer ikke  

 hensigten med tillægsafgiften, men målretter udelukkende tillægsafgiften de  

 produkter, som tillægsafgiften på alkoholsodavand var tiltænkt.  

  

 Lovforslaget indeholder  

 derudover ingen EU-retlige aspekter.
Organisationernes høringssvar og Skatteministeriets  

 kommentarer hertil Organisation Høringssvar Kommentar Bryggeriforeningen Tillægsafgift på  

 alkoholsodavand 1.  

 	  

 Den gældende  

 lovbekendtgørelse om lov om afgift af øl, vin og frugtvin m.m. (øl- og  

 vinafgiftsloven) er fra 1998, og den foreslås nu ændret for 9. gang   

 uden en  

 samtidig kodificering af de gældende regler.
 Skatteministeriet skal beklage, at der er forløbet så  

 lang tid siden den seneste udstedelse af en lovbekendtgørelse.
 BF skal stærkt  

 anbefale en snarlig sammenskrivning af lovændringerne, således at kun de  

 gældende regler er samlet i én lovtekst, for det vil øge læsbarheden og  

 dermed  

 brugervenligheden ganske betydeligt.
 Skatteministeriet vil bestræbe sig på, at efter de nærværende  

 foreslåede lovændringer eventuelt er vedtaget, at foretage en sammenskrivning  

 af den gældende lovtekst så hurtigt som mulig.
2.  

 	  

 BF er enig i, at  

 der ikke skal svares tillægsafgift af cider, og at det er en god idé at  

 definere denne afgrænsning entydigt med en henvisning til den danske  

 varestandard for cider, dvs.
Fødevaredirektoratets frugtsaftsbekendtgørelse.
 BF skal dog anbefale,  

 at ord som »traditionel« og »traditionelt fremstillet« ikke bruges i de  

 endelige lovbemærkninger, dels fordi »cider« er entydig defineret i  

 frugtsaftsbekendtgørelsen, dels fordi der ikke eksisterer en varestandard  

 eller definition på »traditionelt fremstillet cider« i fødevarelovgivningen,  

 og endelig for at undgå en risiko for en forskellig afgrænsning af cider i  

 lovteksten og i lovbemærkningerne.
 Ordene »traditionel« og »traditionelt fremstillet« er  

 efterfølgende fjernet fra lovbemærkningerne, da det ikke var hensigten at  

 foretage en anden afgrænsning af cider end svarende til  

 frugtsaftsbekendtgørelsens  

 afgrænsning.
 3.  

 	  

 BF gør opmærksom  

 på, at det af bemærkningerne fremgår »at spiritus-, øl- og vinprodukter, som  

  

 udelukkende  

 er tilsat aromastoffer, ikke er omfattet af tillægsafgiften på  

 alkoholsodavand«.
 Bemærkningerne om tilsætning af aromastoffer er kun  

 tiltænkt som en opklarende tekst, men har ingen afgrænsningsmæssig betydning.
BF finder, at  

 der er anvendt en for snæver tolkning.
Visse øltyper med smag (f.eks. en  

 Kriek med kirsebærsmag) har tilsat en smagsgivende ingrediens (f.eks.  

 kirsebærsaft), uden at denne øltype herved har mistet sin karakter af at være  

 en øl.
 Afgrænsningen af gærbaseret alkoholsodavand (vin- eller  

 malt(øl)baseret) er således defineret som en delmængde af position 2206 i den  

 kombinerede nomenklatur.
 Smagen kan  

 således være tilført via en aroma eller en ingrediens, og ingrediensen kan  

 være en frugtsaft eller en frugtsaftkoncentrat.
 Hvis det omhandlede produkt dermed henhører under position  

 2206  som omfatter alle gærede drikkevarer, som ikke enten henhører  

 under  

 position 2203 (øl), 2204 (vin mv.) eller 2205 (vermouth mv.)  samt  

 derudover  

 er iblandet ikke-alkoholiske drikkevarer, som f.eks. sodavand, kakaomælk,  

 frugtsaft eller lignende.
 Tilsvarende er  

 øl med smage fortsat henhørende under position 2203 i EUs kombinerede  

 nomenklatur, selvom øllen er tilsat en smag, jf. de forklarende bemærkninger  

 til position 2203, hvor der henvises til både »aromatisering« og »andre  

 stoffer«.
 Dvs. så længe produktet ikke har mistet sin karakter af  

 øl, og dermed fortsat tariferes under position 2203  henholdsvis sin  

 karakter af vin, og dermed fortsat tariferes under position 2204, vil  

 produktet  

 dermed heller ikke komme i betragtning i forbindelse med tillægsafgiften på  

 alkoholsodavand.
 Det afgørende er  

 hverken hvilken smag, der er anvendt (f.eks. kirsebær, jordbær, citrus m.m.),  

 eller hvordan smagen er tilvejebragt (aroma, frugtsagt, frugtsaftskoncentrat  

 m.m.), men i stedet om det endelige produkt har skiftet karakter fra at være  

 en øl til i stedet at være en alkoholsodavand.
I forbindelse med nærværende lovforslag vil det blive  

 tilføjet, at spiritus, malt(øl) og vin, som udelukkende er tilsat  

 aromastoffer  

 eller aromatiserende ingredienser, er dermed ikke omfattet af  

 tillægsafgiften.
Betingelsen for, at aromatiseringen ikke medfører pålæggelse  

 af tillægsafgift er dog, at produktet ikke ændrer karakter og dermed heller  

 ikke skal henføres til en anden position i den kombinerede nomenklatur.
 BF foreslår  

 derfor følgende formulering. »at spiritus-, øl- og vinprodukter, som er  

 tilsat aromastoffer eller aromatiserende ingredienser (f.eks.  

 frugtsaftkoncentrat  

 eller frugtsaft), uden herved at have mistet sin karakter af at være et  

 spiritus-,  

 øl- og vinprodukt, er ikke en »blanding« i lovens forstand og derfor ikke  

 omfattet  

 af tillægsafgiften på alkoholsodavand«.
De Samvirkende Købmænd Tillægsafgift på  

 alkoholsodavand DSK vil i det væsentlige henvise til høringssvar afgivet  

 af Bryggeriforeningen.
Derudover har DSK to supplerende kommentarer:
 1.  

 	  

 Fødevaredirektoratet  

 har i forbindelse med etableringen af Familie- og Forbrugerministeriet i  

 august 2004 ændret navn til Fødevarestyrelsen.
 Fødevaredirektoratet er ændret til Fødevarestyrelsen.
2.  

 	  

 Det er i dag  

 lovpligtigt for alkoholsodavand at være tilsluttet pant- og retursystemet,  

 hvorved alkoholsodavand baseret på hhv. malt og spiritus konkurrencemæssigt  

 sidestilles samt gør det nemmere for forbrugere at kende og gennemskue pant-  

 og retursystemet.
I forbindelse med sidstnævnte er der desværre eksempler på  

 utilsigtede afgrænsninger, f.eks. produkter, der er naturligt tilhørende  

 kategorien vin m.m., men som er belagt med pant.
Det kan eksempelvis være en  

 mousserende vin med frugtsmag, der nu er defineret som alkoholsodavand.
Det  

 er et problem da det hverken konkurrerer indbyrdes med alkoholsodavand eller  

 gør pant/ikke-pant naturligt for forbrugerne.
 Der henvises til kommentarerne til høringssvaret fra  

 Bryggeriforeningen vedrørende afgrænsningen af tillægsafgiften på  

 alkoholsodavand.
 Endvidere skal det tilføjes, at det nævnte produkt ikke  

 burde være omfattet af hverken tillægsafgift eller pant- og retursystemet,  

 såfremt der er tale om vin, som ikke ved aromatiseringen har mistet sin  

 karakter af vin, og dermed fortsat henhører under position 2204. Hvis  

 produktet derimod henhører under position 2206, som følge af aromatiseringen,  

 vil det være omfattet af pant- og retursystemet, men ikke nødvendigvis blive  

 pålagt tillægsafgift.
 I forbindelse med udvidelsen af pant- og retursystemet i  

 sommers blev andre gærede drikkevarer (position 2206), herunder cider,  

 således omfattet af pantpligten.
 For at blive pålagt tillægsafgift skal der udover en position  

 2206-vare være tale om en blanding af et alkoholholdigt produkt med et  

 ikke-alkoholholdigt produkt.
Advokatrådet,  

  

 Foreningen Danske Revisorer,  

  

 Foreningen af Registrerede Revisorer,  

  

 Foreningen af Statsautoriserede Revisorer,  

  

 Skatterevisorforeningen Forslaget har ikke givet anledning til bemærkninger.
 Forslaget har endvidere været sendt i høring hos følgende:
 Amtsrådsforeningen, Arbejderbevægelsens Erhvervsråd, Dansk  

 Dagligvareleverandør Forening, Danske Drikkevare Importører (DDI), Dansk  

 Handel  

 og Service, DIAGEO Denmark A/S, Foreningen af Danske Bryghuse, Frederiksberg  

 Kommune, Kommunernes Landsforening, Kommunernes Revision, Københavns Kommune,  

 Skattechefforeningen og VSOD.
Bemærkninger til lovforslagets enkelte bestemmelser Til § 1 Til nr. 1 Det foreslås, at likør og bitter undtages tillægsafgift.
 Tillægsafgiften på spiritusbaseret alkoholsodavand foreslås  

 afgrænset ved hjælp af en yderligere henvisning til EU-markedsforordningen,  

 jf.  

 lovforslagets § 1, nr. 1. EU-markedsforordningen definerer bl.a.  

 spiritus,  

 som havende minimum et alkoholindhold på 15 pct. vol.
 Henvisningen medfører, at alkoholholdige drikkevarer som må  

 benævnes »likør« eller »bitter«, og som derfor mindst har et alkoholindhold  

 på  

 15 pct. vol. eller derover, ikke omfattes af tillægsafgiften på  

 alkoholsodavand.
Til § 2 Til nr. 1 Det foreslås, at cider og frugtvin undtages tillægsafgift.
 Tillægsafgiften på vinbaseret alkoholsodavand foreslås  

 ophævet for blandingsprodukter, der enten lever op til bestemmelserne i  

 Fødevarestyrelsens frugtsaftsbekendtgørelse eller frugtvinsanordningen.
 Det foreslås, at tillægsafgiften på vinbaseret  

 alkoholsodavand afgrænses ved hjælp af en henvisning til Fødestyrelsens  

 frugtsaftsbekendtgørelse,  

 jf. lovforslagets § 2, nr. 1. Fødevarestyrelsens  

 frugtsaftsbekendtgørelse  

 fastslår bl.a., at indholdet af frugtsaft skal udgøre mindst 15 pct. af  

 slutproduktet  

 og at der ikke må være tilsat alkohol.
 Henvisningen medfører, at produkter som må benævnes  

 »cider«, og som derfor mindst har et indhold af frugtsaft på 15 pct. vol.,  

 ikke  

 omfattes af tillægsafgiften på alkoholsodavand.
 Det foreslås endvidere, at tillægsafgiften på vinbaseret  

 alkoholsodavand begrænses yderligere ved hjælp af en henvisning til  

 frugtvinsanordningen, jf. lovforslagets § 2, nr. 1. Frugtvinsanordningen  

 fastslår bl.a., at frugtvins alkoholindhold ikke må overstige 20 pct. vol.,  

 og  

 at massefylden ved 15 grader celsius maksimalt må udgøre 1,06 gram/cm3.
 Henvisningen til frugtvinsanordningen medfører, at  

 frugtvine som må sælges under denne betegnelse, ikke omfattes af  

 tillægsafgiften  

 på alkoholsodavand.
Til § 3 Til nr. 1 Det foreslås, at bilag 1 til emballageafgiftsloven  

 konsekvensrettes som følge af lov nr. 1392 af 20. december 2004, jf.  

 lovforslagets  

 § 3, nr. 1. Ved lovændringen blev emballageafgiften på alkoholsodavand  

 og  

 andre gærede drikkevarer nedsat til niveauet for emballager til øl og  

 sodavand,  

 dvs. med 80 pct.
Konsekvensrettelsen af bilag 1 blev dog ved en fejl ikke  

 medtaget.
 Det foreslås derfor, at alkoholsodavand og andre gærede  

 drikkevarer indføjes i oversigtstabellen  sammen med øl og sodavand  

  over  

 afgiftssatserne i den volumenbaserede emballageafgift.
 Der er tale om en redaktionel konsekvensrettelse.
Til § 4 Det foreslås, at lovforslaget træder i kraft dagen efter  

 bekendtgørelse i Lovtidende.
 Lovforslagets §§ 1 og 2 foreslås tillagt  

 tilbagevirkende kraft fra den 1. juni 2005 (tillægsafgiftens  

 ikrafttrædelsestidspunkt).
 Lovforslagets § 3 foreslås tillagt tilbagevirkende  

 kraft fra den 1. april 2005 (emballageafgiftsnedsættelsens  

 ikrafttrædelsestidspunkt).
 Der henvises endvidere til de almindelige bemærkninger.
Bilag Lovforslaget sammenholdt med gældende lov Gældende formulering Lovforslaget § 1 I lov om afgift af spiritus m.m. (spiritusafgiftsloven),  

 jf. lovbekendtgørelse nr. 564 af 3. august 1998, som ændret bl.a. ved  

 § 4 i lov nr. 1392 af 20. december 2004 og senest ved § 63 i lov  

 nr. 428 af 6. juni 2005, foretages følgende ændringer:
§ 1.  

  

 Der betales afgift her i landet af spiritus, herunder ethanol, over 1,2 pct.  

 vol. samt af vin og frugtvin mv. med et ethanolindhold over 22 pct. vol.  

 efter reglerne i denne lov.
Af blandinger af ikke-alkoholholdige drikkevarer  

 med spiritus henhørende under position 2208 i EUs kombinerede  

 nomenklatur  

 betales der derudover en tillægsafgift til fordel for sundhedsfremmende  

 foranstaltninger.  

 Ikke-alkoholholdige drikkevarer omfatter udover position 2201 og 2202 i  

 EUs  

 kombinerede nomenklatur tillige position 2009.
1.  

  

 I  

  

 § 1, stk. 1, 2. pkt.,  

  

 indsættes  

 efter »nomenklatur«: », og hvis blandingens alkoholindhold er på under 15  

 pct. vol., jf.
Rådets forordning om fastlæggelse af almindelige regler for  

 definition, betegnelse og præsentation af spiritus, «.
Stk. 2-3. - - - § 2 I lov om afgift af øl, vin og frugtvin m.m. (øl- og  

 vinafgiftsloven), jf. lovbekendtgørelse nr. 565 af 3. august 1998, som ændret  

 bl.a. ved § 3 i lov nr. 1392 af 20. december 2004 og senest ved  

 § 84 i lov nr. 428 af 6. juni 2005, foretages følgende ændringer:
§ 3 C.  

  

 For varer henhørende under position 2206 i EUs kombinerede nomenklatur,  

 og  

 som er en blanding af ikke-alkoholholdige med vinbaserede drikkevarer  

 henhørende under position 2206, opkræves der ud over afgiften i medfør af  

 § 3,  

 stk. 2, tillige en tillægsafgift til fordel for sundhedsfremmende  

 foranstaltninger.
Ikke-alkoholholdige drikkevarer omfatter ud over position  

 2201 og 2202 i EUs kombinerede nomenklatur tillige position 2009.  

 Tillægsafgiften  

 udgør 1.  

  

 I  

  

 § 3 C  

  

 indsættes efter 1. pkt.:
»Der opkræves dog ikke tillægsafgift af cider, som opfylder  

 bestemmelserne i Fødevarestyrelsens bekendtgørelse om frugtsaft m.v., og af  

 frugtvin, som opfylder bestemmelserne i Anordning om Frugtvin og Rosinvin.« kr. pr. liter 1)  

 	  

 hvis blandingens  

 alkoholindhold er på 10 pct. vol. eller derunder 7,25 2)  

 	  

 hvis blandingens  

 alkoholindhold overstiger 10 pct. vol.
14,75 § 3 I lov om afgift af visse emballager, poser,  

 engangsservice og pvc-folier (emballageafgiftsloven), jf. lovbekendtgørelse  

 nr. 101 af 13. februar 2001, som ændret ved § 5 i lov nr. 1392 af 20.  

 december 2004 og senest ved § 19 i lov nr. 428 af 6. juni 2005,  

 foretages  

 følgende ændringer:
Bilag 1 Oversigt over  

 afgiftssatserne i den  

  

 volumenbaserede emballageafgift1) 1.  

  

 I bilag  

 1, linje 11, ændres »Øl og sodavand« til: »Øl, andre gærede drikkevarer,  

 sodavand og alkoholsodavand«.
Emballage-  

  

 materiale Karton og  

 laminater af forskellige materialer Andre  

 materialer, f.eks. glas, plast eller metal Spiritus, vin og frugtvin:  


  

 Rumindhold (cl)2)  

 :
 kr. pr. stk.
 kr. pr. stk.
< 10  

  

 10  

  

 x  

  

 40  

  

 40 < x  

  

 60  

  

 60 < x  

  

 110  

  

 110 < x  

  

 160  

  

 > 160 0,15  

  

 0,30  

  

 0,50  

  

 1,00  

  

 1,50  

  

 2,00 0,25  

  

 0,50  

  

 0,80  

  

 1,60  

  

 2,40  

  

 3,20 Emballage  

  

 materiale Alle  

 materialer Øl og sodavand:
 kr. pr. stk.
 Rumindhold (cl)2)  

 :
< 10  

  

 10  

  

 x  

  

 40  

  

 40 < x  

  

 60  

  

 60 < x  

  

 110  

  

 110 < x  

  

 160  

  

 > 160 0,05  

  

 0,10  

  

 0,16  

  

 0,32  

  

 0,48  

  

 0,64 1)  

 	  

 jf. lovens § 1, nr. 1 og 2, og  

 § 2, stk. 1-6.
 2)  

 	  

 Ved rumindhold forstås beholderens  

 bruttovolumen og ikke den mængde, der er påfyldt eller skal påfyldes.
 1)  

 Loven har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet), som ændret ved direktiv 98/48/EF, i  

 henhold  

 til Rådets direktiv 94/62/EF om emballage og emballageaffald og i henhold til  

 Rådets direktiv 92/83/EØF om harmonisering af punktafgiftsstrukturen for  

 alkohol og alkoholholdige drikkevarer.
