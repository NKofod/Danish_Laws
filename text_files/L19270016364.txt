Ved kongelig Resolution af 6. Maj 1927 har Danmark ratificeret følgende i  

 Geneve den 25. September 1926 afsluttede internationale Oversættelse Overenskomst angaaende Slaveri:
I Betragtning af, at de Stater, som undertegnede Generalakten paa  

 Brysseler-Konferencen 1889-90, erklærede, at de alle i lige Grad var besjælet  

 af den faste Hensigt at standse Slavehandelen i Afrika; I Betragtning af, at de Stater, som undertegnede Overenskomsten i  

 Saint-Germain-en-Laye i 1919, hvis Formaal var en Revidering af  

 Berliner-Generalakten af 1885 og Brysseler-Generalakten og -Deklarationen af  

 1890, har bekræftet deres Hensigt fuldstændig at afskaffe Slaveriet i alle  

 dets Former saavel som Slavehandelen til Lands og til Vands; Under Hensyn til den Beretning, der er afgivet af det af  

 Folkeforbundsraadet under 12. Juni 1924 udnævnte midlertidige Slaveriudvalg; Bevæget af Ønsket om at fuldstændiggøre og udvikle det i Henhold til  

 Brysseler-Akten udførte Arbejde og om at finde et Middel til over hele Verden  

 at virkeliggøre de Hensigter, som blev udtrykt angaaende Slavehandelen og  

 Slaveriet af de Stater, der undertegnede Overenskomsten i  

 Saint-Germain-en-Laye, og i Erkendelse af, at det er nødvendigt at træffe  

 yderligere Foranstaltninger end de, der er hjemlet nævnte Overenskomst; Idet de endvidere mener, at det er nødvendigt at forhindre tvungent  

 Arbejde i at udvikle sig til slaverilignende Forhold; Har (følgende Stater) besluttet at afslutte en Overenskomst og har i denne  

 Anledning som deres Befuldmægtigede udnævnt:  

 ...................................................................
 der efter at have fremlagt deres Fuldmagter, er kommet overens om  

 følgende:
 Artikel 1.
 Til Brug for denne Overenskomst enes man om følgende:
 Artikel 2.
 De høje kontraherende Parter forpligter sig til paa de Omraader, der  

 befinder sig under deres Suverænitet, Statsmyndighed, Beskyttelse, Overhøjhed  

 eller Kontrol, forsaavidt de ikke allerede maatte have taget de nødvendige  

 Skridt:
 Artikel 3.
 De høje kontraherende Parter forpligter sig til at tage alle  

 hensigtsmæssige Forholdsregler til Forhindring og Afskaffelse af Indladning,  

 Udlosning og Transport af Slaver i Farvandene paa deres Omraader og paa alle  

 Skibe under deres respektive Flag.
 De høje kontraherende Parter forpligter sig til saa snart som muligt at  

 ville forhandle om Afslutningen af en almindelig Overenskomst angaaende  

 Slavehandel, der med de nødvendige Lempelser skal tilstaa Parterne  

 Rettigheder og paalægge dem Pligter af samme Art som de, der er hjemlet i  

 Konventionen af 17. Juni 1925 om international Handel med Vaaben, (Artiklerne  

 12, 20, 21, 22, 23, 24 og §§ 3, 4, og 5 i Afdeling II, Tillæg II), idet det  

 dog er en Forudsætning, at denne almindelige Konvention ikke skal stille  

 nogen af de høje kontraherende Parters Skibe (selv om det drejer sig om et  

 Skib med lille Tonnage) anderledes end de andre kontraherende Parters Skibe.
 Det skal endvidere staa de høje kontraherende Parter frit for, uden at  

 fravige de Grundsætninger, der er givet Udtryk i den foregaaende Paragraf,  

 før eller efter den almindelige Konventions Ikrafttræden indbyrdes at  

 afslutte saadanne særlige Overenskomster, der maatte vise sig hensigtsmæssige  

 med Hensyn til saa snart som muligt at bevirke Slaveriets fuldstændige  

 Afskaffelse.
 Artikel 4.
 De kontraherende Parter skal yde hinanden Bistand i Arbejdet paa at sikre  

 Afskaffelsen af Slaveri og Slavehandel.
 Artikel 5.
 De høje kontraherende Parter erkender, at Tilflugt til tvungent Arbejde  

 eller Pligtarbejde kan faa alvorlige Følger og forpligter sig til, enhver  

 indenfor de Omraader, der befinder sig under dens Suverænitet,  

 Statsmyndighed, Beskyttelse, Overhøjhed eller Kontrol at træffe alle  

 nødvendige Foranstaltninger til Hindring af, at det tvungne eller  

 pligtmæssige Arbejde skaber Vilkaar, der svarer til Slaveriet.
 Der er Enighed om:
 Artikel 6.
 De høje kontraherende Parter, hvis Lovgivning ikke for Tiden indeholder  

 tilstrækkelige Bestemmelser om Straf for Overtrædelse af Love og Reglementer,  

 som udstedes for at virkeliggøre de Formaal, der forfølges i denne  

 Overenskomst, forpligter sig til at vedtage de nødvendige Forholdsregler, for  

 at disse Overtrædelser kan blive belagt med strenge Straffe.
 Artikel 7.
 De høje kontraherende Parter forpligter sig til at meddele hinanden  

 indbyrdes saavel som Generalsekretæren for Folkenes Forbund alle Love og  

 Reglementer, de maatte udstede med Henblik paa Anvendelsen af denne  

 Overenskomsts Bestemmelser.
 Artikel 8.
De høje kontraherende Parter er enige om, at Tvistigheder, der opstaar  

 mellem dem angaaende Fortolkningen eller Anvendelsen af denne Overenskomst,  

 skal, hvis de ikke kan afgøres ved direkte Forhandling mellem Parterne,  

 henvises til den faste Domstol for mellemfolkelig Retspleje.
Saafremt en  

 eller begge Parter ikke skulde have undertegnet Protokollen af 16. December  

 1920 angaaende den faste Domstol for mellemfolkelig Retspleje, skal  

 Spørgsmaalet i Overensstemmelse med Parternes Valg og hver Stats  

 konstitutionelle Fremgangsmaade, enten henvises til den faste Domstol for  

 mellemfolkelig Retspleje, til en Voldgiftsret oprettet i Henhold til  

 Konventionen af 18. Oktober 1907 om fredelig Bilæggelse af internationale  

 Stridigheder eller til en hvilken som helst anden Voldgiftsret.
 Artikel 9.
 Paa Tidspunktet for dens Underskrift, Ratifikation eller Tiltrædelse kan  

 hver af de høje kontraherende Parter erklære, at dens Tilslutning til denne  

 Overenskomst ikke skal være bindende, for saa vidt angaar Anvendelsen af alle  

 eller nogle af Bestemmelserne i Overenskomsten enten paa enkelte eller paa  

 alle af de Omraader, der befinder sig under dens Suverænitet, Statsmyndighed,  

 Beskyttelse, Overhøjhed eller Kontrol, den kan senere tiltræde særskilt med  

 Hensyn til ethvert af dem eller med Hensyn til nogle af de Bestemmelser, som  

 et af dem ikke maatte have tiltraadt.
 Artikel 10.
 I Tilfælde af at en af de høje kontraherende Parter skulde ønske at opsige  

 denne Overenskomst, skal Opsigelsen anmeldes til Generalsekretæren for  

 Folkeforbundet, der straks skal tilstille de andre høje kontraherende Parter  

 en bekræftet Genpart af Anmeldelsen, indeholdende Oplysning om den Dag, paa  

 hvilken den er modtaget.
 Opsigelsen skal kun have Virkning for den anmeldende Stat og først et Aar  

 efter, at Anmeldelsen har fundet Sted til Generalsekretæren for  

 Folkeforbundet.
 Opsigelse kan ogsaa finde Sted særskilt med Hensyn til et Omraade, der  

 befinder sig under dens Suverænitet, Statsmyndighed, Beskyttelse, Overhøjhed  

 eller Kontrol.
 Artikel 11.
 Denne Overenskomst, som skal bære denne Dags Dato, og hvis franske og  

 engelske Tekst begge er autentiske, vil indtil 1. April 1927 forblive aaben  

 for Undertegnelse af de Stater, der er Medlemmer af Folkeforbundet.
 Generalsekretæren for Folkeforbundet skal derefter gøre de Stater, der  

 ikke har undertegnet, derunder de Stater, som ikke er Medlemmer af  

 Folkeforbundet, bekendt med denne Overenskomst og indbyde dem til at tiltræde  

 den.
 En Stat, der ønsker at tiltræde denne Overenskomst, skal anmelde sin  

 Hensigt skriftligt til Generalsekretæren for Folkenes Forbund og tilstille  

 ham Tiltrædelsesinstrumentet, som skal deponeres i Forbundets Arkiv.
 Generalsekretæren skal uopholdelig tilstille de andre høje kontraherende  

 Parter en bekræftet Genpart af Anmeldelsen og Tiltrædelsesinstrumentet,  

 indeholdende Oplysning om den Dag, paa hvilken han har modtaget dem.
 Artikel 12.
Denne Overenskomst skal ratificeres og Ratifikationsinstrumenterne  

 deponeres i Folkeforbundets Generalsekretariat.
Generalsekretæren skal give  

 alle de høje kontraherende Parter Meddelelse om denne Deponering.
 Overenskomsten træder i Kraft for hver Stat den Dag, paa hvilken dens  

 Ratifikation eller Tiltrædelse er blevet deponeret.
Til Bekræftelse heraf har de Befuldmægtigede undertegnet denne Overenskomst.
Udfærdiget i Geneve den femogtyvende Dag i September et Tusinde ni  

 Hundrede og seks og tyve i et Eksemplar, der vil blive deponeret i  

 Folkeforbundets Arkiv.
Et bekræftet Eksemplar vil blive tilstillet hver af de  

 underskrivende Stater.
 Jeg erklærer, at min Underskrift ikke binder Indien eller noget britisk  

 Biland, der er selvstændigt Medlem af Folkeforbundet og ikke særskilt  

 undertegner eller tiltræder Overenskomsten.
 INDIEN:
 I Medfør af Art. 9 i denne Overenskomst erklærer jeg, at min Underskrift  

 ikke gælder med Hensyn til Ikrafttrædelsen af Bestemmelserne i Art. 2,  

 Underafdeling (b), og Artiklerne 5, 6 og 7 i denne Konvention for følgende  

 Omraader, nemlig: I Birma, Naga-Distrikterne, som ligger vest og syd for  

 Hukawng-Dalen, begrænset mod Nord og Vest af Assam-Grænsen; mod Øst af  

 Nanphuk-Floden og mod Syd af Singaling Hkamti og Somra-Distrikterne; i Assam,  

 Grænsedistrikterne Sadiya og Balipara, Distriktet beliggende øst for Naga  

 Hill Distriktet til den birmanske Grænse og en mindre Zone syd for Lushai  

 Hill Distriktet; heller ikke for Omraader i Indien, der tilhører en Fyrste  

 eller et Overhoved under Hans Majestæts Overhøjhed.
 Jeg erklærer ligeledes, at min Underskrift paa denne Overenskomst ikke  

 gælder med Hensyn til Artikel 3, forsaavidt denne Artikel kan kræve Indiens  

 Deltagelse i en Konvention, ifølge hvilken Skibe, fordi de ejes, udstyres  

 eller styres af Indere eller paa grund af, at Halvdelen af Mandskabet er  

 Indere, skulde kunne blive klassificeret som »indfødte« Skibe eller  

 blive nægtet enhver Fordel, Ret eller Privilegium, der nydes af lignende  

 Skibe, der tilhører andre Stater, som har underskrevet Overenskomsten, eller  

 blive gjort til Genstand for nogen Forpligtelse eller Indskrænkning i  

 Rettigheder, som lignende Skibe tilhørende andre Stater ikke bliver gjort til  

 Genstand for.
W.H.
Vincent.
 PERSIEN:
 Ad referendum  og idet jeg fortolker Artikel 3 saaledes, at den  

 ikke forpligter Persien til at binde sig til noget Arrangement eller nogen  

 Konvention, som vilde sætte dets Skibe af hvilken som helst Tonnage under  

 Kategorien »indfødte« Skibe der er omhandlet i Konventionen om  

 Handel med Vaaben.
 Prins Arfa.
PORTUGAL Augusto de Vasconcellos Den 17. Maj 1927 deponeredes Danmarks Ratifikation af foranstaaende  

 Overenskomst i Folkeforbundssekretariatet i Geneve, og Overenskomsten er  

 dermed i Henhold til dens Artikel 12 traadt i Kraft for Danmarks Vedkommende.
 Ifølge Meddelelse fra Generalsekretæren for Folkenes Forbund har endvidere  

 Bulgarien den 9. Marts 1927 deponeret sin Ratifikation og Ungarn den 16.  

 April 1927 under Reservation med Hensyn til Artikel 5 deponeret sin  

 Tiltrædelse i Folkeforbundssekretariatet.
 I Overensstemmelse med Artikel 18 i Folkeforbundspagten er Overenskomsten  

 blevet registreret ved Folkeforbundssekretariatet som Nr. 1414.
 Hvilket herved bringes til almindelig Kundskab.
 Udenrigsministeriet, den 27. Juni 1927.
 1. Moltesen.
