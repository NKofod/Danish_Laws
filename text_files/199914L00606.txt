Betænkning afgivet af Erhvervsudvalget  

 den 11. maj 2000 Betænkning over Forslag til lov om  

 ændring af lov om produktsikkerhed (Deklarering af produkter, der indeholder kemiske stoffer  

 med sundhedsfarlig eller miljøskadelig effekt, samt indberetningspligt  

 ved mistanke om produkters sundheds- eller miljøskadelige effekt) [af Søren Kolstrup (EL) og Jette  

  Gottlieb (EL)] Udvalget har behandlet lovforslaget i nogle møder.
 En oversigt over lovforslagets bilag er optrykt som bilag  

 til denne betænkning.
 Der er af forslagsstillerne stillet ændringsforslag,  

 hvorom henvises til de ledsagende bemærkninger.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Dansk Folkepartis, Centrum-Demokraternes, Det Radikale Venstres og Frihed  

 2000 s medlemmer af udvalget) lovforslaget til forkastelse ved 3.  

 behandling.
 Et mindretal (Socialistisk Folkepartis,  

 Enhedslistens og Kristeligt Folkepartis medlemmer af udvalget) indstiller  

 lovforslaget til vedtagelse med de stillede ændringsforslag.
En del af mindretallet (Socialistisk Folkepartis medlem af  

 udvalget) kan støtte lovforslaget som ændret af  

 forslagsstillerne som et led i en samlet indsats mod kemikaliebelastningen,  

 effekterne heraf og forbrugernes muligheder for at vælge til og fra.  

 Ministeren opfordres til at fremlægge forslag til sænkning af den  

 nugældende deklarationsgrænse for de fire nævnte stoffer og  

 andre erkendte allergifremkaldende stoffer.
SF ønsker samtidig at pege  

 på de muligheder, som partiet tidligere har fremlagt i Folketinget, for  

 at gøre informationsarbejdet over for forbrugerne mere brugervenligt.  

 Miljøstyrelsen har med Listen over Uønskede Stoffer (LUS) og  

 effektlisten og den kommende vejledende liste over farlige stoffer sammen med  

 en international indsats ved hjælp af computermodellering af stoffers  

 iboende egenskaber skabt grobund for en grundlæggende langt mindre  

 ressourcekrævende indsats i forhold til regulering, administration og  

 oplysning.
I det omfang dette arbejde kan gøres helt brugervenligt i  

 form af direkte henvisning til produkter indeholdende de relevante stoffer,  

 bør dette ske og meget gerne i forbindelse med den igangværende  

 revision af Listen over Uønskede Stoffer   som så skal udvides  

 til at omfatte effektlisten og den kommende vejledende liste over farlige  

 stoffer.
Ændringsforslag Af	et mindretal (EL), tiltrådt af et mindretal (SF  

 og KRF):
Til § 1 1) Nr. 1 affattes således:
» » 2) Nr. 2 affattes således:
» » Bemærkninger Til nr. 1 og 2 Under 1. behandling af lovforslaget var der kun en meget  

 beskeden og halvhjertet opbakning til Enhedslistens forslag om at  

 synliggøre de uønskede kemikalier over for forbrugerne.
Med ændringsforslaget gøres lovforslagets i  

 forvejen meget beskedne krav til forbrugerbeskyttelse endnu mere beskedne.
Nu  

 begrænser forslaget sig alene til allergiområdet, der måske  

 er et af de hurtigst voksende sundhedsproblemer   ikke mindst blandt  

 børn.
 Med ændringsforslaget indskrænkes lovindgrebet  

 således til alene at omfatte produkter, der indeholder stoffer, hvor  

 der er berettiget mistanke om, at de er allergifremkaldende.
 Ifølge Miljøstyrelsens liste over  

 uønskede kemikalier er følgende fire stoffer mistænkt for  

 at have en allergifremkaldende effekt: formaldehyd, epichlorhydrin,  

 methyl-metacrylat og 2,6-di(tert-butyl)-p-cresol.
Ifølge miljø- og energiministerens  

 besvarelse af spørgsmål nr.
S 2133 (5/4 2000) optræder  

 disse stoffer ultimo marts 2000 i adskillige produkter på det danske  

 marked: Formaldehyd findes i 1959 produkter, epichlorhydrin findes i 1646  

 produkter, methyl-methacrylat findes i 1154 produkter og 1167 produkter  

 indeholder 2,6-di(tertbutyl)-p-cresol.
 Med ændringsforslaget bemyndiges ministeren til at  

 indføre en deklarationspligt for disse stoffer, mens der alene er krav  

 om, at der skal indføres en deklaration eller andet for de produkter,  

 der direkte markedsføres over for børn og unge.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag Bilagsoversigt vedrørende L 217 i ERU Bilagsnr.
