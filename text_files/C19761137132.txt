 1. Praksis vedrørende prøveløsladelse af indsatte, der  

 har verserende straffesager, har været drøftet på et møde i direktoratet for  

 kriminalforsorgen med deltagelse af repræsentanter for domstolene, politiet  

 og anklagemyndigheden.
 Samtidig drøftedes retningslinierne for behandling af nye straffesager mod  

 indsatte, hvis normale prøveløsladelsestidspunkt nærmer sig.
 2. Der blev på mødet truffet beslutning om følgende  

 retningslinier for politiets og anstalternes behandling af sager som de  

 nævnte:
 3. Justitsministeriet har den 19. juli 1976 udsendt en  

 cirkulærskrivelse til kriminalforsorgens anstalter om ekspeditionen af sager  

 om løsladelse på prøve, når der verserer straffesag mod den indsatte.
4. Jeg skal herefter anmode om, at politiet og  

 anklagemyndigheden i tilfælde, hvor der verserer nye straffesager mod  

 indsatte, snarest muligt underretter vedkommende anstaltsleder herom.
Drejer  

 det sig om indsatte i arresthus, skal underretning om nye straffesager gives  

 i tilfælde, hvor straffesagen behandles af en anden politimester end  

 arrestinspektøren.
 Såfremt der fra anstaltens side gives meddelelse om en eventuel  

 forestående prøveløsladelse, bør det tilstræbes, at straffesagen såvidt  

 muligt bliver afgjort inden prøveløsladelsestidspunktet indtræffer.
 Sager af denne art bør derfor af politi og anklagemyndighed behandles med  

 samme hurtighed som arrestantsager.
 Repræsentanterne for domstolene har på mødet i direktoratet for  

 kriminalforsorgen tilkendegivet, at disse sager på samme måde vil blive  

 fremskyndet fra domstolenes side.
 Per Lindegaard.
