 I medfør af § 4, § 10, stk. 1 og 2, § 15, stk. 1, § 21 og § 22, stk. 3, i  

 lov nr. 342 af 14. maj 1992 om mælk, mælkeprodukter, margarine m.v.,  

 fastsættes:
§ 1.  Til bedømmelse af kvaliteten af komælk, jf. dog  

 stk. 5, som mælkeproduktvirksomheder o.lign. modtager direkte fra  

 mælkeproducenter, skal virksomheden mindst en gang ugentligt udtage en prøve  

 af hver enkelt producents leverance.
Den udtagne prøve skal underkastes  

 følgende undersøgelser:
 Stk. 2.  Udover de i stk. 1 nævnte undersøgelser kan  

 andre supplerende undersøgelser indgå i kvalitetsbedømmelsen.
 Stk. 3.  Ved positive fund efter stk. 1, pkt. 2, litra  

 b, gentages denne undersøgelse i hver af de næste 4 uger.
 Stk. 4.  Hvis særlige forhold ikke gør det muligt at  

 gennemføre de påbudte prøveudtagninger inden for en given uge, skal en ekstra  

 prøveudtagning af mælkeleverancen i den nærmest foregående eller nærmest  

 efterfølgende uge træde i stedet.
Stk. 5.  Bekendtgørelsen finder tillige anvendelse på  

 mælk fra får, geder, bøfler og hopper, som leveres til  

 mælkeproduktvirksomheder o.lign.
For celletal dog først efter  

 Veterinærdirektoratets fastsættelse af norm.
 § 2.  Mælken skal klassificeres i overensstemmelse med  

 de i bilaget anførte krav til kim og celletal, jf. dog § 3.
Stk. 2.  Virksomhederne skal graduere betalingen for  

 mælken til den enkelte mælkeproducent på grundlag af de i stk. 1 nævnte  

 klassificeringer, jf. dog § 3. Gradueringen foretages således, at der i  

 betalingen den følgende uge foretages tillæg for klassificering i klasse I  

 Ekstra og fradrag for klassificering i klasse II og klasse III.
Fradraget for  

 klasse III skal overstige fradraget for klasse II.
 Stk. 3.  Virksomheden kan udover det i stk. 1 nævnte  

 foretage supplerende klassificering af mælken på grundlag af andre  

 undersøgelser, jf. § 1, stk. 2.
 § 3.  I tilfælde, hvor der findes indhold af stoffer,  

 som hæmmer væksten af bakterier, jf. § 1, stk. 1, nr. 2, litra b, og disse er  

 identificeret som værende antibiotika eller kemoterapeutika, foretages der  

 ikke klassificering og prisgraduering efter § 2. Positive fund skal straks  

 indberettes af laboratoriet til Veterinærdirektoratet.
Stk. 2.  I de i stk. 1 nævnte tilfælde skal foretages et  

 fradrag i betalingen for den følgende uges mælkeleverance, der svarer til  

 mindst værdien af to dages mælkeproduktion.
Ved hver anden dags afhentning  

 mindst værdien af den mælkeleverance, hvori fundet er gjort, og ved hver dags  

 afhentning mindst værdien af den mælkeleverance, hvori fundet er gjort, samt  

 leverancen fra dagen før fundet.
 § 4.  De i § 1 nævnte undersøgelser skal foretages på  

 laboratorier godkendt hertil af Veterinærdirektoratet.
 Stk. 2.  Prøvernes udtagning, opbevaring og forsendelse  

 samt analysernes udførelse skal foregå i overensstemmelse med de  

 bestemmelser, som fastsættes af Veterinærdirektoratet.
 Stk. 3.  Laboratoriet skal snarest efter  

 undersøgelsernes afslutning til hver enkelt virksomhed fremsende  

 bedømmelsesresultaterne af de fra den pågældende virksomhed i ugen modtagne  

 mælkeprøver.
 Stk. 4.  Umiddelbart efter modtagelsen af  

 bedømmelsesresultaterne skal virksomheden skriftligt meddele den enkelte  

 mælkeproducent resultatet af den prøve, der er udtaget, samt mælkens  

 klassificering.
 § 5.  Hver enkelt af de § 1 omfattede virksomheder  

 skal i mindst 2 år opbevare de fra laboratoriet ugentlig modtagne  

 fortegnelser over resultaterne af de foretagne undersøgelser.
 § 6.  Såfremt de af en virksomhed over et regnskabsår  

 foretagne fradrag overstiger de udbetalte kvalitetstillæg, skal de herved  

 tilvejebragte midler mindst en gang årligt anvendes til:
 Stk. 2.  De gennem et regnskabsår tilvejebragte midler  

 skal være benyttet til de i stk. 1 nævnte formål senest 6 måneder efter  

 regnskabsårets afslutning.
Stk. 3.  Virksomheden skal over for  

 Veterinærdirektoratet kunne dokumentere anvendelsen af de i stk. 1 nævnte  

 midler.
Dokumentationen skal opbevares i mindst 2 år.
§ 7.  Veterinærdirektoratet fører tilsynet med  

 overholdelsen af bestemmelserne i denne bekendtgørelse.
Veterinærdirektoratet  

 kan udtage prøver af mælkeproducenternes leverancer til kontrolundersøgelser.
 Stk. 2.  Veterinærdirektoratet kan tilbagekalde en i  

 medfør af § 4, stk. 1, meddelt laboratoriegodkendelse, såfremt de i § 4, stk.  

 2, anførte forskrifter ikke overholdes.
 Stk. 3.  Udgifter i forbindelse med  

 laboratorieundersøgelserne afholdes af mælkeproduktvirksomheden o.lign.
 § 8.  Overtrædelse af §§ 1-6 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9.  Bekendtgørelsen træder i kraft den 20. januar  

 1997.
 Stk. 2.  Samtidig ophæves bekendtgørelse nr. 801 af 14.  

 december 1989 om kvalitetsbedømmelse og kvalitetsafregning af mælk leveret  

 til mejerivirksomheder.
Ministeriet for fødevarer, landbrug og fiskeri, den 9. januar 1997 Henrik Dam Kristensen / Finn Gaarden Jensen Bilag Klassificering På grundlag af de i § 1, stk. 1, nr. 1, foretagne undersøgelser  

 inddeles mælken i 4 klasser i henhold til følgende krav, jf. dog § 3:
 På grundlag af de i § 1, stk. 1, nr. 2, litra a, foretagne  

 undersøgelser inddeles mælken i 4 klasser i henhold til følgende krav, jf.  

 dog § 3:
 (* 1) Bekendtgørelsen indeholder bestemmelser, der gennemfører artikel 5,  

 stk. 1, litra i, og artikel 15 i Rådets direktiv nr. 92/46/EØF, EF-Tidende  

 1992, L 268, s. 1.
