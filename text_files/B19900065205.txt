 I henhold til § 10, stk. 2, § 11, stk. 4, § 13, § 14, stk. 2, § 17, stk. 6  

 og § 18 i lov nr. 850 af 20. december 1989 om Dansk Landbrugs Realkreditfond  

 fastsættes:
 § 1.  Dansk Landbrugs Realkreditfond (instituttet) kan  

 yde lån mod tinglyst pant i ejendomme, der anvendes til landbrug, gartneri,  

 skovbrug og lignende jordbrugsmæssig virksomhed, samt drive virksomhed, der  

 må anses for accessorisk til instituttets realkreditvirksomhed.
 Stk. 2.  Jordbrugsdirektoratet kan bestemme, at  

 accessorisk virksomhed skal udøves af et særskilt selskab, der er registreret  

 i Erhvervs- og Selskabsstyrelsen.
 § 2.  Instituttet er organiseret som en fond.
 Stk. 2.  Instituttets vedtægter skal godkendes af  

 Jordbrugsdirektoratet.
 § 3.  Instituttet kan yde nominallån.
Stk. 2.  Nominallån ydes som annuitetslån, serielån  

 eller stående lån samt som kombinationer heraf.
Nominallån kan ydes med fast  

 eller variabel rente.
 § 4.  Instituttet kan yde indekslån.
 Stk. 2.  Indekslån (type I) ydes som serielån.  

 Indekslån, der ydes som jordbrugslån (type IJ), ydes som serielån eller  

 stående lån.
 § 5.  Jordbrugsdirektoratet kan tillade, at  

 instituttet yder andre lån end de i lovens §§ 5-6 nævnte.
 § 6.  Midler, som instituttet tilvejebringer gennem  

 udstedelse af realkreditobligationer eller andre værdipapirer end  

 realkreditobligationer, kan alene anvendes til udlån mod pant i  

 jordbrugsejendomme.
§ 7.  Til brug for instituttets låneudmåling ansættes  

 en kontantværdi af jord og bygninger, af besætning samt af driftsinventar og  

 driftsmateriel.
Summen af de tre værdiansættelser udgør ejendommens  

 værdiansættelse til låneudmåling.
Stk. 2.  Instituttet skal ved værdiansættelsen af jord  

 og bygninger, besætning, driftsinventar og driftsmateriel tage hensyn til  

 eventuel risiko for ændringer i markeds- eller strukturforhold.
Forhold, der  

 betinger en særlig høj pris, må ikke indgå i værdiansættelsen.
 Stk. 3.  Værdiansættelsen af driftsinventar og  

 driftsmateriel fastsættes til brugsværdi, således som denne må antages at  

 være, når inventaret og materiellet sælges i forbindelse med ejendommen.
 Stk. 4.  Værdiansættelsen af besætning, af  

 driftsinventar og af driftsmateriel reduceres, i det omfang løsøret er  

 behæftet med gæld sikret ved ejendomsforbehold, løsørepant eller lignende.
 § 8.  Instituttet kan yde lån på grundlag af  

 ejendommens forventede værdi (forhåndslån). Forhåndslån kan kun ydes, såfremt  

 der stilles tilstrækkelig sikkerhed for, at lånet vil blive indfriet eller  

 nedbragt, hvis det ikke efter udløbet af fristen for foranstaltningernes  

 gennemførelse kan ydes med det bevilgede beløb.
 § 9.  Pantebreve udstedt til instituttet skal være  

 udstedt på sådanne vilkår, at de gennemsnitligt afgiver fornøden dækning for  

 de af instituttets løbende forpligtelser, der ikke måtte have fuld dækning i  

 andre sikre og tilstrækkeligt likvide aktiver, jf. stk. 2.
Stk. 2.  Overskydende midler fra en blokemission kan  

 midlertidigt anbringes i sikre og likvide værdipapirer i samme valuta og med  

 tilnærmelsesvis samme betalingsrække.
Værdipapirerne skal være adskilt fra  

 instituttets øvrige værdipapirbeholdninger.
 Stk. 3.  Instituttet må på intet tidspunkt påføres  

 risiko for tab som følge af forskelle mellem indfrielsesvilkårene eller  

 valutasammensætningen for udstedte realkreditobligationer og andre  

 værdipapirer på den ene side og pantebreve og af Jordbrugsdirektoratet  

 godkendte finansielle instrumenter på den anden side.
 § 10.  Instituttet kan yde kontantlån i forbindelse  

 med indekslån, lån til yngre jordbrugere og refinansiering af K-lån.
 Stk. 2.  Instituttet kan endvidere yde kontantlån i  

 andre end de i stk. 1 nævnte tilfælde, medmindre Jordbrugsdirektoratet  

 fastsætter andet.
 § 11.  Instituttets reserver skal til enhver tid  

 udgøre mindst 10 pct. at instituttets samlede cirkulerende obligationsmasse,  

 andre værdipapirer end realkreditobligationer og øvrige forpligtelser.
 Stk. 2.  Ved beregningen, af om instituttet opfylder 10  

 pct.-kravet, medregnes til reserverne ud over egenkapitalen: garantikapitalen  

 og grundfondene.
Stk. 3.  Opgørelsen af den samlede cirkulerende  

 obligationsmasse sker på grundlag af den pålydende, værdi af  

 obligationsrestgælden for lån ydet som nominallån og den pålydende  

 indekserede værdi af obligationsrestgælden for lån ydet som indekslån.  

 Opgørelsen af andre værdipapirer end realkreditobligationer sker på grundlag  

 af fordringens restgæld.
Opgørelse af øvrige forpligtelser sker til  

 kontantværdi.
Stk. 4.  Ved opgørelsen af forpligtelserne kan der ses  

 bort fra Stk. 5.  Jordbrugsdirektoratet kan tillade, at der ved  

 opgørelse af instituttets forpligtelser ses bort fra andre forpligtelser end  

 de i stk. 4 nævnte.
§ 12.  Instituttet skal mindst have anbragt midler i  

 børsnoterede obligationer opgjort til kursværdi svarende til 65 pct. af  

 instituttets egenkapital.
Ved opgørelse af kravet til anbringelse i  

 obligationer kan instituttet se bort fra reservefondslån og  

 nettoperiodeafgrænsningsposter.
Stk. 2.  Instituttet må ikke erhverve ejerandele i en  

 erhvervsvirksomhed eller virksomheder i samme koncern, herunder ejerandele i  

 kapitalformidlingsaktieselskaber, der efter deres vedtægter kan erhverve  

 bestemmende indflydelse på erhvervsvirksomheder, for et beløb svarende til  

 mere end 15 pct. af instituttets egenkapital.
Denne grænse kan dog  

 overskrides ved erhvervelse af ejerandele i erhvervsvirksomheder, der ikke  

 driver anden virksomhed end at yde lån mod tinglyst pant i ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed.
 Stk. 3.  Instituttet må ikke alene eller sammen med  

 realkreditinstitutter i fællesskab gennem midlernes anbringelse udøve  

 bestemmende indflydelse på en erhvervsvirksomhed, der driver anden virksomhed  

 end at yde lån mod tinglyst pant i ejendomme, der anvendes til landbrug,  

 gartneri, skovbrug og lignende jordbrugsmæssig virksomhed.
Stk. 4.  Instituttet må ikke eje fast ejendom eller have  

 ejerandele i ejendomsselskaber for et beløb svarende til mere end 20 pct. af  

 instituttets egenkapital.
Ejendomme, som instituttet har erhvervet for derfra  

 at drive realkreditvirksomhed eller accessorisk virksomhed, er dog ikke  

 omfattet af bestemmelsen.
 § 13.  Jordbrugsdirektoratet påser, at instituttet  

 overholder bestemmelserne i loven og regler udfærdiget i medfør af loven.
Stk. 2.  Såfremt instituttet efter  

 Jordbrugsdirektoratets skøn ikke overholder bestemmelserne i lov om Dansk  

 Landbrugs Realkreditfond, eller regler udfærdiget i medfør af loven, kan  

 Jordbrugsdirektoratet forlange forholdene berigtiget.
Efterkommes pålægget  

 ikke, indberettes sagen til landbrugsministeren.
 Stk. 3.  Jordbrugsdirektoratet foretager stikprøvevis,  

 herunder uanmeldt, kontrol med instituttets udlånsvirksomhed ved gennemgang  

 af et passende antal af instituttets lånesager.
 Stk. 4.  Jordbrugsdirektoratet kan indhente oplysninger  

 om fast ejendom fra andre offentlige myndigheder til brug for  

 administrationen af denne lov.
 Stk. 5.  Jordbrugsdirektoratet godkender instruksen for  

 revisionsvirksomheden m.v. i Dansk Landbrugs Realkreditfond.
 Stk. 6.  Jordbrugsdirektoratet afgør, hvad der må anses  

 for accessorisk virksomhed.
 Stk. 7.  Jordbrugsdirektoratet afgiver en årlig  

 beretning om tilsynsvirksomheden.
 § 14.  Afgørelser truffet af Jordbrugsdirektoratet i  

 henhold til denne bekendtgørelse kan ikke indbringes for højere administrativ  

 myndighed.
 § 15.  Denne bekendtgørelse træder i kraft den 1.  

 oktober 1990.
