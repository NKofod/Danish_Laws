Reglerne om udbetaling af dagpenge under midlertidigt ophør med udøvelse af selvstændig virksomhed er fastsat i direktoratets bekendtgørelse nr. 626 af 20. juli 1995. Reglerne er indført for at give selvstændige erhvervsdrivende mulighed for økonomisk kompensation for det tab, de lider, når mulighederne for erhvervsudøvelse - og dermed indtjening - i en kortere periode er afbrudt.
Ydelsen kan kun udbetales til selvstændige, der driver virksomheden som  

 deres hovedbeskæftigelse, og som ved ledighed i øvrigt opfylder de  

 almindelige betingelser for ret til dagpenge.
F.eks. skal medlemmet være  

 aktivt arbejdssøgende, til rådighed for arbejdsmarkedet og tilmeldt  

 arbejdsformidlingen.
 De nærmere betingelser for udbetalingen mv. er fastsat i § 2.
 Dagpenge kan ikke udbetales i situationer, hvor det midlertidige ophør er  

 begrundet i sæsonmæssige forhold.
Til § 1. (Personkreds) Det er en betingelse, at virksomheden udøves mere end midlertidigt og som  

 hovedbeskæftigelse for medlemmet.
 Drives virksomheden sammen med ægtefællen eller sammen med andre, f.eks. i  

 selskabsform, skal der foretages en vurdering af, om hvert enkelt medlem  

 opfylder betingelserne for at kunne anses for omfattet af bekendtgørelsen.
Til § 2. (Betingelser for udbetaling) Det er en betingelse, at samtlige de i § 2 nævnte betingelser er opfyldt.  

 Er en eller flere af betingelserne ikke opfyldt, kan der ikke udbetales  

 dagpenge.
 Til § 2, stk. 1.
 Medlemmet skal være afskåret fra at opretholde driften af virksomheden og  

 må ikke have mulighed for umiddelbart at kunne omlægge driften.
 Under det midlertidige ophør må medlemmet dog gerne udføre funktioner  

 såsom: almindeligt tilsyn med virksomheden, småreparationer, oprydning og  

 administrativt arbejde i forbindelse med indbetaling af virksomhedens  

 tilgodehavender og udbetaling af løn, afdrag og andre forfaldne fordringer.
 Retten til dagpenge samtidig med arbejde i virksomheden under det  

 midlertidige ophør er betinget af, at medlemmet fuldt ud er til rådighed for  

 arbejdsmarkedet, jf. den gældende rådighedsbekendtgørelse med vejledning.  

 Arbejdet må derfor ikke have større omfang og skal kunne udføres uden for  

 normal arbejdstid.
 Arbejde, som medlemmet udfører i virksomheden under det midlertidige  

 ophør, skal påføres dagpengekortene og medfører fradrag i dagpengene.
 Det midlertidige ophør skal være begrundet i begivenheder, der ligger uden  

 for den almindelige erhvervsrisiko for den pågældende virksomhed.  

 Midlertidigt ophør som følge af sæsonmæssig drift vil ikke medføre ret til  

 dagpenge.
 Den pågældende begivenhed må ikke være sædvanlig eller påregnelig for  

 driften af den pågældende virksomhed.
Der skal være tale om noget usædvanligt og ikke hyppigt forekommende både  

 for erhvervet som sådant og for den konkrete virksomhed.
F.eks. vil dårligt  

 vejr ikke være usædvanligt for virksomheder i Danmark, selv om en del  

 erhvervsdrivende derved midlertidigt kan blive afskåret fra at drive  

 virksomheden.
Derimod vil en isvinter med vedvarende kuldegrader kunne være  

 en ekstraordinær begivenhed, der kan medføre ret til dagpenge, f.eks. for  

 fiskere på grund af tilfrysning af havne og farvande.
Begivenheden må ikke kunne tilregnes medlemmet.
Begivenheden må således  

 ikke skyldes medlemmers egne - eventuelt ansattes - forhold eller manglende  

 overholdelse af gældende regler, ligesom medlemmet ikke må have kunnet  

 afværge begivenheden ved almindelig agtpågivenhed.
 Driftsstop som følge af forsømmelighed eller lovovertrædelser fra  

 medlemmets side vil være en begivenhed, der kan tilregnes medlemmet, og vil  

 derfor ikke berettige til dagpenge.
 Derimod vil der kunne udbetales dagpenge ved påbud/forbud fra  

 myndighedernes side, når disse påbud/forbud er af ekstraordinær og ikke  

 sædvanlig karakter, som medfører, at der ikke kan udøves virksomhed i en  

 periode.
Det er af afgørende betydning, at der fremlægges dokumentation for, at  

 virksomheden er tvunget til at lukke.
Karakteren af dokumentationen afhænger  

 af den konkrete situation, herunder årsagen til ophøret.
 Som eksempel kan nævnes, at der ved fiskerihindringer på grund af is og  

 forurening kan fremlægges erklæringer fra havnefogder og miljømyndigheder.  

 Ved brand, vand og frostskader kan der fremlægges erklæring om skadens omfang  

 og karakter fra forsikringsselskaber.
Såfremt det bliver nødvendigt at lukke virksomheden som følge af  

 vejarbejde med opgravninger og vejafspærringer, kan erklæring om lukningen  

 indhentes fra kommune, amt eller den, der forestår vejarbejdet.
Der vil dog  

 ikke kunne udbetales dagpenge, hvis den selvstændige i øvrigt modtager  

 erstatning som følge af lukningen.
Hvis virksomheden lukkes af en offentlig myndighed som følge af f.eks.  

 sundhedsfare, kan der fremlægges en erklæring om lukningen fra myndigheden  

 som dokumentation.
Der kan dog ikke udbetales dagpenge, såfremt den  

 selvstændige selv er skyld i lukningen, f.eks. hvis årsagen er dårlig  

 renholdelse eller ikke forskriftsmæssig indretning, ombygning mv.
Som  

 eksempel på, hvornår der kan udbetales dagpenge kan nævnes, at en  

 restaurationsvirksomhed må lukke midlertidigt, fordi myndighederne bliver  

 opmærksomme på faren ved defekte byggematerialer, som f.eks. asbestlofter, og  

 at der netop i denne virksomhed konstateres asbest i lokalerne.
 Der må ikke være tale om en påregnelig eller tilbagevendende begivenhed.  

 F.eks. kan stop for muslingefiskeri i Limfjorden på grund af forurening blive  

 en så hyppig og tilbagevendende begivenhed, at det ikke længere kan siges at  

 være en ekstraordinær situation.
 Endvidere kan pludseligt indførte handelsrestriktioner som følge af f.eks.  

 politiske forhold begrunde, at der kan udbetales dagpenge til selvstændige,  

 som rammes af virksomhedslukninger på grund af, at levering af råmaterialer  

 forhindres.
 Endelig skal nævnes, at midlertidigt driftsstop som følge af maskinskade  

 eller motorhavari ikke giver mulighed for udbetaling af dagpenge, da  

 driftsstop som følge af maskinelle problemer ofte forekommer, og da sådanne  

 driftsstop ofte er forårsaget af slitage - som er påregnelig - eller af  

 manglende vedligeholdelse.
Virksomhedens væsentligste indtægtsgrundlag skal være bortfaldet.
Det er  

 en betingelse, at den funktion, som er virksomhedens eneste/væsentligste  

 indtægtskilde, er afbrudt.
 Indtægter fra kundeleverancer og ordrer, der er ekspederede før  

 begivenhedens indtræden, vil ikke være til hinder for, at der udbetales  

 dagpenge.
 Hvis virksomhedens produktion er standset, men et eventuelt lager ikke er  

 solgt, kan indtægtsgrundlaget som hovedregel ikke anses for bortfaldet.
 Det er hovedreglen, at der kan udbetales dagpenge til en selvstændig  

 erhvervsdrivende under midlertidig ledighed, hvis virksomhedens  

 aktiviteter/indtægtsmuligheder er totalt stoppet.
 Driver medlemmet flere virksomheder, og har medlemmet mulighed for at  

 fortsætte en virksomhed, der er af underordnet betydning, vil medlemmet have  

 mulighed for at få udbetalt dagpenge under forudsætning af, at medlemmet står  

 til rådighed for arbejdsmarkedet, jf. de gældende regler om bibeskæftigelse  

 ved selvstændig virksomhed.
 Der vil ligeledes kunne udbetales dagpenge til et medlem, selv om dennes  

 ægtefælle eller medinteressent fortsætter en underordnet virksomhed, der er  

 af økonomisk mindre betydning.
 Derimod vil der ikke kunne udbetales dagpenge til et medlem, hvis der i  

 virksomheden fortsat er mulighed for at skabe indtægter trods driftsstoppet.  

 Der vil således ikke kunne udbetales dagpenge, selv om medlemmet kan  

 dokumentere, at det ikke har været muligt for pågældende at arbejde i  

 virksomheden.
 Til § 2, stk. 2.
Medlemmet skal være dagpengeberettiget Udbetaling af dagpenge under midlertidigt ophør forudsætter, at medlemmet  

 ville have ret til dagpenge i tilfælde af ledighed på de pågældende dage.  

 Medlemmet skal således opfylde bl.a. kravene til medlemsanciennitet og  

 arbejdskravet jf. lovens § 53.
Det er en betingelse, at medlemmet er til rådighed for arbejdsmarkedet  

 under det midlertidige ophør.
Medlemmet skal ved udløbet af den i § 3  

 fastsatte ventetid være tilmeldt arbejdsformidlingen som ledig og aktivt  

 arbejdssøgende til fuldtidsbeskæftigelse som lønmodtager.
 Medlemmet kan dog - med bevarelse af dagpengeretten - udføre enkelte,  

 mindre arbejdsfunktioner i virksomheden under det midlertidige ophør, jf. §  

 2, såfremt arbejdet ikke har større omfang og ikke forhindrer medlemmet i at  

 være fuldt til rådighed for arbejdsmarkedet.
 Arbejde, som medlemmet udfører i virksomheden under midlertidigt ophør,  

 skal påføres dagpengekortene og medfører fradrag i dagpengene for de timer,  

 der anvendes på virksomheden.
 Perioder, hvori medlemmet har modtaget dagpenge under midlertidigt ophør  

 med udøvelse af selvstændig virksomhed, kan under en eventuel senere ledighed  

 ikke medregnes som arbejde i relation til arbejdskravet i lovens § 53.
 Timer, som er påført dagpengekortene for udført arbejde i virksomheden  

 under midlertidigt ophør, vil dog i en eventuel senere ledighedsperiode kunne  

 medregnes i arbejdskravet jf. lovens § 53.
Medlemmet må ikke modtage anden ydelse til dækning af den tabte  

 indtjening Det er en betingelse, at medlemmet under det midlertidige ophør ikke  

 modtager andre ydelser til dækning af den tabte indtjening under det  

 midlertidige ophør, f.eks. drifttabserstatning fra egen forsikring eller fra  

 trediemand.
 Til § 2, stk. 3.
Udbetaling af arbejdsløshedsdagpenge samtidig med modtagelse af  

 oplægningsstøtte Udbetaling af arbejdsløshedsdagpenge i forbindelse med modtagelse af  

 midlertidig oplægningsstøtte kan kun ske til erhvervsfiskere med danske  

 fiskefartøjer, der er afhængige af torskefiskeri i Østersøen, og som modtager  

 midlertidig oplægningsstøtte efter den generelle oplægningsordning for  

 perioden frem til den 31. december 1995, jf.
Landbrugs- og  

 Fiskeriministeriets aktstykke nr. 186 af 13. februar 1995. Der kan således  

 ikke udbetales dagpenge i perioder med ret til oplægningsstøtte efter den  

 særlige oplægningsordning, selv om fiskefartøjet ikke med virkning fra den 1.  

 september 1995 har fået tilladelse til at fange mindst den mængde torsk, der  

 er angivet i bekendtgørelse nr. 981 af 7. december 1994 om regulering af  

 visse fiskerier i 1995, § 29, stk. 1 a, jf.
Landbrugs- og Fiskeriministeriets  

 aktstykke nr. 186 af 13. februar 1995.
Til § 3. (Ventetid) Der er fastsat en ventetid på en uge (7 kalenderdage). Medlemmet har  

 således først ret til dagpenge ugedagen efter den første dag, hvor medlemmet  

 har dokumenteret at være afskåret fra at udøve selvstændig virksomhed.
 Medlemmet skal først tilmelde sig arbejdsformidlingen som aktivt  

 arbejdssøgende ved venteperiodens udløb.
 Venteperioden gælder kun en gang ved hver ophørsbegivenhed.
 Et kortvarigt - forgæves - forsøg på genoptagelse af virksomhedens drift  

 medfører således ikke en ny venteperiode, og de timer eller dage, hvor  

 driften forsøges genoptaget, medfører ikke, at venteperioden forlænges  

 tilsvarende.
Til § 4. (Ydelsesperiodens varighed) Medlemmet har ret til dagpenge i en periode, der højst kan vare 13 uger  

 efter venteperiodens udløb.
Ydelsesperioden er knyttet til den begivenhed,  

 der begrunder ophøret.
 Varer ophøret længere, vil den selvstændige ikke kunne få udbetalt  

 dagpenge, medmindre ophøret opfylder betingelserne i direktoratets  

 bekendtgørelse om ophør med udøvelse af selvstændig virksomhed som  

 hovedbeskæftigelse.
 Genoptages virksomheden inden periodens udløb, har medlemmet ikke længere  

 ret til dagpenge og skal straks meddele kassen, at virksomheden er  

 genoptaget.
Et kortvarigt - forgæves - forsøg på genoptagelse af driften med  

 virksomheden medfører ikke, at der begynder en ny periode.
Afbrydelsen  

 medfører heller ikke, at perioden forlænges, og medlemmet har ikke ret til  

 dagpenge for de dage, afbrydelsen varer.
Til § 5. (Fradrag i dagpengene) Medlemmet er forpligtet til at påføre dagpengekortene enhver beskæftigelse  

 - såvel i som uden for virksomheden.
Beskæftigelsen vil medføre fradrag efter  

 de gældende regler for ledige medlemmer, der opnår lønarbejde eller har  

 selvstændig virksomhed som bibeskæftigelse.
Er der tale om timer ved  

 selvstændig virksomhed, er det altid de faktiske timer, der fradrages.
Til § 6. (Dagpengesatsen) Har medlemmet på grundlag af en beregnet sats fået udbetalt dagpenge,  

 feriedagpenge eller uddannelsesydelse inden for de seneste 2 år, anvendes den  

 senest udbetalte sats med eventuelle efterfølgende reguleringer.
 I alle andre tilfælde udbetales dagpenge med den gældende dimittendsats.
Til § 8. (Oplysningspligt) Når betingelserne for at modtage dagpenge ikke længere er opfyldt, jf. §  

 2, skal medlemmet omgående underrette arbejdsløshedskassen, f.eks. når  

 driften af virksomheden genoptages, eller når blot der er mulighed herfor.  

 Dette gælder også, såfremt arbejdsløshedsforsikringslovens almindelige  

 betingelser for udbetaling af dagpenge ikke er opfyldt, f.eks.  

 rådighedsreglerne.
 Konsekvenserne af ikke at overholde oplysningspligten over for  

 arbejdsløshedskassen kan - udover mulige strafferetlige virkninger - være  

 krav om tilbagebetaling af modtagne dagpenge og tab af dagpengeret og  

 eventuelt tillige medlemsret.
 I øvrigt bør kassen altid underrettes om ethvert forhold, der kan have  

 betydning for udbetalingen af dagpenge.
