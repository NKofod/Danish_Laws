B.1 Formueforholdet i ægteskaber Formueforholdet mellem ægtefæller er reguleret i lov om ægteskabets  

 retsvirkninger (retsvirkningsloven). Hovedreglen er, at der består  

 formuefællesskab, som også kaldes fælleseje.
 Formuefællesskabet fremgår af retsvirkningslovens § 15. Princippet er,  

 at der i formuefællesskabet indgår alt, hvad ægtefællerne ejer, både den  

 formue de har indbragt i ægteskabet og alt hvad de hver for sig har  

 erhvervet og indbragt i den fælles formue under ægteskabets beståen.
Der kan i et ægteskab aftales, at der skal være helt eller delvist  

 særeje.
Hvis en sådan aftale foreligger, går den forud for princippet om  

 formuefællesskab, forudsat aftalen er gyldigt indgået, se herom  

 nedenfor.
 I det daglige skelner ægtefæller normalt ikke mellem, hvem der har  

 indbragt aktiverne i ægteskabet, eller hvem der under ægteskabet har  

 erhvervet aktiverne.
 Formuefællesskabet viser sig først i forbindelse med, at ægteskabet  

 ophører, enten ved skifte i anledning af skilsmisse eller separation eller  

 i forbindelse med dødsfald.
Principperne for formueforholdet er fastslået i retsvirkningslovens B.1.1 Ægtefællens aktiver B.1.1.1 Bodel Bodel er betegnelsen for den del af fællesboet, som den enkelte  

 ægtefælle råder over og hæfter med.
 Det er ægtefællerne, der har bevisbyrden for, hvem af dem der har  

 indbragt aktiverne i og under ægteskabet.
For så vidt angår gaver er udfyldningsreglen, at bryllupsgaver tilhører  

 den ægtefælle, fra hvis familie eller venner gaven stammer.
For gaver  

 modtaget under ægteskabet, anvendes samme udfyldningsregel.
 Stammer gaverne fra fælles venner, vil udfyldningsreglen være, at de  

 ejes af begge ægtefæller i lige sameje.
 Reglen vedrørende arv er, at arven indgår i bodelen for den ægtefælle,  

 fra hvis familie arven stammer, medmindre der ved testamente fra afdøde er  

 bestemt andet.
B.1.1.2 Særråden Ifølge princippet i retsvirkningslovens § 16 kan en ægtefælle råde over  

 alt, hvad den pågældende selv har indbragt i ægteskabet og har anskaffet  

 under ægteskabet.
Det vil sige, at den pågældende ægtefælle kan sælge,  

 bortgive, pantsætte eller på anden måde overdrage alle de aktiver, den  

 pågældende råder over.
Der er dog i Retsvirkningslovens §§ 17 - 19 indført  

 enkelte indskrænkninger i den frie råderet, se herom nedenfor.
 Den ene ægtefælle kan som følge heraf ikke råde over de aktiver, der  

 tilhører den anden ægtefælles bodel, og der kan derfor ikke ske  

 pant-sætning af eller foretages udlæg i den anden ægtefælles aktiver.
 Derfor kan kreditorer udelukkende retsforfølge i skyldnerens egne  

 aktiver.
B.1.1.3 Særhæften B.1.1.3.1 Hovedregel om særhæften Retsvirkningslovens § 25 fastslår, at en ægtefælle kun hæfter for de  

 forpligtelser, der påhviler den pågældende, hvad enten de er opstået før  

 eller under ægteskabet, og kun med sin egen bodel og eventuelt særeje.
 Den anden ægtefælle kan naturligvis frivilligt påtage sig hæftelse for  

 en sådan forpligtelse, hvilket var tilfældet i sagen TfS 2000, 746 ØLD,  

 men hæftelse kan ikke pålægges af andre.
B.1.1.3.2 Undtagelse til hovedreglen om  

 særhæften I TfS 2000, 746 ØLD, indgik skatteyderen sammen med sin ægtefælle en  

 aftale med skatteforvaltningen om en samlet ordning vedrørende  

 ægtefællernes skatterestancer.
Som led i ordningen gav skatteyderen  

 skattemyndighederne transport i sin overskydende skat til dækning af  

 ægtefællens skatterestancer.
Skatteyderen gjorde gældende, at  

 transporterklæringen var ugyldig, og at hun ikke hæftede for ægtefællens  

 skattegæld, da de ikke var samlevende.
Landsretten fandt hverken grundlag  

 for at anse transporterklæringen for ugyldig eller for at fortolke  

 erklæringen indskrænkende til alene at vedrøre et bestemt indkomstår,  

 hvorfor skatteyderen ikke havde krav på tilbagebetaling af det overførte  

 beløb.
 En vigtig undtagelse fra reglen om særhæften er bestemmelsen i KSL§ 72,  

 stk. 2. Er udlæg forgæves forsøgt hos den skattepligtige selv, kan udlæg  

 ske i ejendele, der tilhører den med ham samlevende ægtefælle, eller om  

 nødvendigt i ejendele, der tilhører børn, og som er medregnet ved hans  

 skatteansættelse.
 Reglen gælder ikke ved udlæg hos en indeholdelsespligtig, i beløb denne  

 har været pligtig at indeholde.
Betingelser for subsidiært udlæg, er Bestemmelsen er nærmere beskrevet i punkt  

 B.1.8.
B.1.2 Særeje Bestemmelserne om særeje findes i retsvirkningslovens §§ 28 og 28  

 a.
Loven blev ændret med virkning fra 1.oktober 1990, således at der nu  

 findes to former for særeje B.1.2.1 Fælles bestemmelser For begge former for særeje gælder, at særejet kan omfatte et enkelt  

 aktiv, en flerhed af aktiver, eller den enkelte parts samlede aktiver.
 Det kan desuden bestemmes, at hvad den enkelte part erhverver efter  

 ægteskabets indgåelse, skal være særeje for den pågældende.
 Særeje oprettet efter 1.oktober 1990 kan tillige være udformet således,  

 at særejet omfatter en bestemt brøkdel af ejerens samlede formue, af  

 bestemte aktiver, eller af et enkelt aktiv.
 Særejet kan derudover tidsbegrænses, således at det ophører efter en  

 bestemt periode eller på et bestemt tidspunkt, eller der kan ved  

 kombination af brøkdelsreglen og tidsbegrænsningen laves en  

 aftrapningsordning.
 Den del af formuen, der ikke indgår i et brøkdelssæreje, indgår i  

 fællesformuen.
 Alle former for særeje kan være kombineret med hinanden og/eller med  

 fælleseje.
 For særejeaktiver gælder, at der kun kan ske kreditorforfølgning i  

 aktiverne hos den part, der ejer dem.
 Særeje oprettet før 1.oktober 1990 vil blive betragtet som fuldstændigt  

 særeje, medmindre andet kan udledes af ægtepagten.
 Særeje oprettet efter 1.oktober 1990 vil blive betragtet som  

 skilsmissesæreje, medmindre andet kan udledes af forholdene.
Ægtepagter oprettet før 1.oktober 1990 skulle godkendes af statsamtet,  

 hvis ægtepagten medførte vederlagsfri overdragelse fra den ene ægtefælle  

 til den anden.
Manglende godkendelse fra statsamtet medførte ugyldighed  

 for ægtepagten.
 For arv, der ved testamente er gjort til særeje for arvingen, vil  

 følgende gælde:
B.1.2.2 Fuldstændig særeje Fuldstændig særeje medfører, at parternes formueforhold ikke berøres  

 af, at ægteskab indgås.
Hver af parterne betragtes som et selvstændigt  

 økonomisk subjekt.
 Fuldstændigt særeje indebærer, at særejet i forbindelse med bodeling  

 (både ved separation, ved skilsmisse og ved død) alene tilhører den ene  

 part.
Dette medfører, at der ved ejerens død skal ske skifte.
Den  

 længstlevende kan ikke hensidde i uskiftet bo med afdødes særeje.
 Indtægter af fuldstændigt særeje oprettet før 1.oktober 1990 er  

 fællesindtægter og indgår i formuefællesskabet, medens indtægter af særeje  

 oprettet efter 1.oktober 1990 er særeje.
B.1.2.3 Skilsmissesæreje Skilsmissesæreje indebærer, at særejet udelukkende betragtes som  

 særeje, så længe ægteskabet består og i forbindelse med opløsning af  

 ægteskabet ved separation eller skilsmisse.
 Ved separation eller skilsmisse vil særejet derfor alene tilhøre den  

 ene part i ægteskabet.
 Ved dødsfald ophører skilsmissesærejet, og den længstlevende kan derfor  

 hensidde i uskiftet bo med den afdødes tidligere skilsmissesæreje.
 Indtægter af skilsmissesæreje er særeje.
B.1.3 Dispositioner mellem ægtefæller Da ægtefæller således efter retsvirkningsloven betragtes som  

 formuemæssigt selvstændige personer, kan de naturligvis indgå retshandeler  

 med hinanden.
Bestemmelsen herom findes i retsvirkningslovens § 29, som  

 fastslår, at ægtefæller også kan pådrage sig forpligtelser over for  

 hinanden.
 Hvis en skyldner overdrager aktiver fra sin bodel til ægtefællens  

 bodel, er disse aktiver derfor bragt uden for udlægsadgangen efter  

 princippet for særråden og særhæften.
Er der tale om en reel handel, hvor overdragelsen sker til reelle  

 handelspriser, vil skyldnerens aktiver kun gennemgå en udskiftning, fx til  

 kontanter.
Det giver ikke noget problem for kreditorerne.
 Sker overdragelsen derimod som gave eller på anden måde helt eller  

 delvist vederlagsfrit, skal nogle nærmere fastsatte regler være opfyldt,  

 for at kreditorerne skal acceptere overdragelsen.
 Der er mellem ægtefæller et naturligt gavemiljø, og de specielle  

 regler, der skal være opfyldt, omfatter derfor ikke det, der kan betegnes  

 som sædvanlige lejlighedsgaver, hvis værdi ikke står i misforhold til  

 giverens økonomiske kår på gavetidspunktet.
B.1.3.1 Gaver Der skal efter retsvirkningslovens § 30 oprettes gaveægtepagt, hvis der  

 mellem ægtefæller gives gaver, der ikke har karakter af sædvanlige  

 lejlighedsgaver.
Hvis en sådan ægtepagt ikke er oprettet  

 og tinglyst, skal gaveoverdragelsen ikke respekteres af  

 kreditorerne, og der kan foretages udlæg i gaven.
Hvis gaven er givet mellem ægtefæller, kan der være tale om, at der  

 kræves ægtepagt.
Se herom eksempelvis afgørelse i UfR 1999,1772 ØLD,  

 i hvilken sag mandens kreditorer kunne foretage udlæg i den nu fraskilte  

 hustrus faste ejendom, der i separationstiden til dels var erhvervet for  

 en gave givet hende uden ægtepagt af manden.
Ægtefællerne har bevisbyrden for, at gaven ikke kræver ægtepagt jfr.  

 RVL § 32. Ved bedømmelsen heraf skal der tages udgangspunkt i gavens værdi  

 i forhold til giverens økonomiske forhold, samt til i hvilken anledning  

 gaven er givet se eks.
UfR 1996,145 VLD.
Her havde  

 en skyldnerægtefælle arvet 360.000 kr. fra sin far i 1989. Straks udlånte  

 han beløbet til sin hustru.
Lånet skulle forrentes med 6 % p. a., og  

 afdrages med 15.000 kr. halvårligt, første gang 9 år senere.
Lånet var  

 ikke sikret ved pant i den ejendom, som hustruen anvendte størstedelen af  

 lånet til køb af - der blev 100.000 kr. til rest efter købet, og som fra  

 1991 tjente som bolig for hende og den øvrige familie.
Retten anså  

 dispositionen som en gave, der krævede gaveægtepagt, men da 260.000 kr. af  

 beløbet var anvendt til familiens underhold, anså man alene de 100.000 kr.  

 af lånet som gave.
Disse 100.000 kr. kunne kreditorerne foretage udlæg  

 i.
I UfR 2000, 990 ØLD fandt retten, at en hustrus månedlige overførsler  

 til manden på 7.000 kr. af sin nettoindtægt på 12.000 kr. indeholdt et  

 væsentligt gavemoment, der stod i misforhold til hustruens økonomiske kår.  

 Manden brugte beløbet til dækning af terminsydelser m.v. på en  

 ejerlejlighed, der var mandens særeje.
Hustruen anvendte de resterende  

 5.000 kr. på husholdningen og gjorde sig hver måned insolvent.
En udækket  

 panthaver, som havde et krav på hustruen fra før ægteskabet fik medhold i,  

 at der forelå en ugyldig gave til manden, svarende til de samlede  

 overførsler på 185.000 kr. som de kunne afkræve manden.
 Se anderledes i UfR 2001, 1148 VLD, hvor retten kom til et modsat  

 resultat, idet ingen del af de månedlige overførsler fra hustruens  

 kassekredit til mandens budgetkonto på i alt omkring 200.000 kr. blev  

 anset som en gave til manden, idet overførelserne var kendt af banken.
I forbindelse med handel mellem ægtefæller kan der i handelsprisen  

 ligge en delvis gave, hvis den aftalte pris ikke er i overensstemmelse med  

 handelsprisen.
Også i denne situation er det ægtefællerne, der har  

 bevisbyrden for, at der ikke foreligger en gave, der kræver ægtepagt.
Se i  

 den forbindelse principperne i UfR 2000, 1267 VLK, hvor retten ikke fandt  

 det dokumenteret, at en overdragelse af en fast ejendom fra  

 skyldnerægtefællen til dennes hustru ikke var sket på almindelige  

 handelsvilkår.
Der blev i den forbindelse henset til, at hustruen havde  

 erlagt en kontant udbetaling, havde overtaget de indestående hæftelser  

 samt havde midler til anskaffelsen og til de løbende udgifter.
Der var  

 således ikke tale om en gave mellem ægtefæller.
 Selv om en gave er givet ved ægtepagt og alle regler herfor er opfyldt,  

 er det ikke sikkert, at kreditorerne skal respektere gavegivelsen.
 Har giveren i forbindelse med ydelsen af gaven ikke beholdt utvivlsomt  

 nok til at fyldestgøre sine kreditorer, og er giveren ikke i stand til  

 efterfølgende at betale sin gæld, efterhånden som den forfalder, kan  

 kreditor over for gavemodtageren forfølge det krav, han har på giveren,  

 men dog kun inden for gavens værdi.
 Bestemmelsen herom findes i retsvirkningslovens § 33, og den betegnes  

 ofte som "da-reglen", fordi det er en betingelse, at kreditors krav  

 bestod, og giverens insolvens var til stede eller opstod, da gaven  

 blev givet.
B.1.3.2 Kalenderårets overskud Retsvirkningslovens § 31 rummer en regel, hvorefter en ægtefælle, der  

 har overskud i årets løb, kan overføre op til halvdelen af dette overskud  

 til den anden ægtefælle.
Der er ikke tale om det skattemæssige begreb  

 "medhjælpende ægtefælle", men om en reel overførsel.
Begrebet "overskud" er ikke defineret i loven eller i forarbejderne  

 hertil, men det ligger fast, at der ikke er tale om skattepligtig  

 indkomst.
Der skal ved beregningen tages hensyn til giverens  

 leveomkostninger og skatter m.v., således at der nok nærmere er tale om  

 det, der kan kaldes "opsparingsevnen".
Betingelserne for, at en kreditor skal respektere en sådan overførsel,  

 er, Hvis disse betingelser ikke er opfyldt, skal kreditorerne ikke  

 respektere overførselen.
B.1.3.3 Overdragelse uden ægtepagt Hvis ægtefællerne har overdraget aktiver uden oprettelse og tinglysning  

 af ægtepagt, skal denne overdragelse kun respekteres af kreditorerne, hvis  

 overdragelsen mellem ægtefællerne ikke krævede ægtepagt.
Bevisbyrden  

 herfor påhviler ægtefællerne.
B.1.3.4 Følger af manglende ægtepagt ved  

 overdragelse Hvis ægtefæller ikke kan dokumentere, at der er oprettet ægtepagt enten  

 ved ægteskabets indgåelse, under ægteskabet, eller i forbindelse med  

 ydelse af gaver, der ikke kan betragtes som almindelige lejlighedsgaver,  

 bliver følgen, at der ikke foreligger hverken særeje eller gyldige  

 gaver.
 Kreditorerne skal som følge heraf ikke respektere de særlige forhold,  

 der gør sig gældende i forbindelse med særeje, men kan betragte aktiverne  

 som tilhørende den ægtefælle, der har indbragt dem i eller under  

 ægteskabet.
 Der kan derfor foretages udlæg i aktiverne, og en eventuel protest mod  

 udlægget indbringes for fogedretten efter de gældende regler.
Se herom eksempelvis UfR 1999, 1772 ØLK, der er nævnt  i afsnit  

 B.1.3.1 B.1.4 Sammenblanding af aktiver Som anført ovenfor vil ægtefæller normalt ikke i det daglige betragte  

 aktiver som tilhørende den ene eller den anden af dem.
Derfor vil de  

 aktiver, et ægtepar anskaffer af dem selv, blive betragtet som anskaffet  

 til og af familien og ikke til eller af den ene.
 Det kan bero på tilfældigheder, hvem af ægtefællerne der anvender sin  

 indtægt til betaling af aktiverne, eller der sker en sammenblanding af  

 indtægterne på fælles konto.
 I forbindelse med udlægsforretninger kan inddrivelsesmyndigheden derfor  

 stå over for, at ægtefællerne ikke umiddelbart kan redegøre for, hvem der  

 har anskaffet aktiverne, og til hvis bodel de hører.
 Ved bedømmelsen af sådanne situationer kan følgende retningslinjer  

 tjene som grundlag for afgørelse af ejerforholdet:
Hvis inddrivelsesmyndigheden på grundlag af ægtefællernes forklaringer  

 og dokumentationer ikke finder, at ejerforholdet er som angivet, kan sagen  

 forelægges for den judicielle foged, hvor det også er ægtefællerne, der  

 har bevisbyrden.
Det skal dog tages i betragtning, at den judicielle foged  

 som oftest lægger ægtefællernes forklaring til grund, hvis den virker  

 troværdig, hvorfor inddrivelsesmyndigheden må kunne sandsynliggøre, at  

 ejerforholdet er anderledes end anført af ægtefællerne.
 Er det en ægtepagt, der bestrides af inddrivelsesmyndigheden, har denne  

 bevisbyrden for, at ægtepagten ikke er gyldig.
B.1.5 Sameje Sameje er det forhold, at ejendomsretten til et aktiv eller en flerhed  

 af aktiver tilkommer flere i forening.
 Sameje kan opstå ved direkte aftale - mundtlig såvel som skriftlig - og  

 det kan opstå mere tilfældigt, f.eks. gennem arv eller gave.
 Ægtefæller kan vælge at anskaffe et aktiv i sameje, hvilket vil sige,  

 at de begge bidrager økonomisk til anskaffelsen og derfor ejer hver sin  

 andel af aktivet, eller et for fogedretten indbragt spørgsmål om  

 ejerforhold kan resultere i, at der statueres sameje for aktiverne.
Domstolene er imidlertid tilbageholdende med at statuere sameje mellem  

 ægtefæller.
Sameje statueres kun i de tilfælde, hvor de almindelige  

 formueretlige regler om etablering af sameje ved aftale eller  

 sammenblanding af aktiver fører til, at der er tale om sameje.
Hvis det  

 bevismæssigt er klart, hvem af parterne der har erhvervet aktivet, er der  

 ringe tilbøjelighed til at acceptere, at der senere er opstået sameje, se  

 eksempelvis UfR 1994,497 VLK, hvor retten statuerede, at der ikke i et  

 ægteskab automatisk var opstået sameje omkring en fast ejendom, selv om  

 hustruens indtjening lige netop rakte til at betale de løbende ydelser på  

 ejendommen, men derimod ikke til andre anskaffelser.
At ægtemanden havde  

 bidraget til økonomien i ægteskabet gjorde ikke, at han dermed havde  

 erhvervet ret til nogen del af den faste ejndom.
Der kunne således ikke  

 foretages udlæg i nogen del af ejendommen for hans gæld.
Derimod kunne der  

 gøres udlæg i en bil, der angiveligt tilhørte hustruen, men som hun ikke  

 fandtes at have haft råd til at anskaffe.
I UfR 1998, 162 ØLK, afviste retten at lade et udlæg foretage i en fast  

 ejendom, der ifølge tingbogen tilhørte skyldnerens hustru, idet et sameje  

 ikke var opstået, selv om skyldneren havde bidraget til ydelser og  

 udgifter vedrørende ejendommen.
Ejendommen havde i hele perioden tjent som  

 fælles bolig for ægteparret, og hustruen havde i samme periode haft  

 indtægter.
Heller ikke i UfR 1998, 1237 ØLK, blev der under lignende  

 omstændigheder statueret sameje af en fast ejendom, der var erhvervet af  

 hustruen.
 Er der tale om et reelt sameje, kan der foretages udlæg i  

 bruttoanparten, der tilhører skyldnerægtefællen.
 Hvis samejet er en fast ejendom, kan udlægget tinglyses i skyldnerens  

 andel af ejendommen, og der er intet til hinder for, at andelen begæres  

 solgt på tvangsauktion.
Er der derimod tale om sameje vedrørende løsøre, kan der næppe  

 af-holdes tvangsauktion over skyldnerens anpart af løsøret, idet der ikke  

 kan forventes interesserede købere til en del af et løsøreaktiv.
I denne  

 situation kan samejet - hvis der ikke kan opnås enighed med skyldnerens  

 medejer - opsiges af udlægshaveren, såfremt der er mulighed herfor, eller  

 opløses ved dom, hvilket dog kræver et  

 sagsanlæg.
B.1.6 Ombytning og fornyelse af  

 aktiver Når aktiver, der er indbragt i eller anskaffet under ægteskabet, bliver  

 slidt, vil de ofte skulle fornys.
Der kan efter fornyelsen eller ombytningen af et aktiv opstå tvivl om,  

 hvem det nyanskaffede aktiv tilhører.
I den situation må der tages  

 udgangspunkt i, hvem der ejede det ombyttede eller fornyede aktiv, hvem  

 der havde rådighed over det, og om den pågældende økonomisk havde mulighed  

 for at foretage fornyelsen eller ombytningen.
B.1.7 Pantsætningsforbud - retsvirkningsloven §§  

 18 og 19 Hovedprincippet i retsvirkningsloven om særråden og særhæften er  

 fraveget i forhold, der er af væsentlig betydning for familien.
 Efter retsvirkningslovens § 18 kan en ægtefælle ikke uden den anden  

 ægtefælles samtykke afhænde eller pantsætte fast ejendom, som er  

 fælleseje, og som tjener til familiens bolig, eller hvis begge ægtefællers  

 eller den anden ægtefælles erhvervsvirksomhed er knyttet til  

 ejendommen.
Bestemmelsen gælder også fritidshuse, der benyttes af familien, men  

 derimod ikke fx sommerhuse, der udelukkende anvendes til udlejning.
Der er  

 ikke knyttet noget krav om mindstebenyttelse af fritidsboligen for  

 familien til bestemmelsen.
 Bestemmelsen omhandler kun viljesbestemte handlinger i form af  

 aftaler.
 Ikke-ejer-ægtefællen kan derfor ikke modsætte sig, at en kreditor  

 foretager udlæg i ejendommen, selv om den er familiens bolig, og kan  

 heller ikke modsætte sig, at ejendommen sælges ved tvangsauktion.
 Hvis den faste ejendom tilhører skyldnerens ægtefælle, kan den  

 frivilligt stilles som sikkerhed for skylden, men det kræver samtykke fra  

 begge ægtefæller.
 Hvis en direktør i et selskab vil stille sin private ejendom som  

 sikkerhed for selskabets skyld, er der ligeledes tale om frivillig  

 pantsætning, som også kræver samtykke fra begge ægtefæller.
 Samtykke til frivillig pantsætning af fast ejendom skal være skriftlig  

 og kan afgives enten som et løst dokument eller ved at begge ægtefæller i  

 udlægsbogen underskriver samtykket til pantsætningen.
Der bør så vidt muligt ved frivillig pantsætning af fast ejendom  

 oprettes et (ejer)pantebrev, der tinglyses og dernæst håndpantsættes til  

 Told!Skat som sikkerhed for en nærmere beskreven skyld.
Der er dog intet  

 til hinder for, at den frivillige sikkerhedsstillelse tinglyses på  

 grundlag af en skriftlig pantsætningserklæring tilført fogedbogen.
 Retsvirkningslovens § 19 fastslår, at frivillig pantsætning eller  

 frivillig afhændelse af løsøre, der hører til indboet i det fælles hjem,  

 eller som tjener som arbejdsredskaber for ikke-skyldnerægtefællen, eller  

 som tjener til børnenes brug, er undergivet samme begrænsninger som  

 afhændelse og pantsætning af fast ejendom.
 Også i disse situationer skal den anden ægtefælles skriftlige samtykke  

 indhentes på samme måde som anført for fast ejendom, hvis der er tale om  

 frivillig pantsætning.
 B.1.8 Subsidiært udlæg hos ægtefælle og børn,  

 KSL § 72, stk. 2.
KSL § 72, stk. 2, fastsætter, at der for personskatterestancer kan  

 foretages udlæg i ejendele, der tilhører ægtefællen eller børn, hvis der  

 er foretaget forgæves udlæg hos skyldneren selv.
I bestemmelsens sidste  

 punktum er det fastslået, at bestemmelsen ikke finder anvendelse ved  

 inddrivelse af indeholdte skattebeløb.
A-skatterestancer kan således ikke  

 gøres til genstand for subsidiært udlæg.
Det samme gælder restancer af  

 AM-bidrag, moms, punktafgifter m.v.
 Det fremgår ikke tydeligt af lovteksten, men domspraksis har fastslået,  

 at skatter, der er pålignet eller bliver pålignet for det indkomstår,  

 hvori ægteskabet er indgået, er omfattet af reglerne om subsidiært udlæg,  

 jf. fx UfR 1982, 350 H, hvor det blev antaget, at der kunne foretages  

 subsidiært udlæg i skatteyderens hustrus særeje for personlig skat, der  

 var pålignet ham for hele det år, hvori ægteskabet blev indgået.
Et subsidiært udlæg foretaget medens ægtefællerne er samlevende  

 bortfalder ikke i forbindelse med en efterfølgende samlivsophævelse,  

 separation, skilsmisse eller den skattepligtiges død.
Udlægget bortfalder  

 heller ikke, hvis skyldneren kommer under insolvensbehandling efter  

 konkurslovens regler, jf.
UfR 1996,1267 ØLD.
I denne sag fandt retten  

 ikke, at et subsidiært udlæg foretaget i 1986 i hustruens ejendom for  

 mandens skatterestance bortfaldt, selv om der efterfølgende blev afsagt  

 kendelse om gældssanering for manden, hvorefter al gæld stiftet før 9.  

 juni 1987 bortfaldt.
Landsretten henviste til KL § 199, stk. 2.
 De almindelige processuelle regler for udlægsforretninger skal også  

 iagttages ved anvendelse af udpantningsretten i KSL § 72, stk. 2. I sagen  

 TfS 1997, 589 ØLK ophævedes pantefogdens udlæg i ægtefællens faste  

 ejendom, allerede fordi ægtefællen ikke behørigt var blevet indkaldt til  

 den forretning, hvor udlægget blev foretaget.
En ægtefælle, der er tilsagt til udlægsforretning i medfør af KSL § 72,  

 stk. 2, kan give møde ved en befuldmægtiget, jf.
TfS 1991, 397 ØLD.
I  

 denne sag gav skyldnerægtefællen den 16. august 1990 møde for ægtefællen,  

 hvorefter ægtefællen skriftligt meddelte, at der kunne gøres udlæg i  

 hendes delpension.
Skyldnerægtefællen gav efter anmodning fra pantefogden  

 på ny møde den 21. august 1990, og der blev efter skyldnerægtefællens  

 anvisning foretaget udlæg i hendes bil.
Landsretten fandt, at  

 skyldnerægtefællen også under den kontinuerede udlægsforretning den 21.  

 august1990 havde fornøden fuldmagt fra ægtefællen til at repræsentere  

 hende. Ægtefællen havde heller ikke på opfordring sandsynliggjort under  

 kæremålet, at hun i august 1990 havde andet af værdi til genstand for  

 udlæg.
Fogedretten havde fastholdt udlægget, og fogedrettens kendelse blev  

 stadfæstet af landsretten.
B.1.8.1 Forældelse af den subsidiære  

 udlægsret Retten til at foretage subsidiært udlæg efter KSL § 72, stk. 2,  

 forælder ikke på noget tidligere tidspunkt end skattekravet mod  

 skyldnerægtefællen, jf.
TfS 1990, 72 VLK.
I denne sag påstod en ægtefælle  

 udlæg for restskatter m.v. ophævet under henvisning til, at skattekravet  

 var forældet over for hende som subsidiært hæftende efter KSL § 72, stk.  

 2. Retten fandt ikke grundlag for en sådan  

 antagelse.
B.1.8.2 Udlæg hos ægtefællen Ved udlæg hos ægtefællen efter KSL § 72, stk. 2, kan der foretages  

 udlæg i alle ægtefællens aktiver.
Det er uden betydning, om aktiverne er  

 ægtefællens særeje, jf.
UfR 1982, 350 HD.
 Der er 3 betingelser, der alle skal være opfyldt, for at der kan  

 foretages subsidiært udlæg hos en ægtefælle:
B.1.8.2.1 Forgæves udlæg hos  

 skyldneren Det er en betingelse for foretagelse af subsidiært udlæg , at der er  

 foretaget forgæves udlæg hos skyldnerægtefællen.
Det forgæves udlæg må  

 være foretaget hos skyldneren selv og skal være konstateret, mens  

 ægtefællernes samliv bestod, jf.
UfR 1980, 725 H, hvor retten ophævede et  

 udlæg foretaget hos hustruen for mandens skattegæld, da det ikke var  

 godtgjort, at samlivet mellem ægtefællerne bestod på udlægstidspunktet.
Hvis denne har indgået en afdragsordning, der overholdes, bør  

 subsidiært udlæg i aktiver, der tilhører ægtefællen, dog ikke bringes i  

 anvendelse.
Såfremt ægtefællen kommer til aktiver i et omfang, der markant  

 forbedrer skyldnerægtefællens betalingsevne, må afdragsordningen om  

 fornødent opsiges og genforhandles i lyset af den nye  

 betalindsevnesituation.
Tvangsakkord hos den skattepligtige selv sidestilles med forgæves  

 udlæg, idet der herved er konstateret, at der ikke kan opnås dækning hos  

 den skattepligtige selv, jf.
UfR 1984, 327 VLD.
Er skyldnerens bo taget  

 under konkursbehandling sidestilles dette ligeledes med forgæves udlæg.
 Ejer skyldneren ikke tilstrækkelige aktiver til dækning af hele  

 restancen og er en udlægsforretning derfor afsluttet som delvis forgæves,  

 kan der, når det udlagtes værdi er fastslået, foretages udlæg hos  

 ægtefællen for restbeløbet.
B.1.8.2.2 Samlivet skal bestå på  

 udlægstidspunktet Begrebet samlevende har domstolene taget stilling til i TfS 1997, 833  

 ØLK.
I denne sag havde kommunen i 1996 foretaget i udlæg i ægtefællens  

 udbetalte overskydende skat til dækning af skyldnerægtefællens  

 skatterestance. Ægtefællerne var samboende i udlandet, og skattepligten  

 til Danmark var ophørt. Ægtefællen gjorde gældende, at der ikke var  

 hjemmel til at foretage subsidiært udlæg efter KSL § 72, stk. 2, da  

 ægtefællerne ikke var skattepligtige i Danmark, og derfor ikke var  

 samlevende i skattemæssig forstand, jf.
KSL § 4, stk. 6. Fogedretten  

 bemærkede, at begrebet samlevende i § 72, stk. 2, må forstås som faktisk  

 samlevende, uanset om det foregår her i landet eller i udlandet, og da  

 ægtefællen boede sammen med sin mand i England, var betingelserne for at  

 foretage udlæg efter § 72, stk. 2, til stede på udlægstidspunktet.  

 Fogedretten stadfæstede herefter det foretagne udlæg.
Landsretten  

 bemærkede, at udlæg forgæves var søgt foretaget hos skyldnerægtefællen i  

 1994, og stadfæstede herefter fogedrettens kendelse.
Det må antages, jf.
UfR 1980, 725 HD, at pantefogden skal godtgøre, at  

 samlivet består på udlægstidspunktet.
I denne sag foretog en pantefoged  

 udlæg i henhold til KSL § 72, stk. 2, hos en ægtefælle for  

 skyldnerægtefællens skattegæld. Østre Landsrets ophævelse af udlægget blev  

 stadfæstet af Højesteret, da Højesteret heller ikke fandt sagen "således  

 oplyst, at det kan anses for godtgjort, at samlivet mellem ægtefællerne,  

 uanset at skyldneren forlader landet, dog bestod ved udlæggets  

 foretagelse".
B.1.8.2.3 Restancer vedrørende indkomstår, hvori  

 samlivet har bestået Der kan foretages subsidiært udlæg i en ægtefælles aktiver for  

 skatterestancer pålignet indenfor skatteåret, der forfalder inden for hele  

 det indkomstår, som ægteskab indgås i, men ikke for skatter, der er  

 pålignet for tidligere indkomstår end det, som ægteskabet er indgået i.  

 Dette spørgsmål har været behandlet i blandt andet UfR 1982, 350 H (omtalt  

 i afsnit D.1.3.2.3) og i sagen TfS 1986, 504 (Skattedepartements  

 afgørelse), hvor det blev fastslået, at der kan gøres subsidiært udlæg i  

 ægtefællens aktiver for B-skatterater, som forfaldt inden for hele det  

 indkomstår, som ægteskabet blev indgået i.
Subsidiært udlæg kan også foretages på trods af en mellemkommende  

 separation, jf.
TfS 1999, 777 ØLK.
I denne sag foretog pantefogden i 1999  

 udlæg i ægtefællens ejendom for skyldnerens skatterestancer for årene 1994  

 og 1995. Ægtefællerne levede sammen til og med 27. oktober 1995, på  

 hvilket tidspunkt de blev separeret.
På udlægstidspunktet i 1999 levede de  

 igen sammen.
Da der forgæves var søgt udlæg hos ægtefællen, fandt  

 landsretten, at det var berettiget, at der var gjort udlæg hos hustruen.  

 Landsretten stadfæstede herefter udlægget.
 Samme udfald fik sagen i TfS 1999, 510 ØLK, idet landsretten bemærkede,  

 at den omstændighed, at ægtefællerne havde været separeret i perioden fra  

 december 1996 til maj 1998, da de genoptog samlivet, ikke kunne tillægges  

 betydning for hustruens subsidiære hæftelse. Ægtefællerne var samlevende i  

 1994 og 1996, bortset fra 20 dage, og da der forgæves var søgt foretaget  

 udlæg hos skyldnerægtefællen, hæftede ægtefællen for skatterestancerne for  

 1994 efter KSL § 72, stk. 2.
Ved skilsmisse bortfalder ifølge TfS 1996, 592 VLK den subsidiære  

 hæftelse mellem ægtefæller for skattekrav efter KSL § 72, stk. 2. I denne  

 sag blev det fastslået, at hæftelsen bortfaldt ved parternes separation,  

 hvor samlivet samtidig ophørte, og den efterfølgende skilsmisse.
Senere  

 indgik parterne på ny ægteskab med hinanden, men den subsidiære udlægsret  

 over for skyldnerens ægtefælle kunne kun gøres gældende for krav, der  

 vedrørte det indkomstår, hvori det nye ægteskab var indgået, og senere år.
B.1.8.3 Subsidiært udlæg i ægtefællens  

 overskydende skat Hovedreglen er, at overskydende skat skal udbetales straks efter den er  

 betalingsmoden.
Ved betalingsmoden forstås, at kommunen har sikret,  

 hvilket beløb, der er til udbetaling.
 Ekspeditionstiden i forbindelse med udbetalingerne må normalt ikke  

 overstige 14 dage.
 I de tilfælde, hvor subsidiært udlæg foretages i den anden ægtefælles  

 overskydende skat til dækning af skyldner-ægtefællens skatterestancer,  

 skal det subsidiære udlæg foretages inden udløbet af den nævnte frist på  

 14 dage.
B.1.8.4 Subsidiært udlæg hos børn Bestemmelsen i KSL § 72, stk. 2 om udlæg i ejendele, der tilhører børn,  

 er betinget af, at barnets formue eller afkast heraf medregnes ved  

 skyldnerens skatteansættelse efter reglerne i KSL § 5, stk. 2.
 Bestemmelsen har kun betydning i begrænset  

 omfang.
B.1.9 Registreret partnerskab Med virkning fra 1. oktober 1989 er gennemført lov om registreret  

 partnerskab, som kun omhandler personer af samme køn.
 Loven fastslår, at bestemmelserne i retsvirkningsloven gælder for  

 sådanne registrerede parforhold, hvilket medfører, at  

 inddrivelsesmyndigheden i udlægsmæssig henseende skal betragte sådanne  

 fuldstændigt som ægtepar.
Rigistrerede partnerforhold sidestilles med ægtefæller i traditionel  

 forstand.
Ugifte samboende er ikke omfattet af bestemmelsen om subsidiær  

 hæftelse i kildeskattelovens § 72, stk. 2.
B.1.10 Formueforholdet mellem  

 samlevende En stadig stigende del af befolkningen vælger at leve sammen uden at  

 indgå ægteskab.
 Det er nødvendigt for inddrivelsesmyndigheden, at kende retsgrundlaget  

 for formueforholdet i sådanne parforhold.
 Der findes ikke særskilt lovgivning omkring formueforholdet for  

 samlevende personer, og retsvirkningslovens bestemmelser gælder ikke for  

 sådanne forhold.
 Hver part råder derfor over sine egne aktiver og hæfter for sin egen  

 gæld som en selvstændig person.
 Der kan ikke oprettes ægtepagt i et sådant parforhold, men parterne kan  

 naturligvis handle indbyrdes.
 Der kan også i et sådant parforhold opstå sameje omkring aktiver, og  

 der gælder samme regler for udlæg i samejeaktiver som inden for  

 ægteskaber.
 Ugifte samboende er ikke omfattet af bestemmelsen om subsidiær hæftelse  

 i KSL § 72, stk. 2.
