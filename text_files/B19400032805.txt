I Medfør af § 6 i Lov Nr. 171 af 11. Juli 1927 fastsætter  

 Socialministeriet med Tilslutning fra Rigsdagens Finansudvalg herved følgende  

 Regler for Administrationen af Lovene for de sønderjydske Landsdele Nr. 314  

 af 28. Juni 1920 angående Forsikring mod Ulykkestilfælde, Nr. 315 af samme  

 Dato om Invalideforsikring m.m. og Nr. 319 af samme Dato om  

 Pensionsforsikring for Privatfunktionærer, jfr.
Lov Nr. 171 af 11. Juli 1927  

 om Ændring i disse Love.
§ 1 Fra 1. Oktober 1940 ophæves det i Henhold til § 1 i Lov Nr. 171 af 11.  

 Juli 1927 til Administrationen af Lov for de sønderjydske Landsdele Nr. 314  

 af 28. Juni 1920 angående Forsikring mod Ulykkestilfælde nedsatte  

 Ulykkesforsikringsudvalg for de sønderjydske Landsdele.
 Udvalgets Beføjelser i Henhold til nævnte Lov henlægges fra samme Dato til  

 Direktoratet for Ulykkesforsikringen under Appel efter Reglerne i  

 Ulykkesforsikringslovens § 10, dog således at Ulykkesforsikringsrenter, som  

 hidtil er udbetalt ved Ulykkesforsikringsudvalgets Foranstaltning, fra 1.  

 Oktober 1940 at regne vil være at udbetale gennem Invalidenævnets Kontor i  

 Sønderborg.
 De Opgaver vedrørende Lov Nr. 315 af 28. Juni 1920 om Invalideforsikring  

 m.m. i de sønderjydske Landsdele, der for Tiden er henlagt til Udvalget,  

 henlægges ligeledes fra 1. Oktober 1940 under Invalidenævnets Kontor.
Det samme gælder de under Udvalgets Administration henlagte Sager, der  

 vedrører den i den dansk-tyske Aftale af 8. December 1928 omhandlede,  

 tidligere i Sønderjylland gældende Privatfunktionærforsikring, jfr.
Lov Nr.  

 319 af 28. Juni 1920 og § 5 i Lov Nr. 171 af 11. Juli 1927.
§ 2 Fra 1. Oktober 1940 ophæves ligeledes den i Henhold til Lov for de  

 sønderjydske Landsdele Nr. 314 af 28. Juni 1920 angående Forsikring mod  

 Ulykkestilfælde, jfr.
Lov Nr. 171 af 11. Juli 1927, oprettede sønderjydske  

 Afdeling af Ulykkesforsikrings-Raadet.
 De denne Afdeling i Henhold til Lovene Nr. 314 og 315 af 28. Juni 1920  

 tilkommende Beføjelser henlægges fra samme Dato til Direktoratet for  

 Ulykkesforsikringen under Appel efter Reglerne i Ulykkesforsikringslovens §  

 10.
