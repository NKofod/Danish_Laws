Den ansatte havde modtaget to ansættelsesaftaler, heraf kun den ene  

 rettidigt.
I denne aftale var ferie ikke omtalt, og arbejdsstedet var ikke  

 præcist angivet, uanset at der var tale om et fast arbejdssted.
I den  

 anden aftale - en blanket fra arbejdsformidlingen - var disse oplysninger  

 fyldestgørende givet, men der manglede præcis oplysning om  

 lønnen.
 Ankenævnet fandt, at arbejdsgiveren ikke rettidigt havde opfyldt sin  

 oplysningspligt, idet alle oplysninger ikke var givet inden 1 måned  

 efter ansættelsen.
Arbejdsgivers pligt til at underrette  

 lønmodtageren om vilkårene for ansættelsesforholdet Deres sag på vegne af Deres medlem, XXX, cpr.nr.  

 XXX, om mangelfuldt ansættelsesbrev har været behandlet på  

 ankenævnets møde den 16. maj 2001.
Der blev truffet følgende A F G Ø R E L S E XXX har ikke overholdt sin forpligtelse til at underrette Deres medlem om  

 vilkårene for ansæt-  

 telsen.
 Arbejdsgiveren har ikke inden for en måned givet Deres medlem  

 fyldestgørende oplysninger om arbejdsstedets beliggenhed og reglerne  

 om ferie.
Der lægges vægt på, at ansættelsesaftalen af 22.  

 marts 1999 ikke indeholder oplysninger om ferie.
Ligeledes er arbejdsstedets  

 beliggenhed ikke fyldestgørende beskrevet, idet der alene er angivet  

 en adresse i XXX.
Oplysningen i aftalen om arbejdsstedet på en eller to  

 af skolerne er ikke tilstrækkeligt, når det til sagen har oplyst,  

 at Deres medlem kun arbejdede på skolen i XXX.
I ansættelsesaftalen underskrevet 11. maj 1999 af arbejdsgiveren er  

 der oplyst om arbejdsstedets beliggenhed og ferie.
Denne aftale er imidlertid  

 ikke rettidig, idet den er underskrevet mere end en måned efter  

 ansættelsesforholdets start.
 Der henvises til § 2, stk. 1, og stk. 2, nr. 2 og 6, i lov nr. 392 af 22.  

 juni 1993, jf. lovbek. nr. 385 af 11. maj 1994,  om arbejdsgiverens pligt til  

 at underrette lønmodtageren om vilkårene for  

 ansættelsesforholdet.
Ifølge lovens § 6 kan lønmodtageren tilkendes en  

 godtgørelse ved domstolene, hvis arbejdsgiveren ikke har overholdt sin  

 oplysningspligt.
Ankenævnet kan således ikke tage stilling til  

 spørgsmålet om godtgørelse for den manglende overholdelse  

 af oplysningspligten.
 Det er lagt til grund for afgørelsen, at  

 ansættelsesforholdet ikke var omfattet af en overenskomst.
På ankenævnets vegne XXX XX På de følgende sider kan De læse om det faktiske  

 grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb De klagede den 13. februar 2001 på vegne af Deres medlem, XXX,  

 over, at hendes tidligere arbejdsgiver, XXX, ikke havde overholdt sin pligt  

 til at underrette hende om vilkårene for arbejdsforholdet.
 De oplyste, at Deres medlem havde været ansat med  

 funktionærstatus i perioden 1. april 1999 - 31. januar 2001.
 De anførte, at arbejdsgiveren ikke havde overholdt  

 lovens § 2, stk. 2, pkt. 6.
Endvidere mente De, at pkt. 2 ikke var overholdt, idet  

 arbejdsstedet var angivet som "en eller to af uddannelsesinstitutionens  

 skoler" uden angivelse af by eller andet.
Deres medlem havde været  

 ansat på skolen i XXX.
 Af den vedlagte ansættelsesaftale underskrevet af arbejdsgiveren den  

 22. marts 1999 fremgår arbejdsgiverens navn med en adresse i XXX.
 Deres medlems navn og adresse fremgår af  

 aftalen.
 Det fremgår, at Deres medlem var ansat som funktionær efter  

 gældende lov som underviser/  

 klinikassistent den 1. april 1999.
 Stillingsindholdet er nærmere beskrevet, og arbejdsstedet "vil  

 fortrinsvis ligge på én eller to af uddannelsesinstitutionens  

 skoler, dog vil afløsningsdage kunne forekomme på øvrige  

 skoler".
Arbejdstiden er angivet til 34 timer om ugen.
Lønnens  

 størrelse er angivet, og at den udbetales månedsvist bagud.
 Arbejdsgiveren anførte den 15. februar 2001, at Deres medlem blev  

 ansat i individuel jobtræning den 1. april 1999.
 Vedrørende ferie henviste arbejdsgiveren til brev herom til Deres  

 medlem samt til en telefonsamtale om ½ dag, som skulle dækkes ved  

 feriedagpenge.
 Arbejdsgiveren anførte, at der i efteråret 2000 havde  

 været forhandlinger med de ansatte om nye ansættelseskontrakter.  

 Dette skete ikke som følge af tvister, men på grund af de gamle  

 kontrakters indhold og omstrukturering af virksomheden.
 De ansatte i XXX ønskede i denne forbindelse ikke at undervise om  

 aftenen, hvorfor de var blevet afskediget.
 Der var ikke blevet udstedt nye kontrakter til de opsagte  

 ansatte.
Arbejdsgiveren vedlagde bl.a. en ansættelsesaftale i henhold til lov  

 om en aktiv arbejdsmar-  

 kedspolitik.
Aftalen er dateret 4. maj 1999 og underskrevet af arbejdsgiveren  

 den 11. maj 1999. Deres medlem har underskrevet aftalen uden datering.
I denne aftale er virksomheden angivet med en adresse i XXX.
Deres medlems  

 navn og adresse fremgår.
 Ansættelsen er angivet til at vare mindst 6  

 måneder med start den 1. april 1999. Stillingsbetegnelsen er angivet  

 som klinikassistent/underviser.
Den ugentlige arbejdstid er angivet til 34 timer.
Der er  

 henvist til ferie efter ferielovens regler.
 Vedrørende opsigelse er der henvist til  

 funktionærlovens regler.
 Aftalen er underskrevet af arbejdsgiveren og Deres  

 medlem.
 I brev af 5. marts 2001 anførte arbejdsgiveren bl.a., at det af  

 ansættelsesaftalen ved jobtræning fremgik, at Deres medlem var  

 ansat på skolen i XXX, som var hendes arbejdsplads.
 Bemærkningen om undervisning på andre skoler var  

 iøvrigt indført under ønske fra de ansatte.  

 Bemærkningen var nu fjernet.
 Arbejdsgiveren anførte endvidere, at Deres medlem var blevet oplyst  

 om sine rettigheder med hensyn til ferie, og at hun havde holdt ferie med  

 løn i sommeren 2000.
 I de nye ansættelseskontrakter var det nu  

 anført, at ferie afholdes i henhold til ferieloven.
 I brev af 13. marts 2001 anførte De bl.a., at blanketten fra  

 arbejdsformidlingen ikke var klar, idet der var henvist til ferieloven eller  

 eventuel gældende ferieoverenskomst.
 Endvidere var der omtrent samtidig udfærdiget en  

 ansættelseskontrakt med et andet arbejdssted og med en  

 konkurrenceklausul.
 Endelig var aftalen med tilskud fra arbejdsformidlingen udløbet,  

 hvor Deres medlem alene kunne holde sig til ansættelseskontrakten.
 I brev af 9. april 2001 anførte De bl.a., at De stod  

 uforstående overfor benævnelsen af aftalen med  

 arbejdsformidlingen om tilskud som en ansættelsesaftale samtidig med,  

 at der blev udarbejdet en ansættelseskontrakt med et andet indhold.  

 Dette kunne kun skabe forvirring for Deres medlem.
 Arbejdsgiveren kunne ikke "plukke" fra hver  

 aftale efter behag.
I brev af 18. april 2001 anførte arbejdsgiveren bl.a., at der i nye  

 kontrakter ville blive indføjet en passus om ferieloven.  

 Arbejdsgiveren mente dog, at andre feriordninger kunne godkendes, hvis de  

 stillede den ansatte lige så godt som ferieloven.
I øvrigt var  

 ferielovens regler overholdt vedrørende Deres medlem.
 Endvidere anførte arbejdsgiveren, at De kunne have gennemgået  

 ansættelseskontrakten på et tidligere tidspunkt, eventuelt inden  

 ansættelsens start, og have gjort opmærksom på mangler.
I brev af 25. april 2001 anførte arbejdsgiveren  

 bl.a., at den nu fjernede bemærkning om flere arbejdssteder ikke var  

 uklar.
Den var ikke tidligere blevet misforstået.
 Deres medlem havde alene arbejdet i XXX, hvorfor bemærkningen ikke  

 havde skabt problemer over for hende.
 Med hensyn til ferie havde der ikke været problemer,  

 idet ferielovens regler var overholdt.
 I brev af 27. april 2001 anførte De bl.a., at Deres medlem ikke  

 havde rådført sig med Dem i forbindelse med  

 ansættelsen.
