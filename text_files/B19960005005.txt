I henhold til § 57, stk. 7, i lov om en aktiv arbejdsmarkedspolitik, jf. lovbekendtgørelse nr. 179 af 21. marts 1995, som ændret ved lov nr. 1059 af 20. december 1995 fastsættes:
 § 1.  Arbejdsministeren fastsætter årligt størrelsen  

 af den centrale pulje til en særlig arbejdsmarkedsindsats og efter  

 indstilling fra Landsarbejdsrådet de nærmere indholdsmæssige retningslinier  

 og indsatsområder for anvendelse af midlerne i den centrale pulje, jf. bilag  

 1.
 Stk. 2.  Arbejdsministeren kan ændre de indholdsmæssige  

 retningslinier og indsatsområder, herunder fordelingen på delpuljer, jf. stk.  

 1, hvis der i løbet af året opstår behov herfor.
§ 2.  Den centrale pulje kan anvendes til aktiviteter,  

 der supplerer de regionale aktiviteter inden for særligt prioriterede  

 indsatsområder.
Ved en særlig indsats forstås bl.a. aktiviteter til løsning  

 af:
 Stk. 2.  Midlerne kan anvendes til aktiviteter for  

 ledige dagpengeberettigede medlemmer af en arbejdsløshedskasse samt  

 beskæftigede.
 § 3.  Midlerne i den centrale pulje administreres af  

 Arbejdsmarkedsstyrelsen.
 Stk. 2.  Arbejdsmarkedsstyrelsen kan fastsætte nærmere  

 regler om procedurer for ansøgning, udbetaling og afregning m.v..
 § 4.  En del af puljen fordeles efter ansøgning fra  

 myndigheder, organisationer, offentlige og private institutioner samt  

 virksomheder.
§ 5.  Ansøgning om økonomisk støtte indsendes til  

 Arbejdsmarkedsstyrelsen via de regionale arbejdsmarkedsråd.
Ansøgningen  

 behandles af de regionale arbejdsmarkedsråd og indsendes til  

 Arbejdsmarkedsstyrelsen ledsaget af en begrundet indstilling.
 Stk. 2.  For så vidt angår en ansøgning der omfatter  

 flere regioner, indsendes ansøgningen til Arbejdsmarkedsstyrelsen via de  

 regionale arbejdsmarkedsråd i de regioner, hvor aktiviteterne afvikles.
 § 6.  En del af puljen kan anvendes til finansiering  

 af informations- og analyseaktiviteter og til forsøgs- og  

 udviklingsaktiviteter, der helt eller delvist iværksættes og gennemføres af  

 statslige institutioner.
 Stk. 2.  Forud for bevilling af støtte til de i stk. 1  

 nævnte analyseaktiviteter, forelægges aktiviteterne for Landsarbejdsrådet.
 § 7.  Arbejdsmarkedsstyrelsen forelægger efter udløbet  

 af hvert kvartal en status for arbejdsministeren om anvendelsen af midlerne,  

 ledsaget af Landsarbejdsrådets udtalelse.
 § 8.  Bekendtgørelsen træder i kraft dagen efter  

 offentliggørelsen i Lovtidende og har virkning for ansøgninger om økonomisk  

 støtte fra den centrale pulje til en særlig arbejdsmarkedsindsats, der  

 indgives efter denne dato.
 Stk. 2.  Bekendtgørelse nr. 247 af 8. april 1995 om  

 styring og administration af den centrale pulje til en særlig  

 arbejdsmarkedsindsats ophæves.
Arbejdsmarkedsstyrelsen, den 2. februar  

 1996 Inge Mærkedahl / Merete Bingen-Jakobsen Bilag 1 Indholdsmæssige retningslinier og indsatsområder i 1996 for den centrale pulje for en særlig arbejdsmarkedsindsats I.
For 1996 afsættes 100 mill. kr. til den centrale pulje.
II.
For 1996 skal midlerne fra den centrale pulje anvendes til en indsats,  

 der supplerer den regionale indsats til imødegåelse af flaskehals- og  

 strukturproblemer på arbejdsmarkedet.
Det betyder, at midlerne i 1996 dels skal anvendes til en indsats som  

 forebygger og afhjælper flaskehalsproblemer på arbejdsmarkedet.
Dels skal  

 midlerne anvendes til en bredere indsats overfor arbejdsmarkedets  

 strukturproblemer, bl.a. med henblik på at kunne imødegå manglende  

 fleksibilitet på arbejdsmarkedet i form af begrænset faglig og geografisk  

 mobilitet samt manglende sammenfald mellem udbudte og efterspurgte  

 kvalifikationer.
En sådan bredere indsats kan f.eks. omfatte særlige  

 uddannelsesaktiviteter, rotationsprojekter samt andre aktiviteter, der  

 generelt fremmer integrationen på arbejdsmarkedet af udsatte grupper,  

 herunder udvikling af udslusningsaktiviteter i forbindelse med puljejob.
Der  

 er således tale om en forstærket indsats til forebyggelse og afhjælpning af  

 flaskehals- og strukturproblemer både på kortere og på længere sigt.
III.
Af den centrale pulje på 100 mill. kr. afsættes følgende delpuljer:
 * 90 mill. kr. til en forstærket flaskehals- og strukturindsats, herunder:
- 15 mill. kr. til permanentgørelse af den fleksibilitetsfremmende ydelse,  

 jf.
Arbejdsministeriets bekendtgørelse nr. 128 af 27. februar 1995. Endvidere  

 til opfølgning på særlige projekter, - 25 mill. kr. til fordeling i forhold til ansøgninger fra myndigheder,  

 organisationer, offentlige og private organisationer samt virksomheder, - 50 mill. kr. til iværksættelse af aktiviteter fra centralt hold.
 * 10 mill. kr. til informations- og analyseaktiviteter, og til forsøgs- og  

 udviklingsaktiviteter, der helt eller delvist gennemføres af statslige  

 institutioner.
Bilag 2 Ansøgningsprocedure Ansøgningsfrister og indsendelsesprocedure Arbejdsmarkedsstyrelsen behandler ansøgninger til den centrale pulje fire  

 gange årligt.
Hver enkelt ansøgning skal indsendes til  

 Arbejdsmarkedsstyrelsen via de(t) regionale arbejdsmarkedsråd.
 Ansøgningsfristen for første runde er 1. marts 1996,  

 ansøgningsfristen for anden runde er 1. maj 1996 , ansøgningsfristen  

 for tredje ansøgningsrunde er 1. august 1996 og ansøgningsfristen for  

 fjerde ansøgningsrunde er 1. oktober 1996.
Ansøgningsskema Hver enkelt ansøgning skal på forsiden være forsynet med et  

ansøgningsskema på maksimalt en side indeholdende information om  

 ansøger, projektets titel, ansøgt beløb, samlet budget, formål, indhold,  

 målgruppe og antal deltagere.
Vedlagte bilag 3 bedes anvendt som  

 ansøgningsskema.
Krav til ansøgningen I ansøgningen skal der være redegjort for følgende:
 1. Projektets titel.
 2. Projektets formål, herunder hvilke flaskehals-  

 og/eller strukturproblemer som forebygges og/eller afhjælpes via projektet.
 3. Dokumenteret behov for iværksættelse af projektet.
 4. Målgruppe for projektet, herunder angivelse af  

 deltagerantal.
 5. Projektets indhold og aktiviteter.
 6. Forventet resultat.
 7. Tidsplan, herunder iværksættelsestidspunktet og  

 afviklings- og evalueringsperiode.
8. Specificeret budget, opdelt på  

 etableringsomkostninger, materialeudgifter, løbende driftsudgifter og  

 fremmede tjenesteydelser opgjort i antal timer og omkostninger pr. time.
Det  

 bemærkes, at der ikke er lønsum i den centralt afsatte pulje.
9. Ansøgt beløb samt eventuelle  

 medfinansieringspartnere.
I tilfælde hvor der ansøges om midler via andre  

 puljer/institutioner, bedes dette bemærket i ansøgningen.
 10. Ansøger(e) og eventuelle samarbejdspartnere.
 11. Evalueringsplan.
Evaluering Modtagere af midler fra den centrale pulje til en særlig  

 arbejdsmarkedsindsats, skal senest 3 måneder efter projektets afslutning  

 fremsende en evalueringsrapport til Arbejdsmarkedsstyrelsen.
 Evalueringsrapporten skal være forsynet med et resume på maksimalt 3-4  

 sider og indeholde følgende:
- erfaringer fra forløbet, herunder evt. barrierer for gennemførelse af  

 projektet - projektets anvendelighed i forhold til afhjælpning af flaskehals- eller  

 strukturproblemer - hvor mange deltagere, der har gennemført projektet - hvor mange deltagere, der efter projektets afslutning har opnået en  

 tilknytning til det ordinære arbejdsmarked - deltagernes vurdering - projektets eventuelle anvendelighed for andre målgrupper, brancher m.m.
Udbetaling af midler Udbetaling af midler vil ske gennem Arbejdsmarkedsstyrelsen med en  

 tredjedel ved fremlæggelse af dokumentation for afholdte godkendte udgifter  

 svarende til en tredjedel af de forventede udgifter i forbindelse med  

 projektet, en tredjedel ved projektets afslutning og en tredjedel ved  

 evalueringsrapportens modtagelse.
 Arbejdsmarkedsstyrelsen medsender revisorinstruks for den centrale pulje  

 til en særlig arbejdsmarkedsindsats ved udsendelse af bevillingsskrivelse.
 Bevilgede, ikke-forbrugte beløb kan efter ansøgning overføres til det  

 efterfølgende finansår.
Bilag 3 Ansøgningsskema Bilag 4 Adresseliste for de regionale arbejdsmarkedsråd Det regionale arbejdsmarkedsråd for Storkøbenhavn AF-Storkøbenhavn Vesterbrogade 121-123 1620 København V.
Det regionale arbejdsmarkedsråd for Frederiksborg amt AF-Hillerød Helsingørsgade 10 Postboks 263 3400 Hillerød Det regionale arbejdsmarkedsråd for Roskilde amt AF-Roskilde Jernbanegade 12 Postboks 639 4000 Roskilde Det regionale arbejdsmarkedsråd for Vestsjællands amt AF-Vestsjælland Smedelundsgade 5 Postboks 60 4300 Holbæk Det regionale arbejdsmarkedsråd for Storstrøms amt AF-Storstrøm Vestensborg Alle 8 4800 Nykøbing F.
