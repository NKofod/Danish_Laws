Fremsat den 13. december 2001 af  

 udenrigsministeren (Per Stig Møller) Forslag til Lov om ændring af lov om inspektioner,  

 erklæringsafgivelse  

 og kontrol i medfør af De Forenede Nationers konvention om  

 forbud mod kemiske våben § 1 I lov nr. 443 af 14. juni 1995 om inspektioner, erklæringsafgivelse  

 og kontrol i medfør af De Forenede Nationers konvention om forbud mod  

 kemiske våben som ændret ved lov nr. 470 af 10. juni 1997  

 foretages følgende ændringer:
 1. Efter § 6 indsættes:
» Overførsler § 6a. Økonomi- og erhvervsministeren fastsætter  

 efter forhandling med udenrigsministeren nærmere regler for  

 overførsler af kemikalier på konventionens lister over  

 kontrollerede kemikalier til og fra stater, som ikke er deltagere i  

 konventionen«.
§ 2 Loven træder i kraft den 1. marts 2002.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger 1. Indledning og formål FN s konvention om forbud mod kemiske våben  

 indeholder lister over kemikalier, der udover lovlige anvendelser også  

 kan bruges som udgangspunkt for fremstilling af kemiske våben, og som  

 derfor er undergivet en række begrænsninger og  

 kontrolforanstaltninger.
Liste 2 omfatter kemikalier, som udgør en betydelig  

 risiko for konventionens formål, fordi de har en giftighed, som er  

 dødelig eller invaliderende, eller kan anvendes som udgangsstof for  

 fremstilling af kemiske våben.
Kemikalierne fremstilles ikke til  

 lovlige formål i store kommercielle mængder.
 Liste 3 omfatter kemikalier, som udgør en risiko  

 for konventionens formål, men som kan fremstilles i store kommercielle  

 mængder til lovlige formål.
 Ændringsforslaget tilsigter at skabe klare nationale  

 regler for nuværende og kommende begrænsninger i adgangen til at  

 overføre kemikalier opført på liste 2 og 3 til og fra  

 stater, som ikke er deltagere i konventionen.
2. Baggrund FN's konvention om forbud mod kemiske våben  

 bestemmer, at kemikalier på konventionens liste 2 fra tre år  

 efter konventionens ikrafttræden (den 29. april 1997) kun må  

 overføres til eller modtages fra stater, der er deltagere i  

 konventionen ("verifikationsbilaget", del VII, afsnit c).  

 Konferencen af deltagende stater skal endvidere efter fem år  

 drøfte behovet for forholdsregler vedrørende overførsel  

 også af liste 3 kemikalier ("verifikationsbilaget", del VIII,  

 afsnit c).
 Bestemmelserne har til hensigt dels at modvirke  

 overførsel af de pågældende kemikalier til stater, som  

 ikke er undergivet den kontrol, der udøves af Organisationen for  

 Forbud mod Kemiske Våben (OPCW), dels at tilskynde det størst  

 mulige antal stater til at ratificere konventionen, idet de ellers kan blive  

 udelukket fra den internationale handel med listede kemikalier.
3. Høringer Lovforslaget har været forelagt til udtalelse hos  

 Statsministeriet, Finansministeriet, Justitsministeriet og Erhvervsfremme  

 Styrelsen.
 4. Økonomiske og administrative konsekvenser m.v.
Forslaget skønnes ikke at have økonomiske,  

 administrative, erhvervsøkonomiske eller miljømæssige  

 konsekvenser.
Ej heller skønnes lovforslaget at indeholde EU-retlige  

 aspekter.
Bemærkninger til de enkelte bestemmelser Til § 1 Ad. nr. 1.
Forslaget indebærer, at økonomi- og  

 erhvervsministeren bemyndiges til efter forhandling med udenrigsministeren at  

 fastsætte nærmere regler for overførsel af kemikalier  

 opført på listerne i konventionen om forbud mod kemiske  

 våben.
Formuleringen tager sigte dels på konventionens  

 påbud om, at liste 2 kemikalier kun må overføres til og  

 fra de deltagende stater, dels på eventuelle fremtidige  

 begrænsninger i adgangen til overførsel af liste 3 kemikalier,  

 der måtte blive vedtaget af de deltagende stater.
Begrænsningen i adgangen til at overføre  

 liste 2 kemikalier har ingen nævneværdig betydning for Danmark.  

 Erhvervsfremme Styrelsen er dansk national myndighed for gennemførelse  

 af konventionen i Danmark.
Styrelsen har gjort de få danske  

 virksomheder, som arbejder med liste 2 kemikalier, opmærksom på  

 begrænsningen.
Til § 2 Loven træder i kraft den 1. marts 2002.
Til § 3 Efter bestemmelsen kan loven ved kongelig anordning  

 sættes i kraft for Færøerne og Grønland, idet der  

 dog, i det omfang begrænsningerne er undergivet hjemmestyrernes  

 kompetence, vil skulle udarbejdes særskilt følgelovgivning af  

 hjemmestyret.
