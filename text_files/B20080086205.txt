Bilagsoversigt Bilag 1 Bilag 1, Tabel Bilag 2 Bilag 3 Bilag 4 Bilag 5 Bilag 6 Bilag 7 Bekendtgørelse om gødning og jordforbedringsmidler m.v. 1) I medfør af §§ 2-4, § 7, § 9 og § 13, stk. 2, i lov nr. 318 af 31. marts 2007 om gødning og jordforbedringsmidler m.v. og efter bemyndigelse fastsættes:
 Anvendelsesområde m.v.
 § 1. Denne bekendtgørelse omfatter følgende produkter: Gødninger, komposteringspræparater, jordforbedringsmidler, voksemedier og podekulturer, jf. § 2, stk. 1, i lov om gødning og jordforbedringsmidler m.v.
 § 2. Gødning og jordforbedringsmidler m.v. må kun sælges efter reglerne i denne bekendtgørelse.
 Stk. 2. Hvis der i bilag 1-6 er fastsat krav til produkternes kvalitet, indhold af specifikke analytiske bestanddele (målbare størrelser), eller til emballering og mærkning, skal disse regler overholdes ved salg.
Stk. 3. Bestemmelserne i §§ 6- 14 gælder ikke for produkter, der markedsføres som gødninger under betegnelsen »EF-GØDNING«.
For disse gødninger finder reglerne i Europa-Parlamentets og Rådets forordning (EF) nr. 2003/2003 af 13. oktober 2003 om gødninger anvendelse.
 § 3. Bestemmelserne om salg gælder også for besiddelse med henblik på salg, udbud til salg, avertering, skiltning, fordeling, levering og anden form for overdragelse mod eller uden vederlag.
Registrering § 4.  Enhver, der importerer, producerer, emballerer eller forhandler gødning og jordforbedringsmidler m.v., skal være registreret hos Plantedirektoratet.
 Stk. 2. Registreringspligten gælder ikke for den, der:
1) til eget forbrug importerer gødning og jordforbedringsmidler m.v., eller 2) udelukkende forhandler emballerede gødninger og jordforbedringsmidler m.v., jf. § 7, stk. 2, og videresælger produktet uden at bryde forseglingen.
 Stk. 3. Uanset stk. 2 skal den, der importerer eller forhandler gødninger, rene eller sammensatte, der indeholder mere end 16 masseprocent kvælstof hidrørende fra ammoniumnitrat, registreres.
Stk. 4. Ved registrering efter stk. 1 skal der oplyses navn og adresse på den, der er ansvarlig for produktet.
Den ansvarlige skal have adresse i Danmark eller i en anden EU-medlemsstat.
Anmeldelse § 5. Gødninger og jordforbedringsmidler m.v., der agtes solgt her i landet, skal anmeldes til Plantedirektoratet.
Stk. 2. Anmeldelsen skal indgives af den, der med henblik på salg her i landet 1) mærker produktet eller 2) indfører produktet i mærket stand.
 Stk. 3. Anmeldelsen vedlægges et eksemplar af den fortrykte følgeseddel eller en beskrivelse af den mærkning, der agtes anvendt.
Stk. 4. Voksemedier, der er fremstillet efter aftale med den endelige bruger, og som alene sælges direkte til denne, kan af producenten eller den, der fører produkterne ind i landet, anmeldes som en produktgruppe under betegnelsen: »Gartnerprodukter«.
Stk. 3 gælder tilsvarende.
Mærkning og emballering § 6. Ved salg skal gødning og jordforbedringsmidler m.v., være mærket i overensstemmelse med det i bilag 1-6 anførte for den pågældende produkttype.
 Stk. 2. Ved salg her i landet skal mærkningen være affattet på dansk og skal være anført klar synligt og let læseligt og må ikke kunne slettes.
Stk. 3. Hvis gødningen eller jordforbedringsmidlet m.v. er emballeret, skal mærkningen findes på emballagen eller etiketten.
For uemballerede gødninger eller jordforbedringsmidler m.v. skal mærkningen fremgå af ledsagedokumenterne.
§ 7. Påklæbede etiketter skal være fastgjort på emballagen eller dennes lukkeanordning.
Hvis systemet består af en forsegling, skal denne være forsynet med emballeringsvirksomhedens navn eller varemærke.
Stk. 2. For så vidt angår emballerede gødninger og jordforbedringsmidler m.v., skal emballagen være lukket på en sådan måde eller ved hjælp af en sådan anordning, at lukket, lukkets segl eller selve emballagen beskadiges uopretteligt ved åbning af denne.
Det er tilladt at anvende ventilsække.
 § 8. Det angivne indhold af analytiske bestanddele m.v. skal ved salg svare til det indhold, der kan påvises ved officielle analysemetoder eller ved analysemetoder godkendt af Plantedirektoratet.
Blandingsprodukter § 9. Bestemmelserne i §§ 5- 8 og § 10 gælder ikke for blandinger af produkter nævnt i § 1, stk. 1, forudsat, 1) at blandingsproduktet er fremstillet på bestilling af den endelige bruger, 2) at blandingsproduktet er betegnet som: »Blanding af [produkter] «, 3) at mængden af det enkelte produkt, der indgår i blandingsproduktet, er anført på følgeseddel og faktura, og 4) at blandingsproduktet kun sælges direkte til den pågældende bruger.
Gødninger § 10. Gødninger, der ikke opfylder kravene til de gødningstyper, der er nævnt i bilag 1, tabellen, skal opfylde kravene i bilag 2. Typebetegnelserne i bilag 1 må ikke anvendes for gødninger omfattet af bilag 2 med undtagelse af typerne NPK, NP, NK og PK.
Stk. 2. Foruden deklaration af indholdet af næringsstoffer skal de ingredienser, der er tilsat gødningen i en mængde over 1 % af gødningens vægt, fremgå af mærkningen.
Består gødningen af flere ingredienser, angives disse efter faldende vægt.
Ammoniumnitratgødning med højt kvælstofindhold § 11. Ved ammoniumnitratgødning med højt kvælstofindhold, ren eller sammensat, forstås produkter, der er fremstillet til brug som gødning, og som indeholder mere end 28 masseprocent kvælstof hidrørende fra ammoniumnitrat.
Denne type gødning kan indeholde uorganiske eller inaktive stoffer.
Stoffer, der indgår i fremstillingen af denne type gødning, må hverken forøge varmefølsomheden eller detonationsevnen.
 § 12. Enhver, der importerer, producerer, emballerer eller forhandler ammoniumnitratgødninger som nævnt i §§ 14 og 15 skal sikre, at gødningen opfylder bestemmelserne i bilag 7 eller i kapitel IV i Europa-Parlamentets og Rådets forordning (EF) nr. 2003/2003 af 13. oktober 2003 om gødninger.
 Stk. 2. Ammoniumnitratgødning med højt kvælstofindhold må kun sælges til den endelige bruger i emballeret stand.
 § 13. Ammoniumnitratgødning med højt kvælstofindhold, der ikke overholder bestemmelserne i bilag 7 eller bestemmelserne i kapitel IV i Europa-Parlamentets og Rådets forordning (EF) nr. 2003/2003 af 13. oktober 2003 om gødninger, må ikke håndteres eller sælges uden tilladelse fra Beredskabsstyrelsen.
 § 14. Den, der importerer, producerer, emballerer eller forhandler ammoniumnitratgødning med højt kvælstofindhold, skal for hver enkelt type gødning, der agtes solgt, sikre, at gødningen har været underkastet detonationstest, jf. bilag 7.
Stk. 2. Resultatet af detonationstesten skal indgives til Plantedirektoratet senest 5 dage, inden gødningen sælges.
Ved indførsel skal resultatet af testen være Plantedirektoratet i hænde senest 5 dage, inden gødningen ankommer til Danmark.
Alle senere leverancer af den pågældende type gødning skal opfylde kravene i ovennævnte prøve.
Stk. 3. Importører af ammoniumnitratgødning med højt kvælstofindhold skal senest 5 dage inden gødningens ankomst til Danmark anmelde importen til Plantedirektoratet.
Anmeldelsen skal indeholde oplysninger om partiets transporttilstand og om, hvor og hvornår partiet ankommer.
§ 15. Oplysninger nævnt i artikel 27 i Europa-Parlamentets og Rådets forordning (EF) nr. 2003/2003 af 13. oktober 2003 om gødninger vedr.
EF-ammoniumnitratgødning med højt kvælstofindhold skal indberettes til Plantedirektoratet senest 5 dage, inden gødningen markedsføres i Danmark.
Sporbarhed § 16. Enhver, der er registreringspligtig efter § 4, skal føre register over gødningers oprindelse for at sikre sporbarheden af gødning og jordforbedringsmidler m.v.
Registret skal være til rådighed for inspektion fra Plantedirektoratet, så længe gødningen eller jordforbedringsmidlet m.v. importeres, produceres, distribueres, emballeres eller forhandles og i en yderligere periode på 2 år derefter.
Stk. 2. For gødninger med over 16 procent kvælstof, der hidrører fra ammoniumnitrat, skal det af registret endvidere fremgå, hvem det er solgt til med angivelse af CVR-nr.
Herudover skal gødningens deklaration samt den solgte mængde fremgå.
Kontrol § 17. Plantedirektoratet fører kontrol med, at bestemmelserne i lov om gødning og jordforbedringsmidler m.m., bestemmelserne i denne bekendtgørelse og i Europa-Parlamentets og Rådets forordning (EF) nr. 2003/2003 af 13. oktober 2003 om gødninger overholdes.
 Stk. 2. Ved henvisning til direktoratets kontrol skal anføres »Plantedirektoratet kontrollerer ved analyse af stikprøver, om (selskabets/virksomhedens) produkter overholder bestemmelserne i lovgivningen om gødning og jordforbedringsmidler«.
 Straffebestemmelser m.v.
 § 18.  Overtrædelse af følgende bestemmelser straffes med bøde:
 1) § 2, stk. 1-2, §§ 4-7, § 10 og §§ 12-16.
 2) Artiklerne 3, 4, 6, 7-13, 17-19, 21, 23, 24 og 26-28 i Europa-Parlamentets og Rådets forordning (EF) nr. 2003/2003 af 13. oktober 2003 om gødninger.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 19. Bekendtgørelsen træder i kraft den 1. september 2008.
 Stk. 2. Samtidig ophæves bekendtgørelse nr. 960 af 16. december 1998 om gødning og jordforbedringsmidler m.m.
 Stk. 3. Uanset bestemmelsen i stk. 2 kan produkter omfattet af bilag 4-6 dog fortsat sælges indtil 1 år efter denne bekendtgørelses ikrafttræden, selvom produkterne er mærket efter reglerne i bekendtgørelse nr. 960 af 16. december 1998 om gødning og jordforbedringsmidler m.m.
Plantedirektoratet, den 27. august 2008 Ole P.
Kristensen / Birthe Schubart Bilagsoversigt Bilag 1 Mærkning af gødning Generelle bestemmelser Bilag 1, Tabel Tabel over gødningstyper A.
Gødninger, der kun indeholder ét hovednæringsstof 2. Fosforgødninger A.
Gødninger, der kun indeholder ét hovednæringsstof 3. Kaliumgødninger B.
Gødninger, der indeholder flere hovednæringsstoffer 1. NPK-gødninger B.
Gødninger, der indeholder flere hovednæringsstoffer 2. NP-gødninger B.
Gødninger, der indeholder flere hovednæringsstoffer 3. NK-gødning B.
Gødninger, der indeholder flere hovednæringsstoffer 4. PK-gødning C.
Uorganiske flydende gødninger C.1 Flydende enkeltgødninger C.2 Flydende sammensatte gødninger D.
Uorganiske sekundærgødninger (gødninger med calcium, magnesium, natrium eller svovl som væsentligste næringsstof) E.
Uorganiske mikronæringsstofgødninger Forklarende bemærkninger: Følgende anmærkninger gælder hele del E.
 Anmærkning 1: Som benævnelse for en chelatdanner kan dens forkortelse som anført i punkt E.3 benyttes.
 Anmærkning 2: Hvis et produkt efter opløsning i vand ikke efterlader nogen fast rest, kan det betegnes: »til opløsning«.
 Anmærkning 3: Når et mikronæringsstof foreligger i chelateret form, anføres det pH-interval, hvori chelatet er stabilt.
 E.1. Gødninger indeholdende ét mikronæringsstof.
 E.1.1. Bor.
E.1.2. Kobolt E.1.3. Kobber E.1.4. Jern E.1.5. Mangan E.1.6. Molybdæn E.1.7. Zink E.3. Liste over tilladte organiske chelatdannere Følgende stoffer tillades, såfremt det tilsvarende næringsstofchelat opfylder kravene i Rådets direktiv 67/548/EØF (*) med ændringer.
E.3.1. Chelatdannere Syre eller salte af natrium, kalium og ammonium:
Bilag 2 Mærkning af organiske, organisk-mineralske og uorganiske gødninger, der ikke er omfattet af tabellen i bilag 1.
2) Jf.
Miljøministeriets bekendtgørelse om anvendelse af affald til jordbrugsformål (Slambekendtgørelsen), nr. 1650 af 13. december 2006, som angiver regler for anvendelse af slam fra offentlige spildevandsanlæg og biologisk behandlet kildesorteret affald til jordbrugsformål.
Såfremt slam og husholdningsaffald afsættes ifølge slambekendtgørelsen, gælder kun denne; såfremt det efter viderebehandling ønskes solgt som gødning i fri handel, gælder tillige nærværende bekendtgørelse.
Miljøstyrelsen kan desuden give tilladelse til at anvende visse typer affald som gødning.
Sådanne produkter skal behandles efter nærværende bekendtgørelse.
 3) Forhold vedrørende dyreenheder og forarbejdet husdyrgødning er beskrevet i Miljøministeriets bekendtgørelse om husdyrbrug og dyrehold for mere end 3 enheder, husdyrgødning, ensilage m.v., nr. 1695 af 19. december 2006.
4) Jf.
Europa-Parlamentets og Rådets forordning Nr. 1774 af 3. oktober 2002 om sundhedsbestemmelser for animalske biprodukter, som ikke er bestemt til konsum.
 5) Kvælstofformer kan f.eks. være: Nitrat, ammonium, amid, urea og kondensationsprodukter af urea (crotonylidendiurea, isobutylidendiurea og ureaformaldehyd).
 6) Nitrifikationshæmmere kan f.eks. være dicyandiamid og Entec.
Tabel om fosfor i forskellige typer og former Bilag 3 Komposteringspræparater Mærkning Bilag 4 Jordforbedringsmidler (kalkningsmidler, tørveprodukter, kompost og andre jordforbedringsmidler) Bilag 5 Voksemedier Bilag 6 Podekulturer (Mikroorganismer) Bilag 7 Sikkerhedsforskrifter for ammoniumnitratgødning med højt kvælstofindhold 1) Bekendtgørelsen har som udkast været notificeret i overensstemmelse med Europa-Parlamentet og Rådets direktiv 98/34/EF (informationsproceduredirektivet), som ændret ved direktiv 98/48. I bekendtgørelsen er medtaget visse bestemmelser fra Europa-Parlamentets og Rådets forordning nr. 2003/2003 af 13. oktober 2003 om gødninger, (EUT 2003, L 304, side 1). Ifølge artikel 249 i EF-Traktaten gælder en forordning umiddelbart i hver medlemsstat.
Gengivelse af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
2) Jf.
Miljøministeriets bekendtgørelse om anvendelse af affald til jordbrugsformål (Slambekendtgørelsen), nr. 1650 af 13. december 2006, som angiver regler for anvendelse af slam fra offentlige spildevandsanlæg og biologisk behandlet kildesorteret affald til jordbrugsformål.
Såfremt slam og husholdningsaffald afsættes ifølge slambekendtgørelsen, gælder kun denne; såfremt det efter viderebehandling ønskes solgt som gødning i fri handel, gælder tillige nærværende bekendtgørelse.
Miljøstyrelsen kan desuden give tilladelse til at anvende visse typer affald som gødning.
Sådanne produkter skal behandles efter nærværende bekendtgørelse.
 3) Forhold vedrørende dyreenheder og forarbejdet husdyrgødning er beskrevet i Miljøministeriets bekendtgørelse om husdyrbrug og dyrehold for mere end 3 enheder, husdyrgødning, ensilage m.v., nr. 1695 af 19. december 2006.
4) Jf.
Europa-Parlamentets og Rådets forordning Nr. 1774 af 3. oktober 2002 om sundhedsbestemmelser for animalske biprodukter, som ikke er bestemt til konsum.
 5) Kvælstofformer kan f.eks. være: Nitrat, ammonium, amid, urea og kondensationsprodukter af urea (crotonylidendiurea, isobutylidendiurea og ureaformaldehyd).
 6) Nitrifikationshæmmere kan f.eks. være dicyandiamid og Entec.
