 I tilslutning til Udenrigsministeriets bekendtgørelse nr. 26 af 26. juli  

 1951 og efterfølgende bekendtgørelser, senest nr. 27 af 5. maj 1987,  

 Lovtidende C, meddeles det, at følgende lande med virkning fra de anførte  

 datoer har ratificeret eller tiltrådt de på den diplomatiske konference i  

 Geneve den 12. august 1949 undertegnede fire konventioner henholdsvis til  

 forbedring af såredes og syges vilkår i de væbnede styrker i felten  

 (konvention 1), til forbedring af såredes, syges og skibbrudnes vilkår i de  

 væbnede styrker på søen (konvention 2), om behandling af krigsfanger  

 (konvention 3) og om beskyttelse af civile personer i krigstid (konvention  

 4):
 Kiribati har den 5. januar 1989 erklæret, at det anser sig for  

 bundet af konventionerne fra datoen for opnåelse af uafhængighed den 12. juli  

 1979.
 Namibia har den 22. august 1991 erklæret, at det anser sig for  

 bundet af konventionerne fra datoen for opnåelse af uafhængighed den 21.  

 marts 1990.
 Endvidere er følgende lande med virkning fra de anførte datoer succederet  

 i konventionerne:
 Den Russiske Føderation har den 13. januar 1992 erklæret, at den  

 fortsætter Sovjetunionens deltagelse i de fire Genevekonventioner.
Udenrigsministeriet, den 15. april 1993 F.M.
