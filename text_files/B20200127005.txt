 Bekendtgørelse om overgangsregler for godkendelse af nye individuelle motorkøretøjer m.v.
 I medfør af § 2, stk. 3, i lov nr. 1063 af 30. juni 2020 om ændring af lov om godkendelse og syn af køretøjer, fastsættes efter bemyndigelse og efter bemyndigelse i henhold til 5 a i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang, som ændret ved bekendtgørelse nr. 1250 af 26. august 2020:
 § 1. Denne bekendtgørelse fastsætter overgangsregler for godkendelse af nye individuelle motorkøretøjer og påhængskøretøjer med henblik på ibrugtagning og registrering i Danmark.
 Stk. 2. Overgangsreglerne finder anvendelse på følgende motorkøretøjer og påhængskøretøjer:
 1) Motorkøretøjer i køretøjsklasse M, som defineret i artikel 4, stk. 1, litra a, i forordning 2018/858.
 2) Motorkøretøjer i køretøjsklasse N, som defineret i artikel 4, stk. 1, litra b, i forordning 2018/858.
 3) Påhængskøretøjer i køretøjsklasse O, som defineret i artikel 4, stk. 1, litra c, i forordning 2018/858.
 § 2. Ved forordning 2018/858 forstås Europa-Parlamentets og Rådets forordning (EU) 2018/858 af 30. maj 2018 om godkendelse og markedsovervågning af motorkøretøjer og påhængskøretøjer dertil samt af systemer, komponenter og separate tekniske enheder til sådanne køretøjer, om ændring af forordning (EF) nr. 715/2007 og (EF) nr. 595/2009 og om ophævelse af direktiv 2007/46/EF.
Overgangsregler § 3. Nye individuelle motorkøretøjer og påhængskøretøjer, jf. § 1, stk. 2, godkendes fra ikrafttrædelsestidspunktet for denne bekendtgørelse og frem til og med den 31. december 2021 i henhold til bekendtgørelse om godkendelse og syn af køretøjer.
Ikrafttræden § 4. Bekendtgørelsen træder i kraft den 1. september 2020 og ophæves automatisk den 1. januar 2022, medmindre andet bestemmes inden denne dato.
