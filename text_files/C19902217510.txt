Cirkulæreskrivelse om meddelelse om  

 belægning af dagpengekort lørdag og søndag i  

 tilfælde af sygdom Kommentarer m.v.:
 Et fuldtidsforsikret medlem, der arbejdede i 5 dages uge skulle i  

 tilfælde af sygdom have dagpengekortet belagt med 8 timer (nu 7,6  

 timer) uanset, at medlemmet ifølge vagtplan skulle have arbejdet 6  

 timer de pågældende dage, og selvom det var lørdag og  

 søndag.
 Meddelelse om afgørelsen:
 Et fuldtidsforsikret medlem skulle ifølge vagtplan for uge 5/1986  

 have arbejdet således: mandag 6 timer, tirsdag 8 timer, onsdag 6 timer,  

 torsdag og fredag fri, lørdag 6 timer og søndag 6 timer.
 Medlemmet var imidlertid sygemeldt lørdag og søndag, hvor  

 hun modtog løn fra arbejdsgiveren for søndag, medens  

 lørdag var karensdag.
 Kassen fandt, at medlemmets to sygedage skulle belægges med hver 6  

 timer, således at medlemmet i alt havde 32 belægningstimer i uge  

 5 og dermed i henhold til de dagældende mindsteudbetalingsregler var  

 berettiget til en dagpengeudbetaling svarende til 8 timer.
Kassen begrundede afgørelsen med, at den foretog belægning i  

 en 5-dages uge.
Lørdag skulle derfor belægges med det planlagte  

 antal arbejdstimer (6 timer), og søndag skulle belægges med det  

 antal timer, der svarede til lønudbetalingen (6 timer).
 Direktoratet fandt, at medlemmets dagpengekort som følge af  

 medlemmets sygdom lørdag og søndag skulle belægges med 8  

 timer pr. dag, hvorfor medlemmet i henhold til den dagældende  

 mindsteudbetalingsregel ikke var berettiget til at modtage dagpenge i  

 pågældende uge.
 Direktoratet lagde ved afgørelsen vægt på, at alene  

 dage, der ikke var overenskomstmæssige arbejdsdage, kunne friholdes fra  

 belægning i tilfælde af sygdom.
 Kassen anførte i klagen til ankenævnet, at man var af den  

 opfattelse, at belægning på grund af sygdom kun skulle foretages  

 for ugens 5 første dage, med mindre kassen havde søgt og  

 modtaget dispensation herfor, jf. § 2, stk. 5, i den dagældende  

 bekendtgørelse.
 Kassen oplyste endvidere til ankenævnet, at dens medlemmer som  

 udgangspunkt arbejder i en 5-dages arbejdsuge, hvorfor man ikke fandt det  

 rigtigt at søge om en dispensation, som i øvrigt efter kassens  

 opfattelse ikke ville have haft anden betydning, end at belægningen  

 skulle foretages med 1/6 af den overenskomstmæssige arbejdstid.
Endelig bemærkede kassen, at dens medlemmer for arbejde på  

 lørdage og søndage får udbetalt et tillæg til  

 normal timeløn, hvorfor man fandt, at alle ugens dage ikke kunne  

 sidestilles.
Kassen fastholdt således, at dagpengekortet i  

 tilfælde af sygdom skulle belægges fuldt ud på ugens 5  

 første dage, og at der herudover på  

 lørdage/søndage skulle foretages en belægning for  

 fraværstimer, som medlemmet havde modtaget økonomisk  

 dækning for/skulle have arbejdet.
 Ankenævnet lagde til grund, at medlemmet arbejdede i en 5 dages uge  

 med to ugentlige fridage, og at disse fridage i uge 5/1986 var fastlagt til  

 torsdag og fredag.
 Ankenævnet fandt herefter, at medlemmets dagpengekort i  

 tilfælde af sygdom skulle belægges fuldt ud med 8 timer pr. dag  

 for de dage, hvor medlemmet efter tjenestetidsplanen skulle have arbejdet,  

 jf. den dagældende bekendtgørelse nr. 646 af 21. december 1983,  

 § 2, stk. 4.
 Bekendtgørelsen er nu afløst af Direktoratet for  

 Arbejdsløshedsforsikringens bekendtgørelse nr. 461 af 27. juni  

 1989, og dagpengekortet skal derfor i ovennævnte situation  

 belægges med 7,6 timer pr. sygedag, jf. bekendtgørelsens § 7,  

 stk. 1.
