Under 29. April d.
A. har Kongeriget Danmark for Kongerigets Vedkommende,  

 Grønland undtaget, tiltraadt den af den internationale Arbejdskonference i  

 Genua 1920 vedtagne Konvention vedrørende Lavalder for Børns Arbejde til Søs.
 Konventionen er saalydende:
KONVENTION angaaende Lavalder for Børns Arbejde til Søs, vedtaget af den  

 internationale Arbejdskonference paa dennes 2det Aarsmøde i Genua fra 15.  

 Juni til 10. Juli 1920.
 Art. 1.
 Ved Udtrykket »Skib« forstaas i denne Konvention ethvert Skib  

 eller Fartøj, af hvilken som helst Art, i offentlig eller i privat  

 Besiddelse, der gaar i Fart udenfor indre Farvande, dog med Undtagelse af  

 Krigsskibe.
 Art. 2.
 Børn under 14 Aar maa ikke beskæftiges med Arbejde til Søs undtagen paa  

 saadanne Skibe, hvorpaa der kun er ansat Medlemmer af en og samme Familie.
 Art. 3.
 Bestemmelsen i Artikel 2 kommer ikke til Anvendelse paa Børns Arbejde paa  

 Skoleskibe, saafremt Reglerne for dette Arbejde er godkendt og kontroleres af  

 offentlige Myndigheder.
 Art. 4.
 For at muliggøre Kontrollen med Anvendelsen af de i denne Konvention  

 indeholdte Bestemmelser, skal hver Skibsfører føre et Register eller en  

 Bemandingsliste, hvori alle Personer under 16 Aar, der er beskæftigede om  

 Bord, skal opføres med Angivelse af Fødselsdag og -aar.
 Art. 5.
 Ethvert Medlem af den internationale Arbejds-Organisation, der ratificerer  

 denne Konvention, forpligter sig til at bringe den til Anvendelse i dets  

 Kolonier, Besiddelser og Protektorater, der ikke er fuldt selvstyrende:
 Hvert Medlem skal meddele det internationale Arbejdsbureau, hvilke Skridt  

 der i denne Henseende foretages med Hensyn til hver af dets ikke fuldt  

 selvstyrende Kolonier, Besiddelser og Protektorater.
 Art. 6.
 De officielle Ratifikationer af denne Konvention skal under de i Afsnit  

 XIII af Versailles-Traktaten af 28. Juni 1919, Saint Germain-Traktaten af 10.  

 September 1919, Neuilly-Traktaten af 27. November 1919 og  

 Grand-Trianon-Traktaten af 4. Juni 1920 indeholdte Betingelser meddeles  

 General-Sekretæren for Nationernes Forbund og indregistreres af ham.
 Art. 7.
 Saa snart Ratifikationen af to Medlemmer af den internationale  

 Arbejds-Organisation er indregistreret af Sekretariatet, skal  

 General-Sekretæren for Nationernes Forbund meddele alle Medlemmerne af den  

 internationale Arbejds-Organisation dette.
 Art. 8.
Denne Konvention træder i Kraft den Dag, denne Meddelelse er udsendt af  

 General-Sekretæren for Nationernes Forbund; den er da kun bindende for de  

 Medlemmer, hvis Ratifikation er registreret.
For ethvert andet Medlem træder  

 derefter denne Konvention i Kraft samme Dag, som dette Medlems Ratifikation  

 er blevet registreret i Sekretariatet.
 Art. 9.
 Under Forbehold af de i Artikel 7 nævnte Betingelser forpligter hvert  

 Medlem, der ratificerer denne Konvention, sig til at bringe dens Bestemmelser  

 til anvendelse senest den 1. Juli 1922 og til at tage saadanne  

 Forholdsregler, som er nødvendige for disse Bestemmelsers Overholdelse.
 Art. 10.
Ethvert Medlem, der har ratificeret denne Konvention, kan opsige den efter  

 10 Aars Forløb at regne fra den Dag, Konventionen først traadte i Kraft, ved  

 at sende til Registrering i Nationernes Forbunds Generalsekretariat en  

 Meddelelse desangaaende.
Saadan Opsigelse gælder tidligst fra Aarsdagen efter  

 dens Registrering i Sekretariatet.
 Art. 11.
 Mindst en Gang hvert tiende Aar skal Bestyrelsen for det internationale  

 Arbejdsbureau forelægge General-Konferencen en Rapport over Virkningerne af  

 denne Konvention og træffer tillige Bestemmelse om, hvorvidt der paa  

 Konferencens Dagsorden vil være at opføre Spørgsmaalet om dens Revision eller  

 Ændring.
 Art. 12.
 Denne Konvention franske og engelske Tekster er begge autentiske.
 Hvilket herved bringes til almindelig Kundskab med Tilføjende, at Danmarks  

 tiltræden af den nævnte Konvention under 12. Maj 1924 er registret af  

 Folkeforbundets Generalsekretariat.
 Socialministeriet, den 8. Juli 1924.
F.
J.
Borgbjerg.
 H. de Jonquieres.
 Fm.
