 I henhold til kgl. resolution af 10. september 1981 har Danmark  

 ratificeret en i København den 5. marts 1981 undertegnet konvention om social  

 tryghed mellem Danmark, Finland, Island, Norge og Sverige.
 Konventionen har følgende ordlyd:
NORDISK KONVENTION OM SOCIAL TRYGHED Regeringerne i Danmark, Finland, Island, Norge og Sverige, som ønsker, at  

 nordiske statsborgere, der arbejder eller opholder sig i et andet nordisk  

 land end deres eget, skal have samme sociale tryghed som landets egne  

 statsborgere, som konstaterer, at de nordiske landes lovgivning i stor udstrækning  

 garanterer en sådan ligestilling, som alligevel finder, at der på visse områder er behov for mere udbyggede  

 regler, dels for at give en tilfredsstillende beskyttelse for de personer,  

 der arbejder eller opholder sig i et andet land end hjemlandet, dels for at  

 samordne de forskellige landes lovgivninger, som finder, at den nordiske konvention om social tryghed fra 1955 har  

 været af stor betydning i så henseende, men at den på grund af udviklingen nu  

 bør erstattes af nye regler, er blevet enige om at indgå en ny nordisk konvention om social tryghed,  

 som affattes således:
ALMINDELIGE BESTEMMELSER artikel 1 I denne konvention betyder udtrykket Artikel 2 1. Denne konvention finder anvendelse for al  

 lovgivning i de nordiske lande, der til enhver tid gælder inden for følgende  

 grene af social tryghed:
2. Ved ratifikation af denne konvention afleverer  

 hvert nordisk land en fortegnelse over den gældende lovgivning for de grene  

 af social tryghed, der er nævnt i første stykke.
Derefter giver hvert land  

 een gang om året inden udgangen af februar måned det danske  

 udenrigsministerium meddelelse om de ændringer i fortegnelsen, som skyldes  

 lovgivning, der er gennemført i det forudgående kalenderår.
 3. I bilaget til denne konvention findes særlige  

 bestemmelser for hvert land om anvendelsen af konventionen i særlige  

 tilfælde.
Artikel 3 Denne konvention finder anvendelse på Artikel 4 Ved anvendelsen af lovgivningen i et nordisk land ligestilles statsborgere  

 i et andet nordisk land med landets egne statsborgere i den udstrækning andet  

 ikke følger af bestemmelserne i afsnit III i denne konvention.
Artikel 5 Skal en ydelse nedsættes efter et nordisk lands lovgivning, når den falder  

 sammen med andre ydelser, skal ydelsen kunne nedsættes også når den falder  

 sammen med tilsvarende ydelser efter et andet nordisk lands lovgivning.
BESTEMMELSER OM HVILKEN LOVGIVNING DER SKAL  

 ANVENDES Artikel 6 1. Den der har bopæl i et nordisk land, er omfattet af  

 lovgivningen i bopælslandet i den udstrækning, andet ikke følger af andre  

 bestemmelser i dette afsnit.
 2. En nordisk statsborger, der er ansat ombord på et  

 skib, som fører et nordisk lands flag, anses for at have bopæl og være ansat  

 i det land hvis flag skibet fører.
3. Udlejes et skib, som fører et nordisk lands flag,  

 hovedsagelig ubemandet til en reder i et andet nordisk land, gælder  

 bestemmelsen i andet stykke kun for den, der er ansat af skibets ejer eller  

 af en person, der repræsenterer denne.
En nordisk statsborger, der er ansat  

 om bord af rederen eller af en person, der repræsenterer denne, anses for at  

 have bopæl og være ansat i sidstnævnte land.
Artikel 7 1. Den der er antaget til arbejde i et andet nordisk  

 land end det, hvori han har sin bopæl, er omfattet af lovgivningen i  

 beskæftigelseslandet for så vidt angår dette arbejde med hensyn til ret til  

 ydelser, som afhænger af erhvervsarbejde eller indtægt fra sådant arbejde.
 2. Den som er antaget til arbejde i to eller flere  

 nordiske lande, anses for at have sit beskæftigelsesland der hvor  

 arbejdsgiveren har sin bopæl eller virksomheden har sit sæde.
 3. Den som tilhører det rejsende personale ved fly-  

 eller landtransportvirksomhed, anses for beskæftiget der hvor han har sit  

 faste stationeringssted.
 4. Som arbejde i et nordisk land anses også arbejde  

 med udforskning og udvinding af naturforekomster på et nordisk lands  

 kontinentalsokkel, således som denne er bestemt i Genevekonventionen af 29.  

 april 1958 om den kontinentale sokkel.
Artikel 8 1. Udsender en arbejdsgiver en arbejdstager fra et  

 nordisk land til et andet nordisk land for der for arbejdsgiverens regning at  

 udføre arbejde, som påregnes at vare højst tolv måneder, er vedkommende  

 fortsat omfattet af det førstnævnte lands lovgivning med hensyn til retten  

 til de ydelser, der er nævnt i artikel 7.
 2. Hvis arbejdet i det land, hvortil arbejdstageren er  

 udsendt, varer i længere tid end påregnet og i mere end tolv måneder, kan  

 bestemmelsen i første stykke udstrækkes til at gælde indtil arbejdet er  

 afsluttet, forudsat at vedkommende myndigheder i de pågældende lande giver  

 samtykke hertil.
 3. Ved anvendelse af bestemmelserne i denne artikel  

 gælder bestemmelsen i artikel 7, fjerde stykke.
Artikel 9 Denne konvention berører ikke de bestemmelser i Wienerkonventionen af den  

 18. april 1961 om diplomatiske forbindelser eller Wienerkonventionen af den  

 24. april 1963 om konsulære forbindelser, som angår den lovgivning, der er  

 nævnt i artikel 2, første stykke.
Særlige regler om ret til naturalydelser er  

 fastsat i afsnit III, kapitel 1.
Artikel 10 Bidrag til ydelser, som er omfattet af denne konvention, skal betales i  

 det land, hvis lovgivning gælder med hensyn til retten til ydelser, som  

 afhænger af erhvervsarbejde eller indtægt fra sådant arbejde.
Sådanne bidrag  

 må ikke opkræves i et andet land.
Artikel 11 Vedkommende myndigheder i to eller flere nordiske lande kan for særlige  

 persongrupper eller personer indgå overenskomst om undtagelser fra  

 bestemmelserne i dette afsnit.
Underretning om en sådan overenskomst skal  

 gives til det danske udenrigsministerium, som derefter skal underrette  

 vedkommende myndighed i de lande, der ikke har deltaget i overenskomsten.
SÆRLIGE BESTEMMELSER OM RETTEN TIL YDELSER Kapitel 1. Ydelser ved sygdom, fødsel eller adoption Artikel 12 1. Den som flytter fra et nordisk land til et andet,  

 kan med hensyn til retten til ydelser ved sygdom, fødsel eller adoption i  

 tilflytningslandet påberåbe sig forholdene i det tidsrum han har været  

 omfattet af lovgivningen i fraflytningslandet.
Ved bevilling af ydelser i  

 tilflytningslandet tages der hensyn til ydelser, som er modtaget i  

 fraflytningslandet.
2. Ret til ydelser efter denne artikel foreligger også  

 for sygdom, svangerskab eller fødsel, der er indtruffet inden bosættelsen i  

 tilflytningslandet.
Konventionen giver dog ikke ret til ydelser, hvis  

 hensigten med flytningen til landet kan antages at være der at modtage  

 sådanne ydelser.
3. Hvis der ved flytningen ydes dagpenge fra  

 fraflytningslandet, udbetales fortsatte dagpenge fra tilflytningslandet efter  

 dette lands lovgivning.
Om nødvendigt tages der hensyn til arbejdsindtægt i  

 fraflytningslandet.
 4. Bestemmelserne i denne artikel finder tilsvarende  

 anvendelse for den som af anden grund end flytning efter bestemmelserne i  

 afsnit II i denne konvention har ret til ydelser ved sygdom, fødsel eller  

 adoption fra et andet nordisk land end det, hvis lovgivning han tidligere har  

 været omfattet af.
Artikel 13 Den som udfører arbejde som ansat i et andet nordisk land end det, hvor  

 han har bopæl, har ved sygdom ret til dagpenge fra beskæftigelseslandet  

 sålænge ansættelsen består, dog mindst i 90 dage.
Derefter ydes fortsatte  

 dagpenge fra bopælslandet hvorved bestemmelserne i artikel 12 finder  

 anvendelse.
Artikel 14 1. Den som har bopæl i et nordisk land og er sikret  

 naturalydelser der har, hvis han under ophold i et andet nordisk land får  

 behov for sygebehandling, ret til naturalydelser fra opholdslandet efter  

 dette lands lovgivning.
Det samme gælder for den som uden at være nordisk  

 statsborger har ret til naturalydelser i et nordisk land på grund af  

 ansættelse ombord på et skib, som fører et nordisk lands flag.
2. Ret til ydelser efter denne artikel foreligger  

 ikke, hvis hensigten med opholdet i landet kan antages at være der at modtage  

 naturalydelser.
Den som opholder sig i et land af andre årsager end arbejde  

 eller studier har kun ret til naturalydelser ved fødsel, hvis det ikke med  

 rimelighed kunne forudses, at fødslen ville finde sted under opholdet i det  

 andet land.
3. Ret til ydelser efter denne artikel foreligger ikke  

 efter det tidspunkt, da den syges tilstand tillader rejse til det land, hvor  

 han har bopæl.
Fortsatte ydelser bør dog alligevel gives når det efter  

 omstændighederne ikke er rimeligt at henvise den syge til behandling i  

 bopælslandet.
 4. Ved hjemrejse til bopælslandet dækker opholdslandet  

 de merudgifter, som opstår fordi vedkommende som følge af sygdommen må  

 benytte en rejseform, der er dyrere end den han ellers ville have anvendt.
Artikel 15 Personer, som efter de konventioner, der er nævnt i artikel 9, ikke  

 omfattes af lovgivningen i det land hvori de gør tjeneste, er dog berettigede  

 til naturalydelser ved sygdom og fødsel efter lovgivningen i det land hvori  

 de gør tjeneste.
Der opkræves ikke bidrag i dette land.
Artikel 16 Bestemmelser i et nordisk lands lovgivning om begrænsning af udbetaling af  

 dagpenge til den, der opholder sig i udlandet, finder ikke anvendelse når  

 den, der har ret til dagpenge, opholder sig et andet nordisk land.
Artikel 17 Udbetaler en arbejdsgiver i et nordisk land løn ved fravær fra arbejdet på  

 grund af sygdom, fødsel eller adoption til en arbejdstager, som for samme tid  

 og på grundlag af samme indtægt modtager dagpenge fra et andet nordisk land,  

 har arbejdsgiveren ret til at modtage de nævnte dagpenge i arbejdstagerens  

 sted som om dagpengene blev udbetalt fra beskæftigelseslandet.
Kapitel 2. Ydelser ved invaliditet, alderdom og dødsfald Grundpension Artikel 18 1. En statsborger i et nordisk land er, sålænge han  

 har bopæl i et andet sådant land, berettiget til grundpension fra  

 bopælslandet under de forudsætninger, der gælder for landets egne  

 statsborgere, og på de betingelser, der i øvrigt angives i denne artikel.
2. I de tilfælde som er anført i første stykke ydes  

 grundpension 3. Modtager nogen invalidepension eller  

 efterladtepension efter denne artikel afløses pensionen uden hensyn til  

 længden af opholdstiden af alderpension, når den som modtager pension opnår  

 den almindelige pensionsalder, der gælder i bopælslandet.
4. Ved bedømmelsen af, hvorvidt kravet i andet stykke  

 om en vis tids uafbrudt ophold er opfyldt, ses der bort fra er midlertidigt  

 fravær.
Fravær, der hver gang ikke overstiger 4 måneder, eller for så vidt  

 angår kravet om et års uafbrudt ophold fravær, der ikke overstiger en måned,  

 regnes i alle tilfælde for midlertidigt fravær.
Perioder af midlertidigt  

 fravær regnes ikke som bopælstid.
Artikel 19 1. Grundpension efter artikel 18 beregnes i forhold  

 til den pensionsberettigedes samlede bopælstid i et eller flere nordiske  

 lande.
2. Udgør bopælstiden efter første stykke mindst 40 år  

 ydes grundpensionen uden nedsættelse på grund af bopælstid.
I andre tilfælde  

 ydes grundpensionen med mindst 1/40 for hvert bopælsår.
Ved beregningen ses  

 der bort fra tiden før det fyldte 16. år og tiden efter den almindelige  

 pensionsalder, der gælder for bopælslandet.
Begynder pensionen at løbe inden  

 den berettigede opnår den almindelige pensionsalder medregnes tillige tiden  

 indtil tidspunktet for opnåelse af pensionsalderen.
3. Efterladtepension til ægtefælle beregnes på  

 tilsvarende måde på grundlag af den afdødes bopælstid, såfremt denne er  

 længere end den pensionsberettigedes bopælstid.
Det samme gælder ved  

 beregning af alderspension til en efterlevende ægtefælle, som ville have  

 været berettiget til efterladtepension, hvis pensionsalderen ikke allerede  

 var opnået.
Efterladtepension til børn ydes nedsættelse på grund af  

 bopælstidens længde.
 4. Beregnes grundpension efter et nordisk lands  

 lovgivning på grundlag af bopælstid i landet skal bopælstid for landets  

 statsborgere i et andet nordisk land regnes som bopælstid i hjemlandet.
5. Har en nordisk statsborger, som modtager  

 grundpension fra bopælslandet, samtidig ret til grundpension fra et andet  

 nordisk land efter dets lovgivning, ydes pensionen fra sidstnævnte land kun  

 med beløb hvormed den overstiger pensionen fra bopælslandet.
Dette gælder dog  

 ikke hvis begge pensioner beregnes udelukkende på grundlag af bopælstid i  

 vedkommende land, og den bopælstid, som ligger til grund for beregning af  

 pensionen fra bopælslandet, udgør mindre end 40 år.
Artikel 20 1. Flytter en statsborger i et nordisk land fra et  

 sådant land til et andet, og indtræder pensionsbegivenheden inden der er  

 forløbet så lang tid, at der kan ydes grundpension fra tilflytningslandet,  

 skal pensionen ydes fra det land, hvori tidsbetingelsen for ret til  

 grundpension senest har været opfyldt som om han stadig havde bopæl der.  

 Dette gælder på betingelse af at ansøgning om pension indgives inden tre år  

 efter at han forlod sidstnævnte land.
 2. Flytter en statsborger i et nordisk land, som  

 modtager grundpension fra et sådant land, derfra til et andet nordisk land,  

 beholder han retten til grundpension fra det land som yder pensionen.
3. Grundpension efter første eller andet stykke ydes  

 indtil den pensionsberettigede modtager grundpension fra tilflytningslandet  

 eller har opholdt sig der i så lang tid at han opfylder kravet om en vis tids  

 ophold i landet for at få ret til en sådan grundpension som den foreliggende,  

 dog længst i tre år.
For den som flytter til sit hjemland ophører retten til  

 den pension, der omhandles her, i alle tilfælde når han opnår den  

 pensionsalder, der gælder i hjemlandet.
4. Har nogen efter lovgivningen i tilflytningslandet  

 ret til grundpension beregnet udelukkende på grundlag af bopælstid i dette  

 land, skal denne pension ikke hindre at der ydes pension fra  

 fraflytningslandet efter bestemmelserne i denne artikel.
Pensionen fra  

 fraflytningslandet skal dog kun ydes med det beløb, hvormed den overstiger  

 pensionen fra tilflytningslandet.
Tillægspension Artikel 21 Forsikringsperioder som nogen har tilbagelagt efter flere nordiske landes  

 lovgivninger sammenlægges i den udstrækning de ikke er sammenfaldende med  

 henblik på at opfylde betingelser for retten til tillægspension fra et af  

 disse lande.
Artikel 22 Tillægspension må ikke i andre tilfælde end angivet i artikel 23 påvirkes  

 af at pågældende tillige har ret til tillægspension fra et andet nordisk  

 land.
Artikel 23 1. Er de betingelser, som gælder for at få beregnet  

 tillægspension tillige på grundlag af en antagelse om forsikringsperioder som  

 ville være blevet tilbagelagt hvis pensionstilfældet ikke var indtruffet,  

 opfyldt i mere end et nordisk land, skal en sådan beregning kun foretages i  

 det land, hvor den forhøjelse som følger af beregningen bliver størst.
 2. Træffes der en ny eller ændret afgørelse i den  

 enkelte pensionssag i et af landene, skal der påny træffes afgørelse om fra  

 hvilket land der skal ydes en tillægspension, der er beregnet på grundlag af  

 en sådan antagelse som er nævnt i første stykke.
 Bestemmelser i denne artikel skal ikke finde anvendelse i tilfælde af at  

 pågældende har indtjent pensionsret i flere lande samtidigt i de to år, som  

 ligger umiddelbart inden pensionstilfældet.
Kapitel 3. Ydelser ved arbejdsskade Artikel 24 1. Retten til ydelser ved arbejdsskade må ikke  

 påvirkes af at den berettigede er bosat eller opholder sig i et andet nordisk  

 land end det efter hvis lovgivning skaden skal dækkes efter afsnit II i denne  

 konvention.
 2. Bestemmelserne i denne konvention om ret til  

 naturalydelser i bopæls- eller opholdslandet gælder tillige ved arbejdsskade.
Artikel 25 1. Kan ydelser ved erhvervssygdom udbetales efter mere  

 end et nordisk lands lovgivning, udbetales ydelser kun efter lovgivningen i  

 det land, hvori den virksomhed som indebar fare for sygdommen senest er  

 udøvet forud for det tidspunkt, hvor erhvervssygdommen kom til udbrud.
 2. Ved forværring af en erhvervssygdom, som har  

 medført erstatning efter et nordisk lands lovgivning skal dette land tillige  

 dække forværringen, såfremt denne ikke kan henføres til arbejde i et andet  

 nordisk land.
Kapitel 4. Ydelser ved arbejdsløshed Artikel 26 Nærmere bestemmelser om ret til ydelser ved arbejdsløshed findes i  

 overenskomst af 28. juli 1976 mellem Danmark, Finland, Island, Norge og  

 Sverige om regler for godskrivning af kvalifikationsperioder m.m. i  

 forbindelse med ret til dagpenge for arbejdsløshedsforsikrede.
ØVRIGE BESTEMMELSER Artikel 27 Vedkommende myndigheder skal sammen fastsætte de bestemmelser, der er  

 nødvendige for at sikre en ensartet nordisk anvendelse af denne konvention.
Artikel 28 Ved gennemførelsen af denne konvention skal myndigheder og organer i  

 fornøden udstrækning bistå hinanden.
I hvert nordisk land skal der findes et  

 særligt forbindelsesorgan, som udpeges af vedkommende myndighed.
Artikel 29 1. Hvis nogen hos et organ i et nordisk land ansøger  

 om en ydelse efter et andet nordisk lands lovgivning, skal organet uden  

 ophold sende ansøgningen til vedkommende organ i det pågældende land.  

 Ansøgning anses indgivet den dag den blev indgivet i det førstnævnte land.
2. Skal en klage eller en anden begæring end den, der  

 er nævnt i første stykke, efter lovgivningen i et nordisk land indgives inden  

 en vis frist for at blive taget i betragtning, skal begæringen anses for  

 modtaget i rette tid, hvis den inden fristens udløb er indgivet til et organ  

 i et andet nordisk land.
Dette organ skal uden ophold sende begæringen til  

 vedkommende organ.
Artikel 30 1. Har et organ i et nordisk land udbetalt en ydelse  

 under sådanne omstændigheder, at der er opstået pligt til at betale tilbage,  

 kan det for meget udbetalte holdes tilbage i en ydelse fra et andet nordisk  

 land i den udstrækning retsreglerne i dette land tillader det.
2. Har et organ i et nordisk land udbetalt forskud på  

 en ydelse inden den endelige afgørelse og viser det sig derefter, at  

 modtageren ikke har ret til ydelsen eller har ret til ydelsen med et lavere  

 beløb, kan en tilsvarende ydelse fra et andet nordisk land for det samme  

 tidsrum helt eller delvist holdes tilbage.
Det samme gælder når en ydelse  

 udbetales uden at bestemmelserne i denne konvention er iagttaget, eller når  

 en senere anvendelse af konventionen fører til at en ydelse i det førstnævnte  

 land ikke burde være udbetalt eller burde være udbetalt med et lavere beløb.
 3. Beløb, som holdes tilbage i medfør af første eller  

 andet stykke, skal sendes til det organ, som burde have undladt at udbetale  

 en ydelse eller burde have udbetalt en ydelse med et lavere beløb.
Artikel 31 1. Et dokument om ret til underholdsbidrag, der er  

 udstedt i et nordisk land, skal anses som gyldigt grundlag for bidragsforskud  

 også i et andet nordisk land.
Består dokumentet ikke i en beslutning af en  

 domstol eller en anden offentlig myndighed, skal dokumentet være forsynet med  

 attestation for at det i det land hvor det er udstedt kan danne grundlag for  

 inddrivelse hos den bidragsskyldige.
 2. Bidragsforskud kan nedsættes i den udstrækning  

 bidragsforskud er udbetalt fra et andet nordisk land for samme tidsrum.
Artikel 32 Et nordisk land, som yder vedvarende hjælp til forsørgelse eller anden  

 social bistand til en statsborger i et andet nordisk land, kan ikke af den  

 grund kræve, at den pågældende modtages i hjemlandet, såfremt hans  

 familieforhold, tilknytning til bopælslandet eller omstændighederne i øvrigt  

 taler for, at han bør forblive der, og i alle tilfælde ikke såfremt han de  

 sidste 5 år har haft bopæl i landet.
Artikel 33 Denne konvention giver ikke ret til udbetaling af grundpension til den,  

 der ikke har bopæl i et nordisk land.
Konventionen giver heller ikke ret til  

 optjening af rettigheder uden for de nordiske lande.
Artikel 34 1. Denne konvention gælder ikke for ydelser og bidrag  

 for tiden før den træder i kraft.
 2. Ved afgørelser af retten til ydelser efter denne  

 konvention medregnes også forsikrings-, beskæftigelses- og bopælsperioder  

 inden konventionen trådte i kraft.
 3. Artikel 23 i denne konvention finder også  

 anvendelse for pension, som ved konventionens ikrafttrædelse udbetales med  

 anvendelse af artikel 5 b) i konventionen af 15. september 1955.
Artikel 35 Denne konvention medfører ikke nedsættelse af ydelser som løber når  

 konventionen træder i kraft.
Artikel 36 1. Ønsker et land at opsige konventionen skal  

 skriftlig meddelelse herom tilstilles det danske udenrigsministerium, som  

 underretter de øvrige nordiske landes regeringer herom.
 2. Opsigelsen gælder alene for det land, som har  

 meddelt den, og har gyldighed fra begyndelsen af det kalenderår, som  

 indtræder mindst 6 måneder efter at det danske udenrigsministerium har  

 modtaget meddelelse om opsigelsen.
 3. Opsiges konventionen, bevares rettigheder som er  

 erhvervet efter konventionen fortsat.
Artikel 37 1. Denne konvention skal ratificeres, og  

 ratifikationsinstrumenterne skal deponeres hos det danske  

 udenrigsministerium.
 2. Konventionen træder i kraft den første dag i den  

 måned, som ligger to fulde kalendermåneder efter den dag, da samtlige landes  

 ratifikationsinstrumenter er deponeret.
Artikel 38 Når denne konvention træder i kraft, ophører konventionen af 15. september  

 1955 mellem Danmark, Finland, Island.
Norge og Sverige om social tryghed med  

 senere ændringer og tillæg (* 1) at gælde tillige med overenskomsten af 6.  

 februar 1975 mellem de nævnte lande om ydelser ved sygdom, svangerskab og  

 fødsel (* 2).
 Til bekræftelse heraf har undertegnede, der er befuldmægtigede af deres  

 regeringer, undertegnet denne overenskomst.
 Udfærdiget i København den 5. marts 1981 i eet eksemplar på det finske,  

 det islandske, det norske og det svenske sprog, hvilke samtlige tekster har  

 lige gyldighed.
 For DANMARK:
Lise Østergaard For FINLAND:
Katri-Helena Eskelinen For ISLAND:
Svavari Gestssyni For NORGE:
Arne Nilsen For SVERIGE:
Karin Søder bilag til konventionen mellem Danmark, Finland, Island, Norge og Sverige om  

 social tryghed.
BESTEMMELSER VEDRØRENDE ANVENDELSE AF NATIONAL LOVGIVNING A.
DANMARK 1. Til artikel 6.
 Retten til naturalydelser i Danmark ved sygdom eller fødsel for den som er  

 bosat i Danmark, påvirkes ikke af bestemmelserne i artikel 6, andet og tredje  

 stykke.
 2. Til artikel 14.
 Begravelseshjælp efter lov om offentlig sygesikring omfattes ikke af  

 bestemmelserne om naturalydelser ved sygdom.
 Til artikel 18.
Når betingelserne for at opnå efterladtepension er opfyldt efter artikel  

 18, andet stykke, nr. 3 b, ligestilles bopælstid i et andet nordisk land med  

 bopælstid i Danmark ved afgørelsen af om betingelsen om mindst et års  

 bopælstid i Danmark efter opnåelsen af den laveste aldersgrænse for  

 indtjening af ret til pension på grundlag af bopælstid er opfyldt.
Denne  

 bestemmelse finder tilsvarende anvendelse for danske statsborgere.
 4. Til artikel 19.
 5. Til artikel 20.
 6. Til artikel 21.
Ved anvendelsen af artikel 21 skal medlemmer af Arbejdsmarkedets  

 Tillægspension for hvem der i et kalenderår er indbetalt det antal bidrag,  

 som kræves for at opnå fuld anciennitet, anses for at have tilbagelagt en  

 forsikringsperiode på et helt år.
Medlemmer for hvem der er indbetalt et  

 mindre antal bidrag, anses for at have tilbagelagt en forsikringsperiode på  

 så stor en del af et år, som svarer til forholdet mellem antallet af  

 indbetalte bidrag og det antal som kræves for at opnå fuld anciennitet.
B.
FINLAND 1. Til artikel 5.
 Ved fastsættelse af retten til dagpenge ved fødsel efter lovgivningen i  

 Finland skal der tages hensyn til tilsvarende dagpenge, som ydes efter  

 lovgivningen i et andet nordisk land på grundlag af samme forældreforhold til  

 den anden af forældrene.
 2. Til artiklerne 18-20.
 3. Til artikel 21.
 Ved anvendelsen af artikel 21 skal den, som har været forsikret efter lov  

 om pension for arbejdstagere i kortvarige arbejdsforhold, tilgoderegnes en  

 forsikringsperiode på en måned for hver kalendermåned for hvilken der er  

 indbetalt bidrag for ham til arbejdspensionskassen.
C.
ISLAND 1. Til artiklerne 18-20.
Når den opholdstid, der er angivet i andet stykke i artikel 18 er  

 tilbagelagt, skal bopælstid i et andet nordisk land ved bestemmelse af  

 forsikringstid sidestilles med bopælstid i Island.
Dette gælder hvad enten  

 den, der bosætter sig i Island, er islandsk statsborger eller statsborger i  

 et andet nordisk land.
For islandske statsborgere, som bosætter sig i Island,  

 sidestilles bopælstid i et andet nordisk land med bopælstid i Island, når de  

 har opnået den gældende pensionsalder, selv om det krav om bopælstid, der er  

 angivet i andet stykke i artikel 18, ikke er opfyldt.
 Til artikel 19.
 Ved anvendelsen af artikel 19 skal børnetillæg til alders- og  

 invalidepensionister efter bestemmelserne i den islandske folkeforsikringslov  

 artikel 14 ydes med uafkortet beløb uanset bopælstidens længde.
 3. Til artikel 21.
 Ved anvendelsen af artikel 21 skal medlemmer af islandske pensionskasser,  

 som er oprettet i henhold til lov eller godkendt af finansministeriet, anses  

 for at have tilbagelagt en forsikringsperiode på et helt år såfremt der for  

 dem i løbet af et kalenderår er indbetalt bidrag, som svarer til mindst 10  

 procent af 6 månedslønninger efter den løntarif, der er bestemmende for  

 arbejdsløshedsforsikringens dagpengesatser.
 4. Til artikel 22.
 Ved beregning af pension efter lov om pension til ældre skal  

 tillægspension fra et andet nordisk land fradrages på samme måde som pension  

 fra en islandsk pensionskasse.
D.
NORGE 1. Til artikel 5.
 Ved fastsættelsen af den ene af forældrenes ret til dagpenge ved fødsel  

 efter norsk lovgivning skal der tages hensyn til dagpenge, der ydes til den  

 anden af forældrene efter et andet nordisk lands lovgivning.
 2. Til artikel 6.
 Uanset bestemmelsen i artikel 6 skal statsborgere fra Danmark, Finland,  

 Island og Sverige, som er ansat på et norsk skib i udenrigsfart, kun omfattes  

 af loven om pensionsforsikring for sømænd, hvis de faktisk er bosat i Norge.
 Til artikel 10.
 Bestemmelsen i lov om folketrygd om at arbejdsgiverafgift kun skal betales  

 for godtgørelse til en udenlandsk statsborger for arbejde udført i udlandet,  

 hvis denne er bosat i Norge eller ansat på norsk skiv i udenrigsfart, gælder  

 ikke ved anvendelse af artiklerne 7 og 8.
 Til artiklerne 12-17.
 Bestemmelserne i artiklerne 12-17 gælder ikke for ydelser til ugifte,  

 fraskilte eller fraseparerede forsørgere i henhold til kapitel 12 i lov om  

 folketrygd.
 5. Til artiklerne 18-20.
Når en sådan bopælstid som angivet i artikel 18, andet stykke, er gået,  

 skal bopælstid i et andet nordisk land ligestilles med bopælstid i Norge ved  

 fastsættelse af forsikringstid der.
Dette gælder uanset om den, som bosætter  

 sig i Norge, er norsk statsborger eller statsborger fra et andet nordisk  

 land.
For norske statsborgere, som bosætter sig i Norge, sidestilles  

 bopælstid i et andet nordisk land med bopælstid i Norge, når de har opnået  

 den gældende pensionsalder, selv om det krav om bopælstid, der er angivet i  

 andet stykke i artikel 18, ikke er opfyldt.
 6. Til artikel 19.
 1. Børnetillæg til pension fra folketrygden.
 2. Grundydelse efter lov om folketrygd § 8-2, første  

 stykke, litra a.
 3. Hjælpeydelse efter lov om folketrydg, § 8-2, første  

 stykke, litra b.
 4. Bidrag til børnepasning efter lov om folketrygd, §  

 10-2.
 7. Til artikel 20.
 Til artiklerne 21-23.
 For så vidt angår ret til tillægspension for en nordisk statsborger skal  

 ophold eller bopæl i et andet nordisk land ligestilles med ophold eller bopæl  

 i Norge.
E.
SVERIGE 1. Til artikel 5.
 Ved fastsættelse af forældres ret til forældrepenge efter svensk  

 lovgivning skal dagpenge i anledning af forældreforhold efter et andet  

 nordisk lands lovgivning fradrages på samme måde som forældrepenge, som  

 udbetales til den anden af forældrene.
 2. Til artikel 6.
 3. Til artikel 7.
 Den som efter bestemmelserne i artikel 7 omfattes af svensk lovgivning om  

 forældrepenge uden at være bosat i Sverige, skal kunne modtage disse også for  

 børn, der er bosat i samme land som den forsikrede person selv.
 Til artikel 12.
 Forældrepenge efter svensk lovgivning som ikke overstiger garantiniveauet,  

 skal udbetales hvis den tilflyttede umiddelbart inden barnets fødsel eller  

 det beregnede tidspunkt for denne har haft ret til naturalydelser i de  

 nordiske lande i sammenlagt mindst 180 dage.
 Til artikel 15.
 Naturalydelser efter artikel 15 skal for Sveriges vedkommende ydes til  

 alle personer, som ikke omfattes af den svenske sygeforsikring på grund af  

 deres tilknytning til et nordisk lands ambassade eller konsulat i Sverige.
 Til artikel 18.
 Førtidspension efter svensk lovgivning skal ved anvendelse af artikel 18  

 anses som invalidepension.
 Til artikel 19.
 Til artikel 20.
 Til nordiske statsborgere, som er bosat i et andet nordisk land end  

 Sverige, kan der ikke under henvisning til artikel 20 udbetales alderspension  

 for tiden før den almindeligt gældende pensionsalder i Sverige, plejeydelse  

 eller en invaliditetsydelse, som ikke udbetales som tillæg til en  

 grundpension.
 Til artikel 21.
 Artikel 21 kan ikke anvendes for sømandspension efter svensk lovgivning.
 Ifølge noteveksling mellem udenrigsministeriet og Finlands, Islands,  

 Norges og Sveriges ambassader i København er konventionen, uanset dens  

 artikel 37, stk. 2, sat i kraft mellem de fem regeringer fra og med den 1.  

 januar 1982.
Udenrigsministeriet, den 21. april 1982 KJELD OLESEN (* 1) Jfr.
Udenrigsministeriets bekendtgørelse nr. 60 af 2. oktober 1956  

 og efterfølgende bekendtgørelser, senest nr. 107 af 25. november 1977, samt  

 Socialministeriets bekendtgørelse nr. 1 af 2. januar 1975, Lovtidende C.
(* 2) Jfr.
Udenrigsministeriets bekendtgørelse nr. 82 af 18. juli 1975,  

 Lovtidende C.
