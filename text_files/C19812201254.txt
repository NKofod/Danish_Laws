 I tilslutning til Undervisningsministeriets cirkulæreskrivelse af 19.  

 februar 1980 om timetal og timereduktion i forbindelse med en ændret  

 tilrettelæggelse af timepraktikken skal man på given foranledning meddele  

 følgende:
 Ovennævnte cirkulæreskrivelse af 19. februar 1980 indebærer ingen ændring  

 af de i ministeriets cirkulære af 14. maj 1979 om tjenestetiden for  

 tjenestemandsansatte lærere ved statsøvelsesskolerne og praktiklærerne ved de  

 faste kommunale øvelsesskoler m.fl., jfr. cirkulæreskrivelse af 3 juli 1972,  

 fastsatte regler ud over en omregning fra ugetimetal til semester- og  

 årstimetal.
 Til det minimum på 6 ugentlige praktiktimer, som har været forudsætningen  

 for tjenestetidsreglerne, og som skal lægges til grund ved planlægningen af  

 undervisningen i faget praktisk skolegerning, svarer herefter et minimum på  

 168 praktiktimer for et fuldt undervisningsår, således at der i denne  

 forbindelse alene kan bortses fra en mindre ikke påregnet nedgang i  

 praktiktimetallet ved overgang fra 1. til 2. semester, og kun for så vidt  

 forskellen i antallet af praktiktimer i de to semestre ikke overstiger 28  

 timer og ikke bevirker et lavere timetal end 140 for året som helhed.
I de tilfælde, hvor det ved planlægningen af undervisningen i faget  

 praktisk skolegerning ikke er muligt at tildele en lærer et minimum af 168  

 praktiktimer for et fuldt undervisningsår, vil der skulle foretages en  

 omregning af reduktionen for det årlige praktik- og konferencetimetal til en  

 ugentlig reduktion på grundlag af de i ovennævnte cirkulære af 3. juli 1972  

 angivne reduktionsstørrelser.
Til brug for disse beregninger vedlægges en  

 tabel over antallet af reduktionestimer i forbindelse med  

 timepraktikvirksomhed under 168 timer.
 P.m.v.
 e.b.
Karen Plessing fm.
