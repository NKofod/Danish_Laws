Skriftlig fremsættelse (29. marts 2000) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 strafforfølgning ved det internationale tribunal til  

 pådømmelse af krigsforbrydelser i det tidligere Jugoslavien.  

 (Fuldbyrdelse i Danmark af tribunalets afgørelser).
(Lovforslag nr.
L 245).
 I 1994 vedtog Folketinget lov om strafforfølgning  

 ved det internationale tribunal til pådømmelse af  

 krigsforbrydelser i det tidligere Jugoslavien (Jugoslavien-tribunalet).  

 Herved skabtes den nødvendige lovhjemmel for danske myndigheders  

 samarbejde med tribunalet i form af bl.a. retshjælp, udlevering af  

 personer til strafforfølgning ved tribunalet og modtagelse af  

 personer, dømt ved tribunalet, til afsoning i Danmark.
 Formålet med det foreliggende lovforslag er at  

 gennemføre de ændringer af loven, der er nødvendige, for  

 at Danmark kan indgå en generel aftale med tribunalet om  

 overførelse af domfældte fra tribunalet til afsoning her i  

 landet.
Jugoslavien-tribunalet har fremsat ønske om at  

 indgå en sådan aftale med Danmark med henblik på at  

 fastlægge de vilkår, som skal gælde ved en eventuel  

 fremtidig overførelse af dømte til Danmark.
Det er et  

 ufravigeligt led i aftalen, at det land, der fuldbyrder tribunalets domme, er  

 bundet af varigheden af den straf, som tribunalet har idømt, og af  

 tribunalets afgørelse om benådning eller formildelse af den  

 idømte straf.
Afslår tribunalet f.eks. på et tidspunkt  

 under afsoningen en ansøgning om benådning, er afslaget bindende  

 for det fuldbyrdende land.
 Efter den gældende lov er det forudsat, at  

 fuldbyrdelse her i landet som udgangspunkt sker efter reglerne om  

 omsætning eller tilpasning af straf, idet eventuelle fravigelser af  

 disse regler, der vil skulle danne grundlag for fuldbyrdelsen i Danmark,  

 altid skal forelægges domstolene til godkendelse som led i  

 prøvelsen af aftalen med tribunalet.
 Reglerne om omsætning indebærer, at  

 fuldbyrdelseslandet gennem en domstolsafgørelse eller administrativ  

 afgørelse omsætter sanktionen til en straf, der er pålagt  

 af fuldbyrdelseslandet efter dettes lovgivning og udmålingspraksis for  

 den pågældende lovovertrædelse.
Anvendes reglerne om tilpasning, er det den sanktion, der  

 er pålagt i udlandet, som   eventuelt efter en tilpasning, dvs. en  

 "oversættelse" til fuldbyrdelseslandets regler   overtages til  

 fuldbyrdelse inden for rammerne af fuldbyrdelseslandets strafarter og  

 strafmaksimum for den pågældende lovovertrædelse.
Der er i  

 princippet ingen mulighed for at formilde den domfældtes stilling  

 bortset fra adgangen til benådning mv.
 Den konkrete vurdering, som efter den gældende lov  

 skal foretages ved fravigelse af reglerne om omsætning eller  

 tilpasning, kan ikke bindes gennem en generel aftale mellem tribunalet og  

 Danmark.
I forbindelse med gennemførelsen og ratifikationen  

 af FN-statutten af 17. juli 1998 for Den Internationale Straffedomstol har  

 regeringen overvejet mulighederne for fuldbyrdelse her i landet af domme  

 afsagt af domstolen.
I udenrigsministerens lovforslag om Den Internationale  

 Straffedomstol, der forventes fremsat i april måned, vil der blive  

 foreslået en ordning, der giver mulighed for indgåelse af en  

 generel aftale med Den Internationale Straffedomstol om fuldbyrdelse af  

 domstolens afgørelser her i landet.
 Justitsministeriet foreslår, at en tilsvarende  

 ordning kommer til at gælde for domme afsagt af Jugoslavien-tribunalet.  

 Justitsministeriet vil forud for indgåelsen af en sådan aftale  

 orientere Folketingets Retsudvalg om indholdet af aftalen.
Den gældende ordning, hvorefter justitsministerens  

 afgørelse om fuldbyrdelse skal forelægges retten til  

 godkendelse, vil blive opretholdt.
Retten vil således skulle vurdere  

 den konkrete afgørelse om fuldbyrdelse her i landet på baggrund  

 af bestemmelserne i loven og eventuelle administrative forskrifter, herunder  

 en fuldbyrdelsesaftale med tribunalet, sammenholdt med bestemmelserne i  

 statutten.
Retten vil fortsat   som efter den gældende lov  

 skulle vurdere, at vilkårene for afsoning i Danmark i den  

konkrete sag ikke er åbenbart uforenelig med landets retsorden  

 eller grundlæggende danske retsprincipper.
Et led i  

 domstolsprøvelsen vil også fortsat skulle være, at  

 fuldbyrdelsen ikke medfører en skærpelse af domfældtes  

 strafferetlige situation.
Kravet om godkendelse er ufravigeligt.
Det  

 indebærer, at enhver konkret aftale om fuldbyrdelse af  

 fængselsstraf her i landet, der ikke godkendes af domstolene, er  

 uanvendelig som fuldbyrdelsesgrundlag i Danmark.
Medmindre en anden ordning  

 forhandles med tribunalet og godkendes af domstolene, må  

 overførelse af straffuldbyrdelsen i givet fald opgives.
Der er ikke aktuelle overvejelser om indgåelse af en  

 tilsvarende afsoningsaftale med det internationale tribunal til  

 pådømmelse af folkedrab og andre alvorlige overtrædelser  

 af international humanitær ret begået i Rwanda og af rwandiske  

 statsborgere i Rwandas nabolande (Rwanda-tribunalet). Dette tribunal har ikke  

 søgt at indgå en sådan aftale med Danmark.
Lovforslaget  

 åbner imidlertid mulighed for at indgå en aftale også med  

 dette tribunal, hvis det bliver aktuelt.
 Idet jeg i øvrigt henviser til lovforslaget og de  

 ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
