Nr BTL 28 Betænkning over Forslag til lov om ændring af lov om social bistand  

 (Regler om oprettelse, visitation og finansiering m.v. af individuelt  

 beskyttede enkeltpladser efter bistandslovens §§ 91-95)   

 Nr L 28 1996-97, 1. samling Afgivet af Socialudvalget Afgivet: 19961205 Udvalget har behandlet lovforslaget i nogle møder og har herunder stillet  

 spørgsmål til socialministeren og arbejdsministeren, som disse har besvaret  

 skriftligt.
 Endvidere har udvalget modtaget en skriftlig henvendelse fra De  

 Samvirkende Invalideorganisationer.
 Der er af socialministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med det af socialministeren stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de af  

 mindretallet stillede eller tiltrådte ændringsforslag.
Hvis mindretallets  

 ændringsforslag bliver forkastet, vil mindretallet stemme for ministerens  

 ændringsforslag.
 ÆndringsforslagAf et mindretal (SF), tiltrådt af et  

mindretal (EL):
 Til titlen 1) Efter ordene »social bistand« indsættes:  

 »og lov om arbejdsløshedsforsikring m.v.«.
 Til § 1Af socialministeren, tiltrådt af et flertal (udvalget  

 med undtagelse af SF og EL):
 2) I den under nr. 5 foreslåede affattelse af § 95  

 udgår stk. 3-5.
 Stk. 6 bliver herefter stk. 3.
 Af et mindretal (SF), tiltrådt af et mindretal (EL):
 3) I den under nr. 5 foreslåede affattelse af § 95, stk.  

 3, indsættes i 3. pkt. efter »begyndelsestimeløn«  

 ordene: »eller lønnen inkl. optjent anciennitetstillæg«.
 Ny paragraf 4) Efter § 1 indsættes som ny paragraf:
 »§ 01 I lov om arbejdsløshedsforsikring m.v., jf.  

 lovbekendtgørelse nr. 855 af 17. september 1996, foretages følgende ændring:
 1. I § 53, stk. 3, indsættes efter 2. pkt. som nyt punktum:
»Beskæftigelse, hvortil der ydes offentligt tilskud efter § 95 i lov  

 om social bistand, medregnes dog ved opgørelse af arbejdskravet i stk.  

 2.« Bemærkninger Til nr. 1 Der er tale om en konsekvensændring som følge af ændringsforslag  

 nr. 4.
 Til nr. 2 Der har under Folketingets behandling af lovforslaget været  

 fokuseret på problemstillinger i tilknytning til præcisering og modernisering  

 af bestemmelserne i Socialministeriets cirkulære af 17. december 1986 om  

 bistandslovens bestemmelser om institutioner under amtskommunerne, som ændret  

 ved Socialministeriets cirkulære nr. 208 af 14. december 1993. Særligt har  

 der været uenighed om fastsættelse af en mindsteløn ved beskæftigelse i  

 individuelt beskyttede enkeltpladser.
For at give mulighed for yderligere vurdering af moderniseringen af de  

 nuværende bestemmelser i cirkulæret om løn m.v. i individuelt beskyttede  

 enkeltpladser udtages denne del af lovforslaget.
Spørgsmålet om modernisering  

 af bestemmelserne om individuelt beskyttede enkeltpladser kan indgå i de  

 overvejelser, der i øvrigt pågår om revision af bistandsloven.
 Det skal særligt fremhæves, at det fortsat er muligt ved aftale mellem  

 arbejdsgiver og lønmodtager at aftale, at der ydes anciennitetstillæg til den  

 aftalte løn.
 Ændringsforslaget medfører ikke merudgifter, da der hverken foreslås  

 ændringer i tilskuddet til individuelt beskyttede enkeltpladser eller i  

 finansieringen heraf.
 Til nr. 3 Ændringsforslaget medfører, at der også kan ydes tilskud til  

 løn, som indeholder optjente anciennitetstillæg.
I disse år tales der meget om ligestilling for handicappede.
Skal disse  

 udmeldinger give mening, må det efter SF's opfattelse også betyde, at  

 personer ansat i beskyttet beskæftigelse skal sikres anciennitetsmæssigt på  

 linje med andre ansatte.
Dette gælder så meget desto mere, som den øgede  

 anvendelse af beskyttede enkeltpladser vil betyde, at mange vil få et sådant  

 job over et helt livsforløb.
 Til nr. 4 Ændringsforslaget medfører, at der kan optjenes ret til  

 arbejdsløshedsdagpenge ved at bestride et skånejob med offentligt tilskud.
Mennesker i beskyttet beskæftigelse bør have de samme rettigheder som  

 mennesker i ordinære stillinger.
Dette gælder ret til a-kassemedlemskab, ret  

 til arbejdsløshedsdagpenge, ret til efterløn og eventuelt andre  

 arbejdsmarkedsydelser.
Begrundelsen er at sikre mennesker i beskyttet  

 beskæftigelse reel ligestilling på disse områder.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Lise Rasmussen (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
Dansk Folkeparti havde ikke  

 medlemmer i udvalget.
Ændringsforslag Af socialministeren:
 Til § 1 5) Nr. 6 affattes således:
 »6. I § 135, stk. 3, indsættes efter 2. pkt. som nyt  

 punktum:
»Udgifterne til løntilskud i individuelt beskyttede enkeltpladser til  

 personer med nedsat erhvervsevne, der ikke får social pension, afholdes af  

 kommunen med 50 pct.s refusion fra staten.«» Bemærkninger Til nr. 5 Ændringsforslaget er alene en konsekvensændring som følge af  

 ændringsforslag nr. 2.
