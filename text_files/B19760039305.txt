 I henhold til lov nr. 292 af 7. juni 1972, jfr. navnlig §§ 12 og 13, om  

 uddannelse af husholdningslærere fastsættes:
 Kapitel 1. Faste råd og udvalg.
 § 1.  Ved husholdningsseminarierne oprettes der  

 lærerråd, de studerendes råd, fællesudvalg og faglige udvalg.
 Kapitel 2. Lærerråd og fællesudvalg.
 Fælles bestemmelser (§§ 2-5).
§ 2.  Lærerråd og fællesudvalg konstituerer sig selv  

 for hvert undervisningsår.
De fastsætter selv deres forretningsorden.
Stk. 2.  Medlemmerne har pligt til at deltage i møderne.  

 Andre kan indbydes til at deltage uden stemmeret.
Forretningsordenen skal  

 indeholde bestemmelser om meddelelse af eventuelt forfald.
Har et medlem ikke  

 deltaget i et møde, skal han gøre sig bekendt med protokollatet af mødet.
Stk.3.  Der føres protokol ved møderne.
I protokollen  

 indføres forretningsordenen samt for lærerrådet medlemmernes antal og for  

 fællesudvalget navnene på medlemmerne og eventuelle suppleanter, og hvem de  

 repræsenterer.
For hvert møde angives, hvem der har deltaget i mødet,  

 dagsordenen, eventuelt hovedpunkter af forhandlingerne, vedtagelserne og  

 efter kort diktat eventuelle mindretalsudtalelser.
Er der holdt afstemning,  

 angives dennes emne og antallet af stemmer (ja, nej, stemmer ikke).  

 Protokollatet for hvert møde oplæses og godkendes inden mødets slutning og  

 underskrives af mødets leder og protokolfører.
Mindretalsudtalelser  

 underskrives af den eller dem, der har afgivet dem.
 Stk. 4.  Protokollen skal opbevares på seminariet og  

 skal efter anmodning forevises medlemmer af lærerrådet eller fællesudvalget.
Stk. 5.  Forelægges en sag, der har været behandlet i  

 lærerrådet eller fællesudvalget, for undervisningsministeriet, eller afgives  

 der en udtalelse til brug for ministeriet, skal en udskrift af protokollen  

 vedlægges sagen eller udtalelsen.
Udskriften skal omfatte hele protokollatet  

 om den pågældende sag, herunder eventuelle mindretalsudtalelser.
Udskriften  

 bekræftes af rektor.
Stk. 6.  Fremsendelse af udtalelse og protokoludskrift  

 sker gennem rektor.
Genpart af rektors ledsagende bemærkninger afgives til  

 lærerrådet eller fællesudvalget.
 § 3.  Vedtagelser træffes, hvor ikke andet er fastsat  

 i bekendtgørelsen, ved stemmeflerhed blandt de tilstedeværende medlemmer.
§ 4.  Udtalelser og meddelelser om lærerrådets og  

 fællesudvalgets arbejde gives i henhold til nærmere bestemmelse i  

 forretningsordenen.
Medlemmerne har tavshedspligt med hensyn til forhold, der  

 er af fortrolig karakter, eller forhold, hvorom tavsheds pligt er vedtaget i  

 lærerrådet eller fællesudvalget.
§ 5.  Udgifter i forbindelse med lærerrådets og  

 fællesudvalgets arbejde afholdes inden for de bevillingsmæssige rammer af  

 seminariet.
Dettes kontor bistår med skrivearbejde og postbesørgelse.
 Lærerrådet (§§ 6-9).
 § 6.  Lærerrådet består af seminariets rektor,  

 seminariets lærere, herunder timelærere, og lederen af seminariets eventuelle  

 faste øvelsesskole.
 Stk. 2.  Det kan bestemmes i forretningsordenen, at  

 lærerrådet nedsætter et forretningsudvalg på højst 5 medlemmer og eventuelt  

 andre udvalg til forberedelse af lærerrådets arbejde.
 § 7.  Lærerrådet holder møde efter nærmere bestemmelse  

 i forretningsordenen, eller når seminariets rektor eller de af lærerrådet  

 udpegede medlemmer af fællesudvalget eller mindst 1/5 af lærerrådets  

 medlemmer skriftligt anmoder om møde med angivelse af det eller de emner, der  

 ønskes drøftet.
Stk. 2.  Indkaldelse til lærerrådsmøde sker ved  

 skriftlig meddelelse til hvert enkelt medlem med mindst 14 dages varsel og  

 angivelse af dagsorden.
Rådets medlemmer kan skriftligt stille forslag til  

 dagsordenen indtil 4 dage før mødet.
 Stk. 3.  Til behandling af hastende sager kan  

 indkaldelse ske med mindst eet døgns varsel.
 § 8.  Timelærere med mindre end 24 timer årligt har  

 kun mødepligt, når der behandles spørgsmål om deres fag eller faggruppe samt  

 de i stk. 2 omhandlede tilfælde.
Stk. 2.  Vedtagelse om bestemte studerende kan kun  

 træffes, når et flertal af de medlemmer, der underviser eller inden for de  

 sidste 6 måneder har undervist de pågældende studerende i  

 husholdningslæreruddannelsens fag, er til stede.
Hvert tilstedeværende medlem  

 har een stemme.
 Stk. 3.  Vikarer, der på tidspunktet for mødet er  

 knyttet til seminariet, deltager uden stemmeret i behandlingen af sager om  

 studerende, som de underviser eller inden for de sidste 6 måneder har  

 undervist i husholdningslæreruddannelsens fag.
 § 9.  Lærerrådet afgiver udtalelse til rektor om  

 optagelse af studerende, når der er flere ansøgere, end seminariet kan  

 optage, i sager om bortvisning af studerende, jfr. § 25, samt i sager, der  

 forelægges rådet af rektor.
 Stk. 2.  Lærerrådet afgiver udtalelse til fællesudvalget  

 om:
 Stk. 3.  Planer om forsøgsundervisning behandles i  

 lærerrådet, inden fællesudvalget afgiver udtalelse, jfr. § 70 i  

 bekendtgørelsen om uddannelse af husholdningslærere.
 Stk. 4.  Disposition efter § 11, stk. 1-3 i  

 bekendtgørelsen om uddannelse af husholdningslærere behandles i lærerrådet,  

 inden fællesudvalget afgiver udtalelse.
Stk. 5.  Ønsker rektor eller de af lærerrådet udpegede  

 medlemmer af fællesudvalget eller 1/5 af lærerrådets medlemmer en sag drøftet  

 i fællesudvalget, før lærerrådet tager stilling til den, indhentes der en  

 udtalelse fra fællesudvalget.
Om udtalelser fra fællesudvalget i øvrigt  

 henvises til § 13, stk. 2.
Stk. 6.  Er en sag, som lærerrådet skal udtale sig om  

 efter stk. 2, uopsættelig, og kan lærerrådet ikke indkaldes på grund af ferie  

 eller studierejse, afgør rektor den pågældende sag uden behandling i  

 lærerrådet.
Rektor foranlediger sagen optaget på dagsordenen for  

 førstkommende møde, hvor rektor giver en redegørelse for sagen.
 Fællesudvalget (§§ 10-13).
 § 10.  Fællesudvalget består af 8 medlemmer, heraf 4  

 lærere, der vælges af lærerrådet blandt dets medlemmer, og 4 studerende, der  

 vælges af de studerende.
Stk. 2.  Valgene foretages i august for hvert  

 undervisningsår.
Omvalg inden for valgperioden foretages af lærerrådet, hvis  

 mindst 1/3 af dets medlemmer ønsker det, og af de studerende, hvis mindst 1/3  

 af samtlige studerende ønsker det.
Stk 3.  Seminariets rektor deltager i møderne.
En  

 eventuel øvelsesskoles leder og en repræsentant for det  

 teknisk-administrative personale kan deltage i møderne.
Stk. 4.  Fællesudvalget kan bestemme, at dets møder helt  

 eller delvis skal kunne overværes af ansatte og studerende ved seminariet.
På  

 sådanne møder kan der ikke drøftes forhold, som er omfattet af  

 udvalgsmedlemmernes tavshedspligt.
§ 11.  Fællesudvalget afholder normalt ordinært møde  

 mindst 1 gang om måneden i semestrene, og i øvrigt når 3 af medlemmerne eller  

 rektor skriftligt anmoder om møde med angivelse af det eller de emner, der  

 ønskes drøftet.
Møderne afholdes fortrinsvis på dage, der ikke er ferie-  

 eller fridage.
Stk. 2.  Fællesudvalgets ordinære møder aftales for en  

 periode ad gangen eller fra møde til møde.
Aflysning sker ved opslag og ved  

 meddelelse til medlemmerne og rektor.
Indkaldelse til andre møder sker ved  

 skriftlig meddelelse til medlemmerne og rektor og med normalt 6 dages varsel.
Stk. 3.  Der fastsættes en dagsorden for hvert møde; den  

 meddeles medlemmerne og rektor senest 2 dage før mødet.
Udvalgets medlemmer  

 og rektor kan stille forslag til dagsordenen senest 4 dage før mødet.  

 Eventuelt materiale udsendes så vidt muligt før mødet.
 § 12.  Medlemmernes stilling til de spørgsmål, der  

 behandles, kan ikke bindes med direktiver fra lærerrådet, henholdsvis de  

 studerendes forsamling eller råd.
 Stk. 2.  Ønsker samtlige tilstedeværende medlemmer, der  

 er valgt blandt lærerrådets medlemmer eller af de studerende, en sag drøftet  

 i lærerrådet henholdsvis de studerendes råd eller forsamling, inden de tager  

 stilling til den, udsættes fællesudvalgets stillingtagen, til sådan drøftelse  

 har fundet sted, dog ikke ud over en måned og ikke, hvis de øvrige medlemmer  

 eller rektor finder sagen uopsættelig.
 Stk. 3.  Behandler fællesudvalget faglige spørgsmål  

 eller spørgsmål, der vedrører grupper på seminariet, som ikke anses for  

 repræsenteret gennem fællesudvalgets medlemmer, tager udvalget stilling til,  

 om der bør indhentes særlig redegørelse, og om sagkyndige eller  

 repræsentanter for de pågældende grupper bør indkaldes til mødet.
Stk. 4.  Der gives på seminariet løbende orientering om  

 fællesudvalgets arbejde, medmindre sådan orientering efter sagens natur i det  

 enkelte tilfælde bør undlades.
Udvalget fastsæter selv formen for og omfanget  

 af orienteringen.
 § 13.  Fællesudvalget afgiver udtalelse til rektor om:
 Stk. 2.  Mindst 2 gange årligt drøfter fællesudvalget  

 spørgsmål om seminariets økonomi på grundlag af en redegørelse, som rektor  

 aflægger.
Stk. 3.  Fællesudvalget kan på eget initiativ eller  

 efter forslag fra andre på seminariet behandle ethvert spørgsmål af  

 almindelig interesse for undervisningen eller seminariet i øvrigt, som ikke  

 udelukkende berører lærernes eller udelukkende de studerendes interesser.  

 Konkrete tilfælde af uenighed mellem studerende og rektor eller lærere  

 behandles af fællesudvalget, hvis en af parterne ønsker det.
Fællesudvalget  

 afgiver udtalelse, når seminariets rektor eller faste råd eller udvalg på  

 seminariet anmoder om det.
I alle øvrige sager afgør udvalget selv, om det  

 vil behandle et spørgsmål, der er rejst over for det.
 Stk. 4.  Fællesudvalget kan ikke behandle spørgsmål om  

 faglig vurdering af bestemte studerende eller om bestemte læreres  

 undervisning eller tjenstlige forhold.
Stk. 5.  Er en sag, som fællesudvalget skal udtale sig  

 om efter stk. 1 eller 2, uopsættelig, og kan fællesudvalget ikke indkaldes på  

 grund af ferie eller studierejse, afgør rektor, henholdsvis behandler  

 lærerrådet, sagen uden behandling i fællesudvalget.
Rektor foranlediger sagen  

 optaget på dagsordenen for fællesudvalgets førstkommende ordinære møde, hvor  

 rektor giver en redegørelse for sagen.
 Kapitel 3. De studerendes råd.
§ 14.  De studerendes råd består af mindst 1 medlem  

 fra hvert hold, valgt af holdet.
Såfremt alle studerende af een årgang samles  

 i 1 hold, vælger dette hold dog mindst 2 medlemmer.
Et yderligere antal  

 medlemmer kan eventuelt vælges af og blandt de studerendes forsamling, som  

 består af alle studerende på seminariet.
Valg af medlemmer og suppleanter,  

 jfr. stk. 2, foretages i august for hvert undervisningsår.
Stk. 2.  Rådets vedtægter og ændringer af dem vedtages  

 på et møde i de studerendes forsamling.
Vedtægterne skal indeholde  

 bestemmelser om:
Det kan bestemmes i vedtægterne, at rådet nedsætter et forretningsudvalg  

 og eventuelt andre udvalg.
Eksemplarer af vedtægterne og ændringer i disse  

 afgives til rektor og lærerråd og indsendes til direktoratet for folkeskolen,  

 folkeoplysning, seminarier m.v.
 Stk. 3.  Rådet fastsætter selv sin forretningsorden.  

 Eksemplarer afgives til rektor og lærerrådet.
§ 15.  Rådet repræsenterer seminariets studerende over  

 for seminariets rektor og har ret til at forhandle med denne om spørgsmål,  

 der Stk. 2.  Rådet yder bistand i sager om bortvisning efter  

 bestemmelsen i § 25 og stiller inden for kredsen af godkendte  

 frilæsningsemner forslag til emner for frilæsning og til fælles kulturelle  

 arrangementer efter § 33 i bekendtgørelsen om uddannelse af  

 husholdningslærere.
 § 16.  Rådet kan varetage de studerendes interesser på  

 andre områder end nævnt i § 15 og kan påtage sig kulturelle, idrætsmæssige og  

 underholdningsmæssige opgaver og arrangementer for seminariets studerende.
 § 17.  Rådet kan tilslutte sig en fællesorganisation  

 af de studerendes råd ved andre uddannelsesinstitutioner.
 § 18.  Seminariet stiller kontorlokale og -materiel  

 til rådighed for rådet.
§ 19.  Kan et spørgsmål ikke løses ved forhandling  

 mellem rådet og seminariets rektor, kan rådet forlange sagen forelagt for  

 undervisningsdirektøren.
Ved forelæggelsen medsendes der redegørelse fra  

 parterne.
 Kapitel 4. Faglige udvalg.
 § 20.  Det faglige udvalg for det  

 pædagogisk-psykologiske fagområde, jfr. § 2, nr. 1 a, i bekendtgørelsen om  

 uddannelse af husholdningslærere,består af:
 § 21.  De faglige udvalg for de øvrige fagområder,  

 jfr. § 2, nr. 1 b-d, i bekendtgørelsen om uddannelse af husholdningslærere,  

 består af:
 § 22.  Det faglige udvalg for praktikantvirksomhed og  

 speciale består af:
 § 23.  Valg af medlemmer til de faglige udvalg  

 foretages hvert år i august.
Stk. 2.  De faglige udvalg konstituerer sig selv for  

 hvert undervisningsår.
Udvalgene kan fastsætte en forretningsorden.
 Stk. 3.  Medlemmerne har pligt til at deltage i møderne.  

 Andre kan indbydes til at deltage.
Stk. 4.  Udvalgene holder mindst 2 møder pr. semester;  

 udvalgene i henhold til §§ 20-21 dog kun i de semestre, hvori der foregår  

 undervisning i udvalgets fagområde.
Der afholdes altid 1 møde pr. semester.
§ 24.  Det faglige udvalg for det  

 pædagogisk-psykologiske fagområde, jfr. § 20, og de faglige udvalg for de  

 øvrige fagområde, jfr. § 21, drøfter planlægningen, koordineringen og den  

 løbende tilrettelæggelse af undervisningen i fag, emner m.v., der hører til  

 hvert udvalgs fagområde.
Udvalgene afgiver udtalelse om spørgsmål om fag,  

 emner m.v., når seminariets rektor eller faste råd eller udvalg på seminariet  

 anmoder derom.
De kan udtale sig, når andre udvalg, enkelte lærere eller  

 grupper på seminariet anmoder derom, og de kan på eget initiativ rette  

 henvendelse til råd, udvalg og personer m.m.
 Stk. 3.  Udvalget for det pædagogisk-psykologiske  

 fagområde, jfr. § 20, drøfter endvidere administrative spørgsmål i  

 forbindelse med den pædagogiske praktik og principperne for den praktiske  

 tilrettelæggelse af denne, herunder eventuel konvertering af periodepraktik  

 til timepraktik, jfr. § 34, stk. 3, i bekendtgørelsen om uddannelse af  

 husholdningslærere.
Stk. 4.  Fagudvalget for praktikantvirksomhed og  

 speciale, jfr. § 22, drøfter planlægningen og den løbende tilrettelæggelse af  

 praktikantvirksomheden og behandler principperne for den praktiske  

 tilrettelæggelse af den.
Endvidere drøfter udvalget undervisningsmæssige og  

 administrative spørgsmål i forbindelse med det selvstændige speciale og  

 behandler den praktiske tilrettelæggelse og udførelse af dette, jfr. § 65,  

 stk. 8, i bekendtgørelsen om uddannelse af husholdningslærere.
Udvalget  

 udtaler sig om spørgsmål i forbindelse med praktikantvirksomheden og det  

 selvstændige speciale, når seminariets rektor eller faste råd eller udvalg på  

 seminariet anmoder derom.
Det kan udtale sig, når andre udvalg, enkelte  

 lærere eller grupper på seminariet anmoder derom, og det kan på eget  

 initiativ rette henvendelse til råd, udvalg og personer m.m.
 Stk. 5.  Tilrettelæggelse af møder, studiekredse, kurser  

 eller lignende som led i samarbejdet mellem seminariet og praktikantstederne  

 drøftes i fagudvalget for praktikantvirksomhed og speciale og mellem  

 seminariet og de pædagogiske praktiksteder i det faglige udvalg for det  

 pædagogisk-psykologiske fagområde.
 Kapitel 5. Bortvisning af studerende.
 § 25.  Afgørelse om bortvisning af en studerende  

 træffes af undervisningsministeriet efter indstilling fra seminariets rektor.  

 Inden indstilling sker, behandles sagen i lærerrådet.
 Stk. 2.  Sager om bortvisning behandles sådan:
Rektor meddeler skriftligt den studerende og lærerrådet, at spørgsmålet om  

 bortvisning vil blive rejst, og redegør for sagens grundlag.
Samtidig  

 underretter rektor den studerende om hans rettigheder efter stk. 3. Den  

 studerende har ret til inden 5 dage at fremkomme med en skriftlig  

 redegørelse.
En eventuel redegørelse fra den studerende udsendes til  

 medlemmerne af lærerrådet senest 2 dage, før sagen behandles i rådet.
Den  

 studerende har ret til mundtligt at uddybe sin redegørelse og drøfte sagen  

 med lærerrådet, inden rådet tager stilling til sin udtalelse.
Lærerrådet  

 afgiver sin udtalelse til rektor og en genpart til den studerende.
Gør rektor  

 indstilling til undervisningsdirektøren om bortvisning, skal indstillingen  

 ledsages af lærerrådets udtalelse, protokollatet af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Genpart af indstillingen gives til den studerende.
Stk. 3.  Den studerende har ret til at lade sig bistå af  

 de studerendes råd ved udfærdigelsen af sin skriftlige redegørelse og til som  

 bisidder at møde med eller til at lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og rektors indstilling.
Stk. 4.  En studerende kan kun i ganske særlige tilfælde  

 udelukkes fra undervisningen eller seminariet, medens bortvisningssagen  

 behandles.
Sådan udelukkelse skal straks indberettes til  

 undervisningsdirektøren.
 Kapitel 6. Særlige bestemmelser.
 § 26.  Seminariet stiller i videst muligt omfang  

 lokler til rådighed for seminariets lærere og/eller studerende til faglige,  

 kulturelle eller underholdningsmæssige formål, herunder eventuelle fester.  

 Rektor afgør, i hvilket omfang og eventuelt på hvilke betingelser lokaler kan  

 afses til sådanne formål, jfr. herved § 13, stk. 1, nr. 4.
 § 27.  Seminariets bibliotek og faglokaler skal være  

 åbne for de studerende - bortset fra timer, hvor der undervises i lokalerne -  

 til brug ved deres selvstændige arbejde med fagene.
 Stk. 2.  Rektor sørger for tilsyn med lokalerne i  

 åbningstiden i det omfang, han finder nødvendigt, og kan fastsætte regler for  

 lokalernes brug, jfr. herved § 13, stk. 1, nr. 3.
 Kapitel 7. Ikrafttrædelse.
 § 28.  Bekendtgørelsen træder i kraft den 15. august  

 1976.
 Undervisningsministeriet, den 30. juli  

 1976.
 P.M.V.
 E.B.
