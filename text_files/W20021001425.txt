Landsskatteretskendelse af 29/11 2001 vedr.  

 andelsboligforenings delvise ophør af erhvervsvirksomhed Andelsboligforeningen A klager for indkomståret 1998 over, at de  

 stedlige skattemyndigheder har anset lejemåls overgang fra erhvervsmæssig til  

 skattefri anvendelse som skattepligtigt delvis ophør af erhvervsmæssig  

 virksomhed.
 Det fremgår af sagen, at andelsboligforeningen har til formål at  

 erhverve, eje og administrere ejendomme.
Andelsboligforeningen var i indkomståret 1998 (perioden 1. juli  

 1997  30. juni 1998) ejer af ejendomme, der både indeholdt beboelses-  

 og  

 erhvervslejemål.
Beboelseslejemålene blev udlejet såvel til medlemmer som  

 ikke  

 medlemmer af andelsboligforeningen.
I 1998 blev andelsboligforeningens medlemskreds udvidet, idet 7  

 beboelseslejligheder, som hidtil havde været udlejet til ikke-medlemmer blev  

 udlejet til 7 personer, der samtidig blev optaget som medlemmer i  

 andelsboligforeningen.
Derudover blev en beboelseslejlighed, som hidtil havde  

 været udlejet til ikke-medlemmer, taget i brug af andelsboligforeningens  

 bestyrelse til varetagelse af kontoropgaver, som opstod i forbindelse med  

 varetagelse af bestyrelsens inspektørfunktion.
Denne funktion var en  

 overordnet  

 viceværtfunktion, som blandt andet gik ud på at forestå den daglige drift,  

 herunder varetage lejeforhøjelser og lejemåls indgåelse og ophør,  

 beboerklager,  

 foretage syn af lejligheder, føre tilsyn med vedligeholdelse af ejendommen og  

 dens fællesarealer.
 De lejligheder, som tidligere blev udlejet som beboelseslejligheder,  

 udgjorde tilsammen et areal på 519 m  

  

 2  

  

 . Arealet var fordelt på 8  

 beboelseslejligheder.
 Andelsboligforeningen har for indkomståret 1998 selvangivet en  

 skattepligtig indkomst på 479.881 kr.
Den fradragsberettigede andel af det negative fordelingsmæssige  

 resultat er fremkommet ved at beregne den erhvervsmæssige andel (28,98 % af  

 6.351.092 kr.) Den kommunale skatteforvaltning har forhøjet  

 andelsboligforeningens skattepligtige indkomst med 580.428 kr.
Baggrunden for  

 forhøjelsen er, at den kommunale skatteforvaltning har anset overgangen af  

 lejlighederne til brug for medlemmer (fra erhvervsmæssig til  

 ikke-erhvervsmæssig anvendelse) som delvis ophør af drift af en  

 erhvervsvirksomhed.
Det enkelte lejemål er anset for at udgøre et  

 selvstændigt  

 aktiv, som er en del af en erhvervsvirksomhed, så længe lejemålet udlejes til  

 ikke-medlemmer af andelsboligforeningen.
Ophøret (delvis) af den  

 erhvervsmæssige virksomhed er anset som skattepligtigt i medfør af  

 selskabsskatteloven  

 § 5, stk. 6.
 Overgangen fra erhvervsmæssig anvendelse er af den kommunale  

 skatteforvaltning sidestillet med en afståelse af en del af en fast ejendom,  

 som således skal beskattes efter reglerne i ejendomsavancebeskatningsloven.
 Afståelsessummen for de lejemål, der er overgået fra den  

 erhvervsmæssige anvendelse til den ikke-erhvervsmæssige anvendelse er af den  

 kommunale skatteforvaltning opgjort på baggrund af et skøn over den  

 forholdsmæssige del af den samlede ejendomsværdi med de tillæg og fradrag,  

 der  

 indgår i salgsaftalen som følge af usædvanlig vedligeholdelsesstand og  

 forbedringer.
Det fremgår af specifikationerne til andelsboligforeningens  

 regnskab for 1998, at ejendommen er overtaget pr. 1. juli 1996 for 22.000.000  

 kr.
I regnskabet for 1997 er ejendommen pr. 30. juni 1997 opskrevet med  

 12.810.248 kr. til 36.000.000 kr.
I regnskabet for 1998 er ejendommen pr. 30.  

 juni 1998 optaget til 36.508.500 kr. efter tillæg af 508.500 kr.  

 forbedringsudgifter (etablering af fællesbad).
Den forholdsmæssige andel af ejendommens værdi, der kan henføres  

 til de afståede lejemål, er af den kommunale skatteforvaltning opgjort med  

 udgangspunkt i areal og indtægter.
Kvadratmeterprisen for udlejning til  

 beboelse er opgjort til 467,44 kr.
 Det areal, der er overgået til ikke erhvervsmæssig anvendelse,  

 udgør ifølge den kommunale skatteforvaltning 519 m  

  

 2  

  

 . Den  

 forholdsmæssige del af andelsboligforeningens lejeindtægter fra udlejning til  

 beboelse, der kan henføres til dette areal, udgør 242.601 kr. (519 m2 x  

 467,44  

 kr.).
 På grundlag af den således beregnede forholdsmæssige andel af  

 andelsboligforeningens lejeindtægter er afståelsessum, anskaffelsessum og  

 avance opgjort til hhv. 1.653.637 kr., 1.073.209 kr. og 580.428 kr.
 Tillæggene efter ejendomsavancebeskatningsloven er fordelt efter  

 forholdet mellem anskaffelsessummen for hele ejendommen  

    

 og anskaffelsessummen for den del af  

 ejendommen, der afstås, jf. cirkulære nr. 166 af 12. september 1994 pkt.  

 4.9.1.
 Tillæggene efter ejendomsavancebeskatningsloven § 5, stk. 2, er  

 den forholdsmæssige del af den samlede renoveringsudgift, 1.762.949 kr., der  

 ikke har kunnet fradrages ved opgørelse af den skattepligtige indkomst.
Over for andelsboligforeningens subsidiære påstand har den  

 kommunale skatteforvaltning indstillet, at afgørelsen vedrørende ejendommens  

 handelsværdi fastholdes.
Andelsboligforeningens ejendom er ifølge den  

 offentlige vurdering værdiansat som følger i perioden 1. januar 1995 til 1.  

 januar 2000:
1. januar 1995 1. januar 1996 1. januar 1997 1. januar 1998 1. januar 1999 1. januar 2000 28.800.000 kr.
 36.000.000 kr.
 36.000.000 kr.
 36.000.000 kr.
 38.500.000 kr.
 41.000.000 kr.
Ved opgørelsen af andelsboligforeningens ejendoms handelsværdi  

 kan der ifølge den kommunale skatteforvaltning kun tages hensyn til  

 regnskabsmæssige reservationer vedrørende ejendommens værdi og hensættelser,  

 der ud fra en konkret vurdering må anses at have umiddelbar  

 betydning for  

 ejendommens handelsværdi som udlejningsejendom.
De i regnskabet for  

 indkomståret 1998 foretagne regnskabsmæssige reservationer har ikke haft  

 betydning for ejendommens handelsværdi som udlejningsejendom, hvilket  

 bekræftes  

 af den offentlige ejendomsvurdering.
 Andelsboligforeningens repræsentant har principalt påstået den  

 skattepligtige indkomst for 1998 nedsat til det selvangivne beløb, -479.881  

 kr.  

 Subsidiært påstås den skattepligtige indkomst nedsat til 280.070 kr.
 Til støtte for den principale påstand er det gjort gældende, at  

 der ikke er hjemmel til ophørsbeskatning i selskabsskatteloven § 5, stk. 6, i  

 tilfælde, hvor en andelsboligforening optager et nyt medlem med brugsret til  

 en  

 lejlighed, der tidligere har været udlejet på lejebasis.
 En variation i omfanget af leverancer til medlemmer på  

 andelsbasis henholdsvis ikke-medlemmer på lejebasis kan ske fra år til år.  

 Dette indebærer imidlertid ikke en ændring af virksomheden, hverken i form af  

 vedtægtsændring, generalforsamlings-, eller bestyrelsesbeslutning, omlægning  

 af  

 virksomheden eller andet.
Formuleringen af selskabsskatteloven § 1, stk. 1, nr. 6,  

 indeholder en klar forudsætning om, at selve det forhold, at en del af en  

 ejendom ikke længere har tilknytning til den erhvervsmæssige virksomhed, ikke  

 udløser beskatning ved tilknytningens ophør.
I modsat fald ville bestemmelsen  

 være overflødig.
Der er henvist til Jens Olav Engholm Jacobsen m.fl. i  

 Skatteretten  

 2, 3. udgave, 2000, s. 569.
Ordlyden til selskabsskatteloven § 5, stk. 6, skal forstås  

 således, at delvist ophør af en erhvervsvirksomhed ikke kan indtræde ved en  

 ændring i udnyttelsen af et erhvervsmæssigt aktiv.
Delvist ophør foreligger  

 alene, når én af virksomhedens aktiviteter ophører.
Der er henvist til Jens  

 Olav Engholm Jacobsen, Selskabsskatteloven med kommentarer (1997), s. 166.  

 Forarbejderne til selskabsskatteloven § 5, stk. 6, viser, at det ikke har  

 været  

 hensigten at beskatte ved overgangen til ikke-skattepligtig virksomhed, jf.  

 FT  

 1966 / 67, 2. saml., tillæg A, sp. 2635. Der er endvidere henvist til TfS  

 2001.62.
Selv om der måtte være hjemmel til beskatning efter  

 selskabsskatteloven § 5, stk. 6, medfører sammenhængen med reglen i  

 selskabsskatteloven  

 § 1, stk. 1, nr. 6, og princippet om, at der skal beskattes efter den mindst  

 indgribende regel, jf.
UfR 1993.371 H, at beskatning først sker på det senere  

 afhændelsestidspunkt, jf. selskabsskatteloven § 1, stk. 1, nr. 6. Der er  

 henvist til TfS 2001.62.
Der foreligger bindende administrativ praksis for ikke at  

 beskatte efter ophørsbestemmelserne i en situation som den foreliggende, og  

 denne praksis kan kun ændres for fremtiden og formentlig kun ved lov.  

 Spørgsmålet om beskatning har tidligere været rejst af skattemyndighederne,  

 men  

 er afvist af skattedepartementet, jf.
TfS 1996.148. Den administrative  

 praksis  

 har endvidere betydning ved fortolkning af lovbestemmelsen.
Der er endvidere  

 henvist til TfS 1992.529, TfS 1995.707 og TfS 2001.62.
Reale grunde taler for ikke at anse overgangen af  

 beboelseslejligheder til medlemmer som delvist ophør af erhvervsvirksomhed.  

 At  

 anse denne overgang som skattepligtig indebærer således nogle problematiske  

 forskydninger i omsætningen mellem medlemmer og ikke-medlemmer.
Der opstår  

 endvidere nogle særlige problemer i relation til boliglovgivningens  

 bestemmelser om maksimalpriser.
 Til støtte for den subsidiære påstand gøres det gældende, at  

 andelsboligforeningens avance skal opgøres til 199.811 kr., hvorved den  

 selvangivne skattepligtige indkomst forhøjes til 280.070 kr.
I andelsboligforeningens opgørelse af afståelsessummen er der  

 taget udgangspunkt i den handelsværdi, der har dannet grundlag for  

 prisfastsættelsen af andelsbeviset, og ikke udelukkende i ejendommens  

 handelsværdi.  

 I andelsboligforeningens opgørelse er der i ejendommens handelsværdi på  

 tidspunktet for overgangen til ikke-erhvervsmæssig anvendelse således  

 foretaget  

 fradrag for hensættelser til senere vinduesudskiftning og andre større  

 arbejder  

 og nedslag i overensstemmelse med opgørelsen i årsregnskabet af andelskronen.  

 Fradraget for hensættelser til senere arbejder er begrundet med, at disse  

 hensættelser også er medgået ved beregning af andelsprisen for de nye  

 andelshavere efter andelsboligforeningsloven § 5, ligesom den dårlige  

 vedligeholdelse var medvirkende årsag til, at kommunen pr. 1. juli 1996  

 solgte  

 ejendommen 14 mio. kr. under den offentlige ejendomsvurdering.
Der er således  

 en konkret begrundelse for at lægge vægt på hensættelserne ved bedømmelse af  

 ejendommens værdi.
Nedslaget i overensstemmelse med opgørelsen i  

 årsregnskabet  

 af andelskronen er begrundet med, at andelskronen er afgørende for, hvilken  

 værdi ejendommen har for andelsboligforeningen, da andelsboligforeningen er  

 forpligtet til at lægge denne til grund ved fastsættelsen af afståelsessummen  

 for andele.
 Blandt de 7 solgte andele er 2  

    

 solgt inden den 31. oktober 1997, hvor andelskronen var fastsat til  

 2,70. De resterende 5  

    

 er solgt efter den  

 31. oktober 1997, hvor andelskronen ifølge generalforsamlingsbeslutning af  

 28.  

 oktober 1997 var forhøjet til 3,35. Beregningen af afståelsessummen er derfor  

 forskellig for disse to grupper andele.
 Ejendommens handelsværdi for andelene solgt før den 31. oktober  

 1997 (bolig nr. 48 og 14) som grundlag for opgørelse af andelspriserne er  

 herefter opgjort til  

    

 28.947.839 kr.
 Ejendommens handelsværdi for andelene solgt efter den 31.  

 oktober 1997 som grundlag for opgørelse af andelspriserne er opgjort til  

 30.248.089 kr.
Ved andelsboligforeningens opgørelse af afståelsessummen anses  

 det samlede areal, der er overgået fra erhvervsmæssig til ikke-erhvervsmæssig  

 anvendelse, for at udgøre 470 m  

  

 2  

  

 , og ikke 519 m  

  

 2  

  

 , som  

 anført af den kommunale skatteforvaltning.
Baggrunden for dette er, at bolig  

 nr. 94 på 49 m  

  

 2  

  

 er taget i brug til kontorformål og således ikke  

 anses for overgået til ikke-erhvervsmæssig anvendelse.
Som følge af, at et  

 mindre areal anses for overgået til ikke-erhvervsmæssig anvendelse, ændres  

 forholdstallet til fordeling af afståelsessummen og anskaffelsessummen til :
219.697 (470 m  

  

 2  

    

  

 x  

 467,44 kr.) 5.487.806 Dette forholdstal fordeles mellem andelene knyttet til bolig nr.  

 48 og 14 på den ene side og de øvrige 5 andele på den anden side.
 Det individuelle fradrag for dårlig vedligeholdelse i  

 andelsboligforeningens opgørelse af afståelsessummen, 10.000 kr., vedrører  

 andelene knyttet til bolig nr. 48, 159 og 51.
I den kommunale skatteforvaltnings opgørelse af afståelsessummen  

 er der foretaget tillæg af udgifterne i overdragelsesaftalen vedrørende  

 fornyelser af elinstallationer.
Andelsboligforeningen har gjort gældende, at  

 disse udgifter ikke skal medgå ved opgørelsen af afståelsessummen.
 Til støtte for den subsidiære påstand har andelsboligforeningen  

 gjort gældende, at anskaffelsessummen for de afståede andele skal opgøres til  

 986.951 kr.
 Opgørelsen af anskaffelsessummen afviger fra den af den  

 kommunale skatteforvaltning opgjorte ved, at der er anvendt et andet  

 forholdstal som følge af, at kun 470 m  

  

 2  

  

 anses for overgået til  

 ikke-erhvervsmæssig anvendelse.
 Endvidere er der for 1998 tillagt 15.065 kr., der er den på  

 grundlag af forholdstallet beregnede til de overdragne andele hørende dele af  

 en udgift på 376.272 kr. til elinstallationer (248.602 kr.) og lejeplads  

 (127.670 kr.).
 Avancen fremkommer herefter i andelsboligforeningens opgørelse  

 som følger:
Afståelsessum Anskaffelsessum Avance 1.186.762 kr.
 -986.951 kr.
 199.811 kr.
 Landsskatteretten skal  

 udtale:
 Det følger af selskabsskatteloven § 5, stk. 6, jf. stk. 4, at  

 foreninger m.v. omfattet af selskabsskatteloven § 1, stk. 1, nr. 6, som helt  

 eller delvis ophører med at drive erhvervsmæssig virksomhed, skattemæssigt  

 stilles som ved ophør af virksomhed og salg til handelsværdi af de aktiver og  

 passiver, der er i behold hos foreningen m.v. på tidspunktet for ophøret af  

 driften af den erhvervsmæssig virksomhed.
Af forarbejderne til den oprindelige affattelse af  

 selskabsskatteloven § 5, stk. 4, FT 1966/67, 2. samling, tillæg A, sp. 2635  

 f.,  

 fremgår det, at bestemmelsen tog sigte på at beskatte blandt andet  

 kapitalgevinster i overgangstilfælde, hvor senere beskatning på grund af  

 overgangen var udelukket.
Dette kunne ifølge forarbejderne være tilfældet,  

 hvis  

 en skattepligtig forening forud for en likvidation overgik til beskatning  

 efter  

 selskabsskatteloven § 1, stk. 1, nr. 6, for derefter uden øjeblikkelig  

 afståelse af formuegoderne at ophøre med at have erhvervsmæssig indkomst.  

 Selskabsskatteloven § 5, stk. 4, blev ændret ved lov nr. 374 af 18. maj 1994  

 til den nugældende affattelse ligesom selskabsskatteloven § 5, stk. 6, blev  

 indsat.
Det fremgår af forarbejderne til ændringen, FT 1993/94, tillæg A, sp.  

 804 f., at der ved omformuleringen ikke er tilsigtet en ændring i den indtil  

 da  

 gældende retsstilling, ifølge hvilken der skete ophørsbeskatning i de  

 tilfælde,  

 hvor en forening m.v. omfattet af selskabsskatteloven § 1, stk. 1, nr. 6,  

 ophørte helt eller delvis med at drive erhvervsmæssig virksomhed, men at  

 selskabsskatteloven § 5 blev ændret som følge af Højesterets dom i sagen UfR  

 1993.371, der bestemte, at overgang til beskatning efter selskabsskatteloven  

 §  

 1, stk. 1, nr. 6, ikke kunne anses som overgang til skattefri virksomhed.
Landsskatteretten finder ikke, at der ved ændret anvendelse af  

 flere lejligheder fra at være udlejet til ikke-medlemmer til at blive  

 benyttet  

 af et medlem på andelsbasis, uden at udlejning til andre ikke-medlemmer  

 herved  

 er ophørt, foreligger helt eller delvis ophør af erhvervsvirksomhed, jf.  

 selskabsskatteloven § 5, stk. 6. Endvidere findes de i forarbejderne til § 5,  

 stk. 4, angivne hensyn, som begrunder overgangsbeskatning på tidspunktet for  

 ophør af den af foreningen drevne erhvervsmæssige virksomhed, ikke at  

 foreligge  

 ved overgangen af enkelte lejligheder til ikke erhvervsmæssig anvendelse.  

 Således indeholder såvel selskabsskatteloven § 5, stk. 6, som § 1, stk. 1,  

 nr.  

 6, hjemmel til beskatning af andelsboligforeningens kapitalgevinster på et  

 senere tidspunkt i forbindelse med afståelse af formuegoder eller helt eller  

 delvis ophør af erhvervsmæssig virksomhed.
Andelsboligforeningens  

 skattepligtige indkomst nedsættes til det selvangivne beløb, hvilket er  

 tiltrådt af Told- og Skattestyrelsen.
