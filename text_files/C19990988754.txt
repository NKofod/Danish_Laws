NOA-Meddelelse om fortolkningsbidrag til § 11  

 i Arbejdsmarkedsstyrelsens bekendtgørelse nr 984 af 17. december 1998  

 om orlov til uddannelse I tilfælde, hvor der tidligere er forbrugt  

 orlovsperioder, skal Arbejdsformidlingen foretage en selvstændig  

 beregning af den resterende ret til uddannelsesorlov.
 Det fremgår af § 11, stk. 1, at en person  

 højst kan anvende orlov til uddannelse og orlov til sabbat i samlet 52  

 uger inden for en periode på 5 år.
 I de 52 uger, hvor en person kan anvende orlov til  

 uddannelse, indgår uger, hvor der er udbetalt orlovsydelse til  

 uddannelse, uddannelsesgodtgørelse og AMU-godtgørelse, jf. §  

 11, stk. 2.
Det er arbejdsløshedskassen, der foretager  

 opgørelsen af, hvor mange uger, der tidligere er forbrugt af  

 orlovsydelse til uddannelse, uddannelsesgodtgørelse og  

 AMU-godtgørelse.
Arbejdsløshedskassens beregning foretages  

 på baggrund af de seneste 5 år regnet fra den ansøgte  

 orlovs påbegyndelse.
 Ved de uger, der ligger mere end 4 år før  

 orlovens påbegyndelse, skal arbejdsløshedskassen oplyse, i  

 hvilke uger, der er udbetalt orlovsydelse til uddannelse,  

 uddannelsesgodtgørelse og AMU-godtgørelse, jf. § 11, stk.  

 3.
Arbejdsformidlingen skal på grundlag af  

 arbejdsløshedskassens opgørelse af tidligere forbrug af  

 orlovsperioder foretage en selvstændig beregning af den  

 orlovssøgendes resterende ret til uddannelsesorlov.
I beregningen  

 indgår tillige perioder/uger, hvor der er bevilget sabbatorlov, idet  

 det bemærkes, at perioder med orlovsydelse til sabbat ikke indgår  

 i arbejdsløshedskassens opgørelse.
5-års-perioden, inden for hvilken der kan  

 opnås i alt 52 ugers orlov, er "rullende", hvilket vil sige,  

 at perioden forskubber sig i takt med tiden.
Dette har betydning, hvis der er  

 afholdt orlovsperioder mere end 4 år før den ansøgte  

 orlovs påbegyndelse, idet der i Arbejdsformidlingens beregning af  

 retten til orlov i så fald skal tages højde for, hvornår  

 ugerne er placerede, jf. nedenfor under pkt. 2.
 1. Forbrug, der ligger inden for de sidste 4 år før den nu  

 ansøgte orlovs påbegyndelse.
 Hvis arbejdsløshedskassen på  

 ansøgningsskemaet oplyser, at der er forbrugt orlovsydelse til  

 uddannelse, uddannelsesgodtgørelse eller AMU-godtgørelse inden  

 for de sidste 4 år, kan Arbejdsformidlingen lægge det oplyste  

 antal uger til grund for beregningen.
 Arbejdsformidlingen skal i disse tilfælde  

 fratrække det oplyste antal uger fra de 52 uger, og der vil kunne  

 bevilges uddannelsesorlov for det antal uger, der fremkommer ved beregningen  

 med fradrag for eventuelle sabbatorlovsperioder.
 2. Forbrug, der ligger mere end 4 år før den nu  

 ansøgte orlovs påbegyndelse.
 I disse tilfælde har det betydning, hvor ugerne med  

 udbetalt orlovsydelse til uddannelse, uddannelsesgodtgørelse eller  

 AMU-godtgørelse er placerede.
Arbejdsformidlingens beregning foretages på baggrund  

 af de seneste 5 år regnet fra den ansøgte orlovs  

 sluttidspunkt.
Hvis nogle af de uger, som arbejdsløshedskassen har  

 oplyst, ligger forud for 5-års-perioden, indgår disse uger ikke i  

 Arbejdsformidlingens beregning af den resterende ret til  

 uddannelsesorlov.
 Beregningen af for hvor mange uger, der vil kunne bevilges  

 orlov, ser  således ud:
52 uger minus det antal uger, som  

 arbejdsløshedskassen har oplyst med fradrag for det antal uger, der  

 ligger forud for 5-års-perioden.
Der skal tillige foretages fradrag for  

 eventuelle sabbatorlovsperioder.
Eks.
En person har afholdt orlov til uddannelse i perioden  

 fra den 3. oktober 1994 til den 31. marts 1995, i alt 26 uger.
Der  

 søges på ny om orlov i perioden fra den 6. april 1999 til den 2.  

 april 2000, i alt 52 uger.
 Arbejdsløshedskassen oplyser på  

 ansøgningsskemaet, at orlovsansøgeren har forbrugt i alt 26  

 ugers orlov mere end 4 år før orlovens påbegyndelse.
Arbejdsformidlingens beregning tager udgangspunkt i den nu  

 ansøgte orlovs sluttidspunkt den 2. april 2000, hvorfra der regnes 5  

 år tilbage til den 2. april 1995. Da de uger, som  

 arbejdsløshedskassen har oplyst, ligger forud for 5-års-perioden  

 (som går fra den 2. april 1995 til den 2. april 2000), skal der ses  

 bort fra disse uger.
Arbejdsformidlingen vil således kunne bevilge 52  

 ugers orlov til den nu ansøgte orlovsperiode.
