Arbejdsformidlingskontorerne Hoslagt vedlægges kopi af skrivelse af 13. marts 1987 fra Direktoratet for  

 Erhvervsuddannelserne vedrørende fortolkning af, hvornår en uddannelsesaftale  

 er indgået i henhold til § 25, stk. 1 i AER-bekendtgørelse nr. 629 af 20.  

 december 1985 om tilskud fra Arbejdsgivernes Elevrefusion for opretholdelse  

 eller forøgelse af antallet af lære- og praktikpladser m.v. i perioden 1.  

 januar 1986 til 31. december 1987.
 Opmærksomheden henledes endvidere på skrivelsens sidste afsnit.
 Skrivelsen bedes indsat under EMU 9-2.
EMU cirkulære nr. 349/85 indsat under EMU 9-1 ophæves samtidigt.  

 Ophævelsen af nævnte cirkulære betyder, at uanset om en uddannelsesaftale  

 måtte blive indsendt til Arbejdsformidlingen efter at uddannelsesforholdet er  

 påbegyndt, så er uddannelsesaftalen indgået ved parternes (sidste) underskriftsdato.
 P.D.V.
 E.B.
Kirsten Larsen fuldmægtig Arbejdsdirektoratet Adelgade 13 1304 København K Foranlediget af forespørgsel fra arbejdsformidlingskontorerne skal  

 direktoratet herved anmode Arbejdsdirektoratet om at gøre  

 arbejdsformidlingskontorerne opmærksomme på, at tilskud for opretholdelse  

 eller forøgelse af antallet af lære- og praktikpladser efter lov om  

 Arbejdsgivernes Elevrefusion og Undervisningsministeriets bekendtgørelse nr.  

 629 af 20. december 1985, for så vidt betingelserne i øvrigt er opfyldt, kan  

 ydes for oprettelse af lære- og praktikpladser, når uddannelsesaftalen er  

 indgået, dvs underskrevet af begge parter senest den  31. december 1987, selv  

 om pladsen først tiltrædes efter den 31. december 1987.
 Ansøgning om tilskud skal være modtaget af arbejdsformidlingen senes den  

 31. marts 1988, uanset om pladsen først tiltrædes på et senere tidspunkt.
 Man skal indtrængende anmode om, at arbejdsgiverne af  

 arbejdsformidlingskontorerne i forbindelse med udlevering af formularer til  

 uddannelsesaftaler og i forbindelse med vejledning om indgåelse af  

 uddannelsesaftaler systematisk gøres opmærksomme på fristen, og på at retten  

 til tilskud bortfalder, hvis fristen ikke overholdes.
 P.D.V.
 E.B.
Merete Friberg fuldm.
