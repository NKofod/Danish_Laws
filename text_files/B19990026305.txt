Bekendtgørelse om økologiske  

 fødevarer1) I medfør af § 2, stk.1 og stk. 3-5, § 9 og § 12, stk. 2 i lov  

 nr.118 af 3. marts 1999, økologiloven, og efter bemyndigelse fra  

 ministeren for fødevarer, landbrug og fiskeri, fastsættes:
Anvendelsesområde § 1. Bekendtgørelsen fastsætter  

 bestemmelser om fødevarer af landbrugsoprindelse, der skal  

 markedsføres under henvisning til den økologiske  

 produktionsmetode og hovedsageligt består af animalske ingredienser,  

 jf. dog stk. 2. Bekendtgørelsen finder endvidere anvendelse på  

 dyr, der er leveret til slagtning.
 Stk. 2. Bekendtgørelsens bestemmelser om kontrol  

 og straf m.v. i §§ 9-10, § 11, stk. 1, § 12, § 15 og §§ 16-22 finder  

 ligeledes anvendelse på fødevarer af landbrugsoprindelse, der  

 skal markedsføres under henvisning til den økologiske  

 produktionsmetode og hovedsageligt består af vegetabilske ingredienser.  

 Udover de nævnte bestemmelser reguleres disse fødevarer af  

 Rådets forordning nr. 2092/91/EØF af 24. juni 1991 om  

 økologisk produktionsmetode for landbrugsprodukter og levnedsmidler  

 med senere ændringer, (økologiforordningen).
 Stk. 3. Tilberedte animalske økologiske  

 fødevarer kan indeholde vegetabilske ingredienser og fødevarer,  

 der overholder bestemmelserne i økologiforordningen.
Definitioner § 2. I bekendtgørelsen forstås ved  

 :
 1)	Henvisning til den økologiske produktionsmetode : Angivelser  

 af enhver art som lader køberen formode, at fødevarerne er  

 fremstillet i overensstemmelse med reglerne om økologiske  

 fødevarer fastsat i medfør af lov nr. 118 af 3. marts 1999,  

 økologiloven, samt økologiforordningen.
 2)	Ingredienser af landbrugsoprindelse : Produkter fra jordbrug,  

 husdyrbrug, fiskeri og produkter fremstillet heraf, medmindre disse produkter  

 betragtes som tilsætningsstoffer eller aromaer efter herom  

 gældende regler.
 3)	Mærkning: Angivelser, oplysninger, fabriks- eller  

 varemærker, billeder eller symboler, som er anført på  

 emballage, samt dokumenter, skilte eller etiketter af enhver art, der  

 ledsager eller henviser til fødevarer omfattet af § 1.
 4)	Markedsføring: Opbevaring eller udstilling med henblik  

 på salg, udbud til salg, levering eller enhver anden måde,  

 hvorved fødevarer bringes i handelen.
 5)	Tilberedning: Aktiviteter i forbindelse med slagtning,  

 forarbejdning, konservering, emballering, sortering af  

 ikke-færdigpakkede varer og ændringer i mærkning, der  

 henviser til den økologiske produktionsmetode.
 6)	Erhvervsdrivende: Fysisk eller juridisk person, som producerer,  

 tilbereder eller importerer fødevarer omfattet af § 1 med henblik  

 på markedsføring, eller som markedsfører disse  

 fødevarer.
Mærkning af animalske økologiske  

 fødevarer § 3. I mærkning eller reklame for  

 uforarbejdede animalske fødevarer må der henvises til den  

 økologiske produktionsmetode, såfremt fødevarerne er  

 produceret i overensstemmelse med de gældende regler for  

 økologisk produktionsmetode fastsat i medfør af  

 økologiloven eller fødevarerne er indført i henhold til  

 § 13 og § 14.
§ 4. I mærkning eller reklame for tilberedte  

 animalske fødevarer må der henvises til den økologiske  

 produktionsmetode i fødevarernes varebetegnelse,  

 såfremt 1)	minimum 95 % af ingredienserne af landbrugsoprindelse er  

 økologiske, 2)	alle øvrige ingredienser af landbrugsoprindelse er  

 anført i bilag 1, del C, jf. dog § 1, stk. 3, 3)	alle ingredienser af ikke-landbrugsmæssig oprindelse er  

 anført i bilag 1, del A, jf. dog § 1, stk. 3, 4)	der ved forarbejdningen af fødevarer eller ingredienser heri,  

 der er af landbrugsoprindelse, jf. nr. 1, kun er anvendt produkter, som er  

 anført i bilag 1, del B, jf. dog § 1, stk.3, 5)	der ikke er anvendt ioniserende stråling, og 6)	de pågældende fødevarer er tilberedt eller  

 importeret af en erhvervsdrivende, der er underlagt den i § 9 nævnte  

 kontrol.
 Stk. 2. Angivelsen vedrørende økologisk  

 produktionsmetode skal være ledsaget af en henvisning til de  

 pågældende ingredienser af landbrugsoprindelse, medmindre  

 ingredienslisten indeholder en sådan tydelig henvisning.
§ 5. I mærkning eller reklame for tilberedte  

 animalske fødevarer må der henvises til den økologiske  

 produktionsmetode i ingredienslisten, såfremt 1)	minimum 70 % af ingredienserne af landbrugsoprindelse er  

 økologiske, 2)	fødevarerne opfylder kravene i § 4, nr. 2-6, 3)	henvisningen i ingredienslisten sker i forbindelse med de  

 ingredienser af landbrugsoprindelse, der er økologiske, og er trykt i  

 samme farve, størrelse og med samme typer som de øvrige  

 angivelser i ingredienslisten, og 4)	der yderligere anføres en henvisning i en særskilt  

 deklaration, jf. stk. 2.
Stk. 2. Den særkilte deklaration skal anbringes i  

 samme synsfelt som varebetegnelsen og indeholde oplysning om, hvor stor en  

 procentdel af ingredienserne, der er økologiske.
Deklarationen skal  

 være trykt i en farve, størrelse og med typer, som ikke er mere  

 iøjnefaldende end produktets varebetegnelse.
Deklarationen skal  

 formuleres på følgende måde : " X % af ingredienserne  

 af landbrugsoprindelse er fremstillet efter reglerne for økologisk  

 produktionsmetode ".
 § 6. Animalske økologiske fødevarer  

 og ingredienser, som indgår heri, må hverken bestå af,  

 indeholde eller være fremstillet af genetisk modificerede organismer.  

 Tilsætningsstoffer, herunder tekniske hjælpestoffer, der anvendes  

 i animalske økologiske fødevarer, må ikke være  

 fremstillet ved hjælp af genetisk modificerede organismer.
 § 7. Animalske økologiske fødevarer  

 må ikke indeholde samme ingrediens på henholdsvis  

 økologisk og ikke-økologisk form.
 § 8. Veterinær- og  

 Fødevaredirektoratet indhenter ved ændring af de i bilag 1  

 anførte lister over tilladte ingredienser og stoffer udtalelse fra  

 relevante landsomfattende erhvervs- og forbrugerorganisationer samt Det  

 Økologiske Fødevareråd.
Anmeldelse og kontrol af vegetabilske / animalske  

 økologiske fødevarer § 9. Aktiviteter skal anmeldes til den myndighed,  

 der i henhold til fødevarelovgivningen i øvrigt kontrollererer  

 den erhvervsdrivende, og denne bekendtgørelses bestemmelser om kontrol  

 og markedsføring, herunder bilag 2, skal overholdes, såfremt  

 erhvervsdrivende, 1)	tilbereder økologiske fødevarer, 2)	markedsfører eller opbevarer økologiske  

 fødevarer engros, 3)	importerer økologiske fødevarer fra tredjelande,  

 eller 4)	indfører animalske økologiske fødevarer fra  

 øvrige EU-lande.
 Stk. 2. Erhvervsdrivende, der markedsfører eller  

 opbevarer økologiske fødevarer engros, skal alene overholde  

 bilag 2, punkt 1 og 2, såfremt der er tale om færdigpakkede  

 fødevarer, som ikke skal tilberedes yderligere.
 Stk. 3. Den i stk. 1 omtalte anmeldelses- og  

 kontrolordning omfatter ikke detailvirksomheder, som kun foretager simpel  

 tilberedning ved markedsføring af økologiske fødevarer.  

 Det er en betingelse herfor, at tilberedning sker i kundens påsyn,  

 eller fødevarerne stadig herefter er mærket tydeligt og  

 uudsletteligt som økologiske.
 Stk. 4. Veterinær- og Fødevaredirektoratet  

 kan bestemme, at erhvervsdrivende, der formidler markedsføring af  

 økologiske fødevarer skal overholde bilag 2, punkt 1 og 2,  

 når dette er nødvendigt for at gennemføre en effektiv  

 kontrol i henhold til denne bekendtgørelse.
§ 10. Ved iværksættelse af kontrollen  

 efter § 9, skal den myndighed, der i henhold til den øvrige  

 fødevarelovgivning registrerer, godkender eller autoriserer den  

 erhvervsdrivende, udarbejde en økologirapport.
I  

 økologirapporten fastsættes konkrete vilkår for de  

 kontrollerede aktiviteter, og økologirapporten skal indeholde en  

 beskrivelse af aktiviteterne og de anlæg, som benyttes hertil.
Stk. 2. De kontrollerede aktiviteter kan ikke  

 påbegyndes før endelig økologirapport er meddelt den  

 erhvervsdrivende.
Ved ophør af aktiviteterne bortfalder  

 økologirapporten.
Ophør skal derfor straks meddeles  

 myndigheden, hvortil anmeldelse er sket, jf. stk.1. Såfremt  

 aktiviteterne ikke er udført i et år, kan  

 økologirapporten tilbagekaldes.
 § 11. Mærkning af vegetabilske  

 økologiske fødevarer skal indeholde kodenummer på den  

 kontrolmyndighed, som den erhvervsdrivende, der udfører den sidste del  

 af tilberedningsprocessen, er underlagt, jf. bilag 3.
Stk. 2. Mærkning af animalske økologiske  

 fødevarer kan indeholde kodenummer.
I så fald skal det  

 være nummeret på den kontrolmyndighed, som den erhvervsdrivende,  

 der udfører den sidste del af tilberedningsprocessen, er underlagt,  

 jf. bilag 3.
 § 12. Økologiske fødevarer, som  

 tilberedes af erhvervsdrivende, der er underlagt den i § 9 omhandlede  

 kontrol, kan mærkes med økologikontrolmærke  

 (Ø-mærket) i overensstemmelse med retningslinjerne fastsat i  

 bilag 4.
 Stk. 2. Ved anvendelse af  

 økologikontrolmærket på animalske økologiske  

 fødevarer skal betingelserne anført i § 3 eller § 4, være  

 opfyldt.
 Stk. 3. Ved anvendelse af  

 økologikontrolmærket på vegetabilske økologiske  

 fødevarer reguleret af økologiforordningen, skal forordningens  

 art. 5, stk.1 eller 3 være opfyldt.
Stk. 4. Ved anvendelse af  

 økologikontrolmærket på indførte animalske  

 fødevarer samt animalske fødevarer, der indholder  

 indførte ingredienser af animalsk oprindelse, skal fødevarerne  

 eller ingredienserne heri være produceret under betingelser, der svarer  

 til de danske regler om økologisk produktionsmetode.
Er  

 fødevarerne eller ingredienserne tilberedt, skal dette være i  

 overensstemmelse med de i denne bekendtgørelse fastsatte  

 betingelser.
 Stk. 5. Autoriserede økologiske jordbrugsbedrifter  

 kan ved markedsføring af egne økologiske fødevarer  

 direkte fra egen bedrift anvende økologikontrolmærket.
Indførsel fra EU-lande og tredjelande § 13. Animalske økologiske  

 fødevarer, indført fra et andet EU-land, må  

 markedsføres med henvisning til den økologiske  

 produktionsmetode, hvis fødevarerne lovligt kan markedsføres  

 med denne henvisning i det pågældende land.
 Stk. 2. Såfremt fødevarer omfattet af stk. 1  

 er frembragt efter regler, der afviger fra de i medfør af  

 økologiloven fastsatte regler om økologisk produktionsmetode og  

 nærværende bekendtgørelse, skal afvigelserne angives i  

 mærkningen, såfremt udeladelse af sådanne angivelser kan  

 give anledning til vildledning.
 Stk. 3. Ved markedsføringen af fødevarer  

 omfattet af stk.1, der indføres som færdigpakkede, skal det  

 fremgå af mærkningen, hvilken kontrolinstans fødevarerne  

 har været underlagt ved den sidste del af tilberedningsprocessen.
 § 14. Animalske økologiske  

 fødevarer, importeret fra et tredjeland, må markedsføres  

 med henvisning til den økologiske produktionsmetode, såfremt den  

 erhvervsdrivende inden import har indhentet tilladelse hertil fra  

 Veterinær- og Fødevaredirektoratet.
 Stk. 2. Den i stk. 1 omhandlede tilladelse kan kun  

 meddeles, såfremt det dokumenteres, at fødevarerne er produceret  

 og kontrolleret efter regler, der svarer til de i medfør af  

 økologiloven fastsatte regler om økologisk produktionsmetode.  

 Er fødevarerne eller ingredienserne tilberedt, skal det dokumenteres,  

 at dette er sket i overensstemmelse med de i denne bekendtgørelse  

 fastsatte betingelser.
 Stk. 3. Fødevarerne skal ved import ledsages af en  

 underskrevet kontrolattest fra et i tilladelsen anerkendt kontrolorgan i det  

 pågældende land.
 § 15. Den i henhold til  

 økologiforordningens art. 11, stk. 6 krævede tilladelse til  

 import af vegetabilske økologiske fødevarer, jf. § 1, stk. 2,  

 fra et ikke EU-godkendt tredjeland meddeles af Veterinær- og  

 Fødevaredirektoratet.
Kontrolmyndighederne § 16. Myndigheden, der i henhold til  

 fødevarelovgivningen i øvrigt kontrollerer den  

 erhvervsdrivende, fører kontrol med overholdelse af  

 økologiforordningen og denne bekendtgørelse.
 Stk. 2. Kontrolmyndigheden i henhold til stk. 1, samt  

 Veterinær- og Fødevaredirektoratet har til enhver tid mod  

 behørig legitimation og uden retskendelse adgang til lokaler,  

 regnskab, forretningsbøger, m.m, herunder også materiale, der  

 opbevares i elektronisk form, hos erhvervsdrivende underlagt kontrol, jf. §  

 9. Politiet yder om nødvendigt bistand hertil.
 Stk. 3. Erhvervsdrivende underlagt kontrol efter § 9,  

 skal efter anmodning fra kontrolmyndigheden eller Veterinær- og  

 Fødevaredirektoratet give alle oplysninger, herunder om  

 økonomiske og regnskabsmæssige forhold, som har betydning for  

 kontrollens gennemførelse, samt vederlagsfrit yde fornøden  

 bistand ved kontrol, prøvetagning, kopiering og udlevering af  

 skriftligt materiale og udskrift af elektroniske data.
 § 17. Erhvervsdrivende, der ikke er underlagt  

 kontrol, jf. § 9, skal på kontrolmyndighedens eller Veterinær- og  

 Fødevaredirektoratets forlangende udlevere dokumentation om køb  

 og salg af såvel økologiske som konventionelle fødevarer  

 til og fra erhvervsdrivende underlagt kontrol i henhold til § 9.
 § 18. Kontrolmyndigheden og Veterinær- og  

 Fødevaredirektoratet kan udstede de nødvendige forbud og  

 påbud for at sikre overholdelse af bekendtgørelsen og  

 økologiforordningen samt vilkår fastsat i medfør heraf.
 Stk. 2. Det kan herunder i en periode, der ikke kan  

 overstige 5 år, forbydes erhvervsdrivende at markedsføre  

 fødevarer under henvisning til, at de er produceret i henhold til den  

 økologiske produktionsmetode, hvis den erhvervsdrivende har gjort sig  

 skyldig i grov eller oftere gentagen overtrædelse af  

 økologiforordningen eller denne bekendtgørelse.
§ 19. Afgørelser truffet af en  

 kontrolmyndighed i henhold til denne bekendtgørelse kan inden for en  

 frist af 4 uger påklages til Veterinær- og  

 Fødevaredirektoratet.
Klage indgives til den myndighed, som har  

 truffet afgørelse.
Direktoratets afgørelse er endelig.
§ 20. Afgørelser truffet af  

 Veterinær- og Fødevaredirektoratet som første instans kan  

 inden for en frist af 4 uger påklages til ministeren for  

 fødevarer, landbrug og fiskeri.
Klage indgives til Veterinær- og  

 Fødevaredirektoratet.
Straffebestemmelser § 21. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder §§ 3-7, § 9, stk. 1, § 10, stk. 2, § 11 og §§  

 12-15, bilag 2, 2)	overtræder et vilkår fastsat i den i § 10 nævnte  

 økologirapport, 3)	undlader at give oplysninger efter § 16, stk. 2 og 3, og § 17, 4)	undlader at yde bistand efter § 16, stk. 2 og 3, og § 17 5)	undlader at efterkomme et forbud eller påbud udstedt i  

 medfør af § 18, 6)	overtræder økologiforordningen art. 5-6, art. 7, stk.  

 1, art. 8, stk. 1 og 2, art. 10 og art. 11.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 3. Skønnes en overtrædelse ikke at  

 ville medføre højere straf end bøde, kan ministeren for  

 fødevarer, landbrug og fiskeri tilkendegive, at sagen kan  

 afgøres uden retslig forfølgning.
Det er en betingelse herfor,  

 at den, der har begået overtrædelsen, erkender sin skyld og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
 Stk. 4. For den i stk. 2 nævnte tilkendegivelse  

 finder bestemmelserne i retsplejelovens § 931, stk. 2 og 3, tilsvarende  

 anvendelse.
Ikrafttrædelses- og overgangsbestemmelser § 22. Bekendtgørelsen træder i kraft  

 den 15. maj 1999.
 Stk. 2. Uanset stk. 1 træder §§ 3-7, §§ 13 -15,  

 bilag 1 og bilag 2, punkt 5 først i kraft den 1. oktober 1999.
 Stk. 3. Uanset stk. 1 iværksættes kontrol af  

 erhvervsdrivende, som opbevarer eller markedsfører økologiske  

 fødevarer engros, jf. § 9, stk. 1, nr. 2, først fra den 1. maj  

 2000.
 Stk. 4. Bekendtgørelse nr. 753 af 2. september  

 1992 om betingelserne for markedsføring af økologiske  

 levnedsmidler ophæves.
 Stk. 5. Uanset stk. 4 finder §§ 4-6, § 8 samt bilag 1-3 i  

 bekendtgørelsen nævnt i stk. 4 fortsat anvendelse indtil den 1.  

 oktober 1999.
Stk. 6. Fødevarer, der ved bekendtgørelsens  

 ikrafttræden lovligt er bragt i omsætning, men ikke opfylder  

 bestemmelserne i bekendtgørelsen kan markedsføres med  

 henvisning til den økologiske produktionsmetode indtil  

 datomærkningens udløb.
Fødevarer uden datomærkning  

 kan markedsføres indtil den 1. maj 2000.
Veterinær- og Fødevaredirektoratet, den 3.  

 maj 1999 Ole Kopp Christensen /Marianne Treumer Andersen Bilag 1 Omhandler kun animalske økologiske  

 fødevarer A.
Tilladte ingredienser, der ikke er af landbrugsoprindelse, jf. § 4,  

 nr. 3 Tilsætningsstoffer2 :
E 270 Mælkesyre E 290 Carbondioxid E 325 Natriumlactat E 330 Citronsyre E 331 Natriumcitrat E 406 Agar E 407 Carrageenan E 410 Johannesbrødkernemel E 412 Guargummi E 440 (i) Pectin E 941 Nitrogen E 948 Oxygen Øvrige ingredienser:
Vand Salt (med natriumchlorid eller kaliumchlorid som basisstoffer) Mikroorganismepræparater (bakteriekulturer og skimmel- og  

 gærsvampe)2 Mineraler (herunder sporelementer), vitaminer, aminosyrer og  

 andre nitrogenforbindelser er kun tilladt, såfremt der foreligger et  

 lovmæssigt krav om at anvende dem i de pågældende  

 fødevarer.
B.
Produkter, som må anvendes ved forarbejdning af  

 økologisk fremstillede ingredienser af landbrugsoprindelse, jf. § 4,  

 nr. 4 Vand Salt (natriumchlorid) Mikroorganismepræparater (bakteriekulturer og skimmel- og  

 gærsvampe) og enzymer2 C.
Tilladte ikke-økologiske ingredienser af  

 landbrugsoprindelse, jf. § 4, nr. 2 Fisk og fiskevarer Gelatine Glucose Honning Krydderier og krydderurter samt ekstrakter herfra Naturtarme Bilag 2 Omhandler både vegetabilske og animalske  

 økologiske fødevarer Forholdsregler for erhvervsdrivende underlagt kontrol, jf. § 9 1. Regnskab Erhvervsdrivende underlagt kontrol skal føre regnskab på en  

 måde, der sikrer de økologiske fødevarers sporbarhed og  

 gør det muligt for kontrolmyndigheden at konstatere :
 -	Oprindelse, art og mængde af økologiske  

 fødevarer, som den erhvervsdrivende har modtaget.
-	Art og mængde af økologiske fødevarer, som den  

 erhvervsdrivende har leveret samt modtager af disse.
Kravet om oplysning om  

 modtager kan fraviges ved direkte overdragelse til den endelige  

 forbruger.
 -	Øvrige oplysninger kontrolmyndigheden kræver for at  

 kunne udføre en hensigtsmæssig kontrol - eksempelvis oplysninger  

 om indkøb af konventionelle fødevarer.
 Ajourført regnskab skal til enhver tid være  

 tilgængeligt, og data kunne dokumenteres over for kontrolmyndigheden.  

 Regnskabets originale dokumenter skal opbevares i minimum 5 år.
2. Dokumentationskrav for modtagne økologiske  

 fødevarer 2.1. Dokumentation vedrørende partiet Ved levering af økologiske fødevarer, skal  

 der medfølge et originalt dokument udstedt af leverandøren.  

 Dokumentet skal indeholde følgende oplysninger :
 -	Navn og adresse på leverandøren.
 -	Autorisationsnummer (ved bedrifter autoriseret i henhold til regler  

 om økologisk produktionsmetode fastsat i medfør af  

 økologiloven).
 -	Oplysninger der gør det muligt at identificere partiet.
 -	Oplysninger om partiet - herunder mængde og art.
 -	Angivelse af den økologiske oprindelse i overensstemmelse med  

 reglerne i økologiforordningen samt denne bekendtgørelse.
 -	Leveringsdato.
2.2. Dokumentation vedrørende leverandøren af  

 ikke-færdigpakkede økologiske fødevarer Den erhvervsdrivende skal kunne dokumentere, at  

 leverandøren er omfattet af de foreskrevne kontrolordninger.
Inden  

 leverancen påbegyndes, samt herefter mindst én gang  

 årligt, skal der indhentes en bekræftelse på, at  

 leverandøren er underlagt denne kontrol.
Bekræftelsen skal være udstedt af en  

 kontrolinstans, jf. §§ 13, 14 og 16 eller en kontrolinstans godkendt i  

 henhold til økologiforordningen.
Bekræftelsen kan være en  

 særlig erklæring, en kopi af seneste inspektions- eller  

 avlskontrolrapport.
 Undtagelsesvist kan der indtil 1. maj 2000, eller  

 såfremt der er tale om levering fra en grossist med adresse i et andet  

 EU-land, som ikke er underlagt kontrol, sikres dokumentation fra den  

 erhvervsdrivende, som senest har været underlagt økologikontrol.  

 Denne dokumentation skal ligeledes være udstedt af en af  

 ovennævnte kontrolinstanser.
3. Adskillelse fra ikke-økologiske fødevarer Tilbereder eller opbevarer den erhvervsdrivende også  

 ikke-økologiske fødevarer, skal det sikres, at de  

 økologiske fødevarer kan identificeres, og at sammenblanding  

 med øvrige fødevarer kan undgås.
Den erhvervsdrivende skal opbevare økologiske  

 fødevarer særskilt, og tilberedning af disse skal ske adskilt  

 fra tilsvarende tilberedning af konventionelle fødevarer.
Hvis de  

 kontrolomfattede aktiviteter ikke udføres jævnligt, skal  

 kontrolmyndigheden på forhånd inden en i økologirapporten  

 fastsat frist underrettes om disse.
4. Transport Den erhvervsdrivende skal sikre, at økologiske fødevarer  

 transporteres i emballage eller containere, der er lukket på en  

 sådan måde, at indholdet ikke kan skiftes ud.
 Emballage og containere skal foruden eventuelle andre  

 foreskrevne angivelser mærkes med :
 -	Navn og adresse på den virksomhed, der er ansvarlig for  

 fødevarernes tilberedning, eller hvis der er anført en anden  

 sælger - en erklæring som giver den modtagende virksomhed og  

 kontrolmyndighederne mulighed for klart at fastslå, hvem der er  

 ansvarlig for fødevarernes tilberedning.
 -	Navnet på de pågældende fødevarer samt  

 henvisning til den økologiske produktionsmetode i overensstemmelse med  

 mærkningsreglerne i økologiforordningen samt denne  

 bekendtgørelse.
Ved modtagelse af økologiske fødevarer eller  

 slagtedyr skal den erhvervsdrivende kontrollere lukning af emballage eller  

 containere, hvor lukning er påkrævet, og kontrollere  

 tilstedeværelsen af de ovennævnte angivelser.
Resultatet af denne  

 kontrol skal udtrykkeligt angives i regnskabet.
 Ved transport mellem primærproducent og  

 erhvervsdrivende, der begge er underlagt kontrol, behøver emballage og  

 containere dog ikke at være lukket, såfremt fødevarerne  

 ledsages af et dokument, der indeholder de ovennævnte angivelser.
 Økologisk mælk kan leveres i tankvogne,  

 såfremt det er sikret, at der ikke sker sammenblanding med anden  

 mælk.
 Såfremt der opstår tvivl om, hvorvidt de  

 pågældende fødevarer stammer fra en erhvervsdrivende, der  

 er underlagt kontrol, må fødevarerne først  

 markedsføres, forarbejdes eller emballeres, når denne tvivl er  

 fjernet - medmindre de pågældende fødevarer  

 markedsføres uden henvisning til den økologiske  

 produktionsmetode.
5. Kontrolforanstaltninger og forholdsregler for import af  

 økologiske fødevarer fra tredjelande samt indførsel af  

 animalske økologiske fødevarer fra EU-lande, jf. §§ 13 - 15 Ved import af økologiske fødevarer fra tredjelande samt  

 indførsel af animalske økologiske fødevarer fra  

 øvrige EU-lande skal den erhvervsdrivende overholde de ovenfor  

 anførte vilkår.
Herudover gælder :
5.1. Underretning ved import fra tredjelande Importøren skal underrette kontrolmyndigheden om  

 alle sendinger, der importeres fra et tredjeland til Danmark.
5.2. Regnskab Regnskab skal føres i overensstemmelse med de under  

 pkt. 1 angivne retningslinjer.
Herudover skal den erhvervsdrivende på  

 kontrolmyndighedens anmodning angive de nærmere omstændigheder  

 vedrørende transporten fra eksportøren i tredjelandet til  

 importørens erhvervslokaler eller opbevaringsanlæg samt de  

 nærmere omstændigheder vedrørende transporten fra  

 importørens erhvervslokaler eller opbevaringsanlæg til  

 modtagerne.
5.3. Adskillelse fra ikke-økologiske fødevarer Såfremt indførte økologiske  

 fødevarer opbevares i anlæg, hvor også konventionelle  

 fødevarer opbevares, skal de holdes adskilt fra øvrige  

 landbrugsprodukter og fødevarer.
Det skal sikres, at de  

 økologiske partier kan identificeres, og at sammenblanding med  

 øvrige ikke-økologiske fødevarer undgås.
5.4. Transport fra tredjelande Økologiske fødevarer må kun importeres  

 fra et tredjeland i emballage eller containere, der er lukket på en  

 sådan måde, at indholdet ikke kan skiftes ud.
Emballage eller  

 containere skal være forsynet med en eksportøridentifikation,  

 samt mærker og numre, der gør det muligt at fastslå  

 overensstemmelser mellem parti og kontrolattest.
Ved modtagelse af partiet skal den erhvervsdrivende  

 kontrollere, at emballage eller containere er lukket på rette  

 måde, og at partiet er identisk med det parti, der er angivet i  

 kontrolattesten omhandlet i økologiforordningens art. 11, stk. 1,  

 litra b) eller en lignende attest.
Resultatet af denne kontrol skal  

 udtrykkeligt angives i regnskabet.
 Såfremt der opstår tvivl om, hvorvidt de  

 pågældende fødevarer opfylder betingelserne i §§ 13 - 15 i  

 denne bekendtgørelse eller art. 11 i økologiforordningen,  

 må disse fødevarer først markedsføres, når  

 denne tvivl er fjernet - medmindre de pågældende fødevarer  

 markedsføres uden angivelser, der henviser til den økologiske  

 produktionsmetode.
 Økologiske fødevarer må kun  

 transporteres til andre erhvervsdrivende - herunder engros- og  

 detailvirksomheder i emballage eller containere, der er lukket på en  

 måde, så indholdet ikke kan skiftes ud.
 Emballage og containere skal foruden eventuelle andre  

 foreskrevne angivelser mærkes med :
 -	Navn og adresse på importøren af fødevarerne  

 eller en erklæring, som giver den modtagende enhed og  

 kontrolmyndigheden mulighed for klart at fastslå, hvem der har  

 importeret fødevarerne.
 -	Navnet på de pågældende fødevarer samt  

 henvisning til den økologiske produktionsmetode i overensstemmelse med  

 mærkningsreglerne i økologiforordningen samt denne  

 bekendtgørelse.
Bilag 3 Fortegnelse over kodenumre på kontrolmyndigheder, jf.  

 § 11 Levnedsmiddelkontrolenhed, by Kode nr.
København DK-Ø-01 Frederiksberg DK-Ø-02 Skovlunde DK-Ø-03 Glostrup DK-Ø-04 Frederikssund DK-Ø-06 Helsingør DK-Ø-07 Hillerød DK-Ø-08 Køge DK-Ø-09 Holbæk DK-Ø-11 Ringsted DK-Ø-12 Slagelse DK-Ø-13 Næstved DK-Ø-15 Nykøbing F.
DK-Ø-16 Rønne DK-Ø-18 Odense DK-Ø-20 Svendborg DK-Ø-21 Haderslev DK-Ø-22 Åbenrå DK-Ø-25 Esbjerg DK-Ø-26 Ribe DK-Ø-27 Varde DK-Ø-28 Fredericia DK-Ø-29 Horsens DK-Ø-30 Vejle DK-Ø-31 Herning DK-Ø-32 Randers DK-Ø-35 Århus DK-Ø-37 Thisted DK-Ø-39 Viborg DK-Ø-40 Frederikshavn DK-Ø-41 Hjørring DK-Ø-42 Aalborg DK-Ø-43 Statslige kontrolmyndigheder Plantedirektoratet DK-Ø-50 Veterinær- og Fødevaredirektoratet DK-Ø-60 Bilag 4 Omhandler både vegetabilske og animalske  

 fødevarer Økologikontrolmærket, jf. § 12 Økologikontrolmærket skal  

 påføres af den erhvervsdrivende, som tilbereder  

 fødevarerne under kontrol.
Ved detailforhandling af  

 færdigpakkede økologiske fødevarer kan detailleddet dog  

 anvende økologikontrolmærket i skiltning og reklame.
Økologikontrolmærket skal være 1)	rødt i nuancer svarende til pantone 032 C eller tilsvarende  

 sammentryk af 100 % gul og 100 % magenta i firfarvetryk, eller 2)	sort.
 Mærket skal gengives på hvid eller lys baggrund med indbyrdes  

 afstande, placeringer og proportioner som her angivet :
 På farvede flader eller foto gengives  

 økologikontrolmærket i hvidt rektangel med rundede  

 hjørner, som her angivet :
 Ø med krone kan dog anvendes uden tekst på æg eller  

 ostevoks eller som et særligt kødstempel.
Kødstemplet kan anvendes på slagtekroppe samt  

 organer af økologisk opdrættede dyr i umiddelbar tilslutning til  

 de påbudte sundhedsmærker.
Ved anvendelse af stemplet, skal de  

 generelle regler om farvestoffer i forbindelse med stempling af kød,  

 overholdes.
 1)   

  Bekendtgørelsen indeholder bestemmelser, der supplerer Rådets  

 forordning nr. 2092/91/EØF af 24. juni 1991, EFT 1991 L 198, s.1 og er  

 notificeret i overensstemmelse med Europa- Parlamentets og Rådets  

 direktiv nr. 98/34/EF, EF-Tidende 1998 L 204 s. 37, om en  

 informationsprocedure med hensyn til tekniske standarder og forskrifter.
