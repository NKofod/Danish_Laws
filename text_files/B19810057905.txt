 I henhold til § 15, stk. 2, i lov om et hovedstadsråd, jfr.  

 lovbekendtgørelse nr. 204 af 7. maj 1981, fastsættes:
 § 1.  Hovedstadsrådets støtte til hovedstadsområdets  

 kommuner og amtskommuner til fremme af regionplanlægningens virkeliggørelse i  

 hovedstadsområdet ydes normalt i form af lån.
 Stk. 2.  Hovedstadsrådet kan kun med  

 indenrigministeriets samtykke yde mere end 25 pct. af den samlede støtte i et  

 regnskabsår i form af tilskud.
 Stk. 3.  Støtte i form af tilskud ydes fortrinsvis til  

 formål, der efter hovedstadsrådets skøn er til nytte for befolkningen i et  

 væsentligt større område end den kommune eller amtskommune, der vil afholde  

 udgiften.
Stk. 4.  Hovedstadsrådet kan give tilsagn om støtte  

 udover det kommende regnskabsår.
Rådet kan dog ikke for noget fremtidigt  

 regnskabsår give støttetilsagn, hvorved der sammenlagt med tidligere  

 støttetilsagn for regnskabsåret i alt disponeres over et beløb, der  

 overstiger halvdelen af det støttebeløb, som på hovedstadsrådets årsbudget i  

 det regnskabsår, hvori tilsagnet afgives, er afsat til de i lovens § 15, stk.  

 1, omhandlede formål.
 § 2.  Støtten ydes på grundlag af konkrete ansøgninger  

 fra kommunalbestyrelserne og amtsrådene.
 Stk. 2.  Hovedstadsrådet fastsætter en frist for  

 indsendelse af ansøgninger om støtte for det enkelte regnskabsår.
 Stk. 3.  Hovedstadsrådet kan foreskrive, at bestemte  

 oplysninger skal ledsage en ansøgning om støtte.
 § 3.  Hovedstadsrådet underretter senest 3 uger før  

 udløbet af fristen for vedtagelsen af de kommunale årsbudgetter  

 kommunalbestyrelserne og amtsrådene om sin beslutning vedrørende de rettidigt  

 indsendte ansøgninger om støtte for det pågældende regnskabsår.  

 Hovedstadsrådet kan knytte betingelser til tilsagn om støtte, herunder  

 betingelser vedrørende tidsfølgen for afholdelse af vedkommende udgifter.
 Stk. 2.  Hovedstadsrådet kan efter det nævnte tidspunkt  

 beslutte at yde støtte, såfremt der foreligger støttebehov, hvis opfyldelse i  

 det løbende eller kommende regnskabsår efter hovedstadsrådets skøn er af  

 betydning for virkeliggørelsen af regionplanlægningen.
 § 4.  Lån udbetales kontant til pari.
Stk. 2.  Lån forrentes med en fast rente, der er 2 pct.  

 højere end den af Danmarks Nationalbank fastsatte diskonto på tidspunktet for  

 lånets stiftelse.
Hovedstadsrådet kan bevilge rentefrihed i indtil 5 år, hvor  

 forholdene taler herfor.
 Stk. 3.  Med de i stk. 4 nævnte undtagelser følger  

 lånevilkårene i øvrigt de almindelige bestemmelser om kommunernes lånevilkår,  

 som fastsættes af indenrigsministeren i medfør af § 55 i lov om kommunernes  

 styrelse.
Stk. 4.  Hovedstadsrådet kan bestemme, at nedbringelsen  

 af lån ikke skal påbegyndes før indtil 8 år efter lånets udbetaling.
Lån til  

 arealerhvervelser skal dog mindst afdrages i takt med indbetalingen af  

 salgssummen ved afhændelse af arealerne.
 § 5.  Denne bekendtgørelse træder i kraft den 1.  

 januar 1982.
 Stk. 2.  Samtidig ophæves bekendtgørelse nr. 201 af 26.  

 marts 1974 om hovedstadsfonden.
 Stk. 3.  Ved lån, der stiftes fra og med den 1. januar  

 1982, fastsættes vilkårene i overensstemmelse med bestemmelserne i § 4,  

 uanset om tilsagn om lån er afgivet på et tidligere tidspunkt.
