Nr LSF 270 Forslag til Lov om ændring af lov om social bistand og lov om dagpenge ved  

 sygdom eller fødsel (Regler om fleksjob m.v.) Fremsat af socialministeren (Karen Jespersen) den 14. maj 1997 Vedtaget ved tredjebehandling den 30. maj 1997 Lov nr. 459 af 10/06/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 327 af 14. maj 1997, foretages følgende  

 ændringer:
 1. § 43, stk. 9, ophæves.
 Stk. 10 og 11 bliver herefter stk. 9 og 10.
 2. § 43, stk. 10 , der bliver stk. 9, affattes således:
»Stk. 9. Der kan ydes hjælp til iværksættelse af selvstændig  

 virksomhed, herunder anskaffelse af et motorkøretøj, der indgår som  

 sædvanligt led i den pågældende virksomhed.
Hjælpen kan ydes, hvis det er af  

 afgørende betydning for en person med nedsat erhvervsevne og hjælpen skønnes  

 rimelig i forhold til den pågældendes økonomiske situation.« 3. I § 43, stk. 11, der bliver stk. 10, udgår », 1.  

 pkt., og stk. 10«.
 4. I § 44, stk. 1, ændres »§ 43, stk. 10« til:  

 »§ 43, stk. 9«, og »§ 43, stk. 9, 1. pkt., og stk. 10«  

 ændres til: »§ 43, stk. 9«.
 5. I § 44, stk. 2, ændres »§ 43, stk. 9, 1. pkt., og  

 stk. 10« til: »§ 43, stk. 9«, og efter »§ 42, stk. 4, 7  

 og 8,» indsættes: »og § 43, stk. 9, 1. pkt.,».
 6. Efter afsnit III indsættes som nyt afsnit:
» Afsnit III A Fleksjob m.v.
Fleksjob § 49 a.
Kommunalbestyrelsen sørger for, at personer med varige  

 begrænsninger i arbejdsevnen, der ikke modtager social pension, og som ikke  

 kan opnå eller fastholde beskæftigelse på normale vilkår på arbejdsmarkedet,  

 har mulighed for at blive ansat i fleksjob hos private eller offentlige  

 arbejdsgivere.
Mulighederne for revalidering til beskæftigelse på normale  

 vilkår skal være udtømte, før der kan tilbydes et fleksjob.
 Stk. 2. Socialministeren kan under hensyn til Danmarks  

 internationale forpligtelser fastsætte regler om, at der på visse  

 erhvervsområder ikke er adgang til at beskæftige personer i fleksjob.
Stk. 3. Kommunalbestyrelsen giver tilbud om fleksjob.
Amtsrådet  

 kan give tilbud om fleksjob, når det er arbejdsgiver, eller hvis det aftaler  

 dette med kommunalbestyrelsen.
§ 49 b.
Arbejdsgiveren betaler lønnen til den ansatte.
Stk. 2. Kommunalbestyrelsen giver arbejdsgiveren tilskud til  

 lønnen.
Tilskuddet er 1/3, 1/2 eller 2/3 af lønnen afhængig af graden af den  

 nedsatte arbejdsevne.
Stk. 3. Tilskuddet beregnes af lønnen med tillæg af udgifter til  

 arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Stk. 4. Tilskuddet efter stk. 3 nedsættes med det beløb, som  

 arbejdsgiveren har ret til efter lov om dagpenge ved sygdom eller fødsel.  

 Socialministeren kan fastsætte regler herom.
§ 49 c.
Når kommunalbestyrelsen eller amtsrådet har givet tilbud  

 om fleksjob, fastsættes løn og øvrige arbejdsvilkår, herunder arbejdstiden,  

 som udgangspunkt efter de kollektive overenskomster på ansættelsesområdet,  

 herunder de sociale kapitler.
I ikkeoverenskomstdækket ansættelse skal  

 overenskomsten på sammenlignelige områder gælde.
Fastsættelse af løn og  

 øvrige arbejdsvilkår skal ske i samarbejde med de faglige organisationer.
 Stk. 2. Kommunalbestyrelsen og amtsrådet har pligt til at give  

 tilbud efter § 49 a på fuld tid, medmindre den ansatte foretrækker  

 deltidsansættelse.
Ledighedsydelse § 49 d.
Personer, som har været ansat i fleksjob efter § 49 a i 12  

 sammenhængende måneder, får ved uforskyldt ledighed udbetalt en  

 ledighedsydelse af kommunalbestyrelsen.
Stk. 2. Ydelsen udgør et beløb svarende til 82 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Ydelsen kan dog højst udgøre et beløb, der  

 svarer til, hvad den pågældende i de forudgående tre måneder i gennemsnit har  

 modtaget i løn eller dagpenge efter lov om dagpenge ved sygdom eller fødsel.
 Stk. 3. Ledighedsydelsen kan udbetales i en periode på sammenlagt  

 3 måneder inden for 24 måneder.
 Stk. 4. Det er en forudsætning for udbetalingen af  

 ledighedsydelsen, at modtageren opfylder betingelserne for at få et fleksjob,  

 og at den pågældende ikke har et rimeligt tilbud om ansættelse i fleksjob.
 Stk. 5. Ledighedsydelsen nedsættes med det beløb, som den ansatte  

 eventuelt modtager fra arbejdsgiveren eller fra Lønmodtagernes Garantifond i  

 forbindelse med ophør af ansættelsen.
 Stk. 6. Socialministeren bekendtgør størrelsen af de månedlige  

 beløb, der kan udbetales efter stk. 1.
Værktøj og arbejdsredskaber § 49 e.
Kommunalbestyrelsen kan give en person med begrænsninger i  

 arbejdsevnen, der er ansat, eller som skal ansættes på arbejdsmarkedet, hjælp  

 til værktøj og arbejdsredskaber samt hjælp til kortvarige kurser, når hjælpen  

 har afgørende betydning for, at den pågældende kan fastholde eller opnå  

 beskæftigelse.
Det er endvidere en forudsætning, at værktøjet eller  

 arbejdsredskabet kompenserer den pågældendes begrænsninger i arbejdsevnen.
 Stk. 2. Kommunen giver hjælp efter stk. 1, når hjælp efter denne  

 eller anden lovgivning ikke er tilstrækkelig til at kompensere den  

 pågældendes begrænsninger i arbejdsevnen.
 Indtægtsforhold m.v.
§ 49 f.
Kommunalbestyrelsen giver støtten efter reglerne i dette  

 afsnit uden hensyn til ansøgerens og ægtefællens indtægts- og formueforhold.
Opfølgning § 49 g.
Kommunalbestyrelsen skal løbende følge sager efter  

 reglerne i dette afsnit for at sikre sig, at betingelserne for at give støtte  

 fortsat er opfyldt.
Stk. 2. Kommunalbestyrelsen skal foretage opfølgning af en sag  

 senest 6 måneder efter, at støtten er udbetalt første gang.
Herefter skal  

 opfølgningen ske senest 12 måneder efter, at sagen sidst har været  

 vurderet.« 7. § 91, stk. 2, ophæves.
 Stk. 3-5 bliver herefter stk. 2-4.
 8. § 94, stk. 1, 2.-4. pkt., ophæves.
 9. I § 94, stk. 2, 1. pkt., udgår »om ansættelse i  

 individuelt beskyttede enkeltpladser til personer, der ikke får social  

 pension, og«.
 10.  I § 95, stk. 3, indsættes efter »personer«:  

 », der får social pension,».
 11. I § 134 a, stk. 2, indsættes efter »III«:  

 »samt § 49 d og § 49 e«.
 12. § 135, stk. 3, 3. pkt., ophæves.
 13. Efter § 135 indsættes:
» § 135 a.
Staten refunderer en kommunes udgifter til  

 løntilskud til fleksjob efter § 49 b.
Stk. 2. Staten refunderer 50 pct. af en kommunes udgifter til 1) ledighedsydelse efter § 49 d, 2) hjælp til arbejdsredskaber m.v. efter § 49 e.« 14. I § 138 c, stk. 1, ændres »§ 43, stk. 10 og  

 11« til: »§ 43, stk. 9 og 10«.
§ 2 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som ændret bl.a. ved § 1 i lov nr. 1110 af 20. december  

 1995 og senest ved lov nr. 1226 af 27. december 1996, foretages følgende  

 ændringer:
 1. I § 1 indsættes efter stk. 2 som nyt stykke:
»Stk. 3. Til personer i fleksjob, jf. afsnit III A i lov om  

 social bistand, hos en privat arbejdsgiver yder kommunen endvidere dagpenge i  

 de første 2 uger fra 1. hele fraværsdag.
Til personer i fleksjob hos en  

 offentlig arbejdsgiver yder kommunen dagpenge i 8 uger fra 1. hele  

 fraværsdag.« Stk. 3 bliver herefter til stk. 4.
 2. I § 25 indsættes som stk. 4:
»Stk. 4. Til personer i fleksjob, jf. afsnit III A i lov om  

 social bistand, afholder kommunen udgifterne til dagpenge under sygdom, jf. §  

 1, stk. 3.« 3. I § 30, stk. 1, indsættes efter 1. pkt.:
»For personer ansat i fleksjob, jf. afsnit III A i lov om social  

 bistand, afholder staten kommunens udgifter til sygedagpenge i de første 8  

 uger.« § 3 Stk. 1. Lovens ikrafttræden fastsættes af socialministeren.
Stk. 2. Personer, som ikke modtager social pension, og som ved  

 lovens ikrafttræden er ansat i individuelt beskyttede enkeltpladser, jf.  

 bistandslovens §§ 91-95 og § 138 f, bevarer indtil ansættelsens ophør mindst  

 det indtægtsniveau, der følger af punkt 74 i Socialministeriets cirkulære nr.  

 154 af 17. december 1986 om bistandslovens bestemmelser om institutioner  

 under amtskommunerne, som ændret ved Socialministeriets cirkulære nr. 208 af  

 14. december 1993, eller af forsøgsgodkendelser i medfør af bistandslovens §  

 138 f.
Tilsvarende bevarer arbejdsgiveren indtil ophør af stillingen mindst  

 det procentvise løntilskud, der hidtil er givet i stillingen.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1188 af 18. december 1996, foretages  

 følgende ændringer:
 1. § 43, stk. 9, ophæves.
 Stk. 10 og 11 bliver herefter stk. 9 og 10.
 2. § 43, stk. 10 , der bliver stk. 9, affattes således:
» Stk. 9. Der kan ydes hjælp til iværksættelse af selvstændig  

 virksomhed, herunder anskaffelse af et motorkøretøj, der indgår som  

 sædvanligt led i den pågældende virksomhed.
Hjælpen kan ydes, hvis det er af  

 afgørende betydning for en person med nedsat erhvervsevne og hjælpen skønnes  

 rimelig i forhold til den pågældendes økonomiske situation.«.
 3. I § 43, stk. 11 , der bliver stk. 10, udgår: », 1.  

 pkt., og stk. 10«.
 4. I § 44, stk. 1, ændres »§ 43, stk. 10« til:  

 »§ 43, stk. 9«, og »§ 43, stk. 9, 1. pkt., og stk. 10«  

 ændres til: »§ 43, stk. 9«.
 5. I § 44, stk. 2, ændres »§ 43, stk. 9, 1. pkt., og  

 stk. 10« til: »§ 43, stk. 9«, og efter »§ 42, stk. 4, 7  

 og 8,» indsættes: »og § 43, stk. 9, 1. pkt.,».
 6. Efter afsnit III indsættes som nyt afsnit:
» Afsnit III A Fleksjob m.v.
Fleksjob § 49 a.
Kommunalbestyrelsen sørger for, at personer med varige  

 begrænsninger i arbejdsevnen, der ikke modtager social pension, og som ikke  

 kan opnå eller fastholde beskæftigelse på normale vilkår på arbejdsmarkedet,  

 har mulighed for at blive ansat i fleksjob hos private eller offentlige  

 arbejdsgivere.
Mulighederne for revalidering til beskæftigelse på normale  

 vilkår skal være udtømte, før der kan tilbydes et fleksjob.
 Stk. 2. Socialministeren kan under hensyn til Danmarks  

 internationale forpligtelser fastsætte regler om, at der på visse  

 erhvervsområder ikke er adgang til at beskæftige personer i fleksjob.
Stk. 3. Kommunalbestyrelsen giver tilbud om fleksjob.
Amtsrådet  

 kan give tilbud om fleksjob, når det er arbejdsgiver, eller hvis det aftaler  

 dette med kommunalbestyrelsen.
§ 49 b.
Arbejdsgiveren betaler lønnen til den ansatte.
Stk. 2. Kommunalbestyrelsen giver arbejdsgiveren tilskud til  

 lønnen.
Tilskuddet er 1/3, 1/2 eller 2/3 af lønnen afhængig af graden af den  

 nedsatte arbejdsevne.
Stk. 3. Tilskuddet beregnes af lønnen med tillæg af udgifter til  

 arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Stk. 4. Tilskuddet efter stk. 3 nedsættes med det beløb, som  

 arbejdsgiveren har ret til efter lov om dagpenge ved sygdom eller fødsel.  

 Socialministeren kan fastsætte regler herom.
§ 49 c.
Når kommunalbestyrelsen eller amtsrådet har givet tilbud  

 om fleksjob, fastsættes løn og øvrige arbejdsvilkår, herunder arbejdstiden,  

 som udgangspunkt efter de kollektive overenskomster på ansættelsesområdet,  

 herunder de sociale kapitler.
I ikke overenskomstdækket ansættelse skal  

 overenskomsten på sammenlignelige områder gælde.
Fastsættelse af løn og  

 øvrige arbejdsvilkår skal ske i samarbejde med de faglige organisationer.
 Stk. 2. Kommunalbestyrelsen og amtsrådet har pligt til at give  

 tilbud efter § 49 a på fuld tid, medmindre den ansatte foretrækker  

 deltidsansættelse.
Ledighedsydelse § 49 d.
Personer, som har været ansat i fleksjob efter § 49 a i 12  

 sammenhængende måneder, får ved uforskyldt ledighed udbetalt en  

 ledighedsydelse af kommunalbestyrelsen.
Stk. 2. Ydelsen udgør et beløb svarende til 82 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Ydelsen kan dog højest udgøre et beløb, der  

 svarer til, hvad den pågældende i de forudgående tre måneder i gennemsnit har  

 modtaget i løn eller dagpenge efter lov om dagpenge ved sygdom eller fødsel.
 Stk. 3. Ledighedsydelsen kan udbetales i en periode på sammenlagt  

 3 måneder inden for 24 måneder.
 Stk. 4. Det er en forudsætning for udbetalingen af  

 ledighedsydelsen, at modtageren opfylder betingelserne for at få et fleksjob,  

 og at den pågældende ikke har et rimeligt tilbud om ansættelse i fleksjob.
 Stk. 5. Ledighedsydelsen nedsættes med det beløb, som den ansatte  

 eventuelt modtager fra arbejdsgiveren eller fra Lønmodtagernes Garantifond i  

 forbindelse med ophør af ansættelsen.
 Stk. 6. Socialministeren bekendtgør størrelsen af de månedlige  

 beløb, der kan udbetales efter stk. 1.
Værktøj og arbejdsredskaber § 49 e.
Kommunalbestyrelsen kan give en person med begrænsninger i  

 arbejdsevnen, der er ansat, eller som skal ansættes på arbejdsmarkedet, hjælp  

 til værktøj og arbejdsredskaber samt hjælp til kortvarige kurser, når hjælpen  

 har afgørende betydning for, at den pågældende kan fastholde eller opnå  

 beskæftigelse.
Det er endvidere en forudsætning, at værktøjet eller  

 arbejdsredskabet kompenserer den pågældendes begrænsninger i arbejdsevnen.
 Stk. 2. Kommunen giver hjælp efter stk. 1, når hjælp efter denne  

 eller anden lovgivning ikke er tilstrækkelig til at kompensere den  

 pågældendes begrænsninger i arbejdsevnen.
 Indtægtsforhold m.v.
§ 49 f.
Kommunalbestyrelsen giver støtten efter reglerne i dette  

 afsnit uden hensyn til ansøgerens og ægtefællens indtægts- og formueforhold.
Opfølgning § 49 g.
Kommunalbestyrelsen skal løbende følge sager efter  

 reglerne i dette afsnit for at sikre sig, at betingelserne for at give støtte  

 fortsat er opfyldt.
Stk. 2. Kommunalbestyrelsen skal foretage opfølgning af en sag  

 senest 6 måneder efter, at støtten er udbetalt første gang.
Herefter skal  

 opfølgningen ske senest 12 måneder efter, at sagen sidst har været  

 vurderet.«.
 7. § 91, stk. 2, ophæves.
 Stk. 3-5 bliver herefter stk. 2-4.
 8. § 94, stk. 1, 2.-4. pkt., ophæves.
 9. I § 94, stk. 2, 1. pkt., udgår: »om ansættelse i  

 individuelt beskyttede enkeltpladser til personer, der ikke får social  

 pension, og«.
 10.  I § 95, stk. 3, indsættes efter »personer«:  

 », der får social pension,».
 11. I § 134 a, stk. 2, indsættes efter »III«:  

 »samt § 49 d og § 49 e«.
 12. § 135, stk. 3, 3. pkt., ophæves.
 13. Efter § 135 indsættes:
» § 135 a.
Staten refunderer en kommunes udgifter til  

 løntilskud til fleksjob efter § 49 b.
 Stk. 2. Staten refunderer 50 pct. af en kommunes udgifter til:
 1) Ledighedsydelse efter § 49 d.
 2) Hjælp til arbejdsredskaber m.v. efter § 49 e.«.
 14. I § 138 c, stk. 1, ændres »§ 43, stk. 10 og  

 11« til: »§ 43, stk. 9 og 10«.
§ 2 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som ændret bl.a. ved lov nr. 1110 af 20. december 1995 og  

 senest ved lov nr. 1226 af 27. december 1996, foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Til personer i fleksjob, jf. afsnit III A i lov om  

 social bistand, hos en privat arbejdsgiver yder kommunen endvidere dagpenge i  

 de første 2 uger fra 1. hele fraværsdag.
Til personer i fleksjob hos en  

 offentlig arbejdsgiver yder kommunen dagpenge i 8 uger fra 1. hele  

 fraværsdag.«.
 Stk. 3 bliver herefter til stk. 4.
 2. I § 25 indsættes som stk. 4 :
 »Stk. 4. Til personer i fleksjob, jf. afsnit III A i lov om  

 social bistand, afholder kommunen udgifterne til dagpenge under sygdom, jf. §  

 1, stk. 3.«.
 3. I § 30, stk. 1, indsættes efter 1. pkt.:
 »For personer ansat i fleksjob, jf. afsnit III A i lov om social  

 bistand, afholder staten kommunens udgifter til sygedagpenge i de første 8  

 uger.«.
§ 3 Stk. 1. Lovens ikrafttræden fastsættes af socialministeren.
 Stk. 2. Personer, som ikke modtager social pension, og som ved  

 lovens ikrafttræden er ansat i individuelt beskyttede enkeltpladser, jf.  

 bistandslovens §§ 91-95 og § 138 f, bevarer indtil ansættelsens ophør mindst  

 det indtægtsniveau, der følger af pkt. 74 i ciekulære nr. 154 af 17. december  

 1986 om bistandslovens bestemmelser om institutioner under amtskommuner, som  

 ændret ved Socialministeriets cirkulære nr. 208 af 14. december 1993 eller af  

 forsøgsgodkendelser i medfør af bistandslovens § 138. Tilsvarende bevarer  

 arbejdsgiveren indtil ophør af stillingen mindst det procentvise løntilskud,  

 der hidtil er givet i stillingen.
Bemærkninger til lovforslaget Almindelige bemærkninger Lovforslaget er en del af regeringens initiativer med henblik på at  

 udvikle et arbejdsmarked, hvor der bliver plads til grupper af personer, der  

 ikke har en fuld arbejdsevne i behold, men som kan gøre en indsats på  

 fleksible vilkår - et rummeligt arbejdsmarked.
 Efter lovforslaget bliver der nye og bedre forudsætninger for, at  

 personer, der ikke modtager pension, og som har varige begrænsninger i  

 arbejdsevnen, kan blive beskæftiget på arbejdsmarkedet.
Det er afgørende for regeringen, at den indsats, der er sat i gang med at  

 styrke virksomhedernes sociale medansvar, viser resultater i form af flere  

 ansatte i såvel aftalebaserede stillinger som fleksjob.
For at give så mange  

 som muligt med varige begrænsninger i arbejdsevnen en aktiv tilværelse er der  

 behov for en gradvis mangedobling af antallet.
Der sigtes mod inden år 2005  

 at få oprettet 30-40.000 af denne type job.
 Formålet med lovforslaget er også at begrænse tilgangen til førtidspension  

 gennem bedre forebyggelse og styrkelse af de aktive tilbud til personer, der  

 ikke modtager social pension, og som har varige begrænsninger i arbejdsevnen.  

 Lovforslaget kan ses i sammenhæng med overvejelser om eventuelle  

 efterfølgende ændringer af reglerne vedrørende førtidspension.
Formålet med lovforslaget er endvidere at yde støtte til værktøj og  

 arbejdsredskaber m.v. til personer med begrænsninger i arbejdsevnen.
Det er  

 ikke en betingelse, at begrænsningen i arbejdsevnen er varig.
 Lovforslaget indeholder følgende:
 * En forbedring af reglerne om beskyttede enkeltpladser med tilskud til  

 personer, der ikke modtager social pension - de såkaldte 50/50-ordninger.
Det sker ved, at der stilles forslag om fleksjob, som i forhold til  

 gældende regler er forbedret ved, at tilskuddet til arbejdsgiveren bliver  

 fleksibelt.
Det bliver på 1/3, 1/2 eller 2/3 af lønnen afhængig af  

 arbejdsevnen.
Samtidig ligestilles offentlige og private arbejdsgivere, idet  

 kommunen alene skal betale arbejdsgiverdelen af lønudgifterne.
Lønnen  

 fastsættes som udgangspunkt efter de kollektive overenskomster, herunder de  

 sociale kapitler.
Det foreslås også, at kommunen får 100 pct. refusion af  

 udgifterne til løntilskud.
 * Forslag om en ledighedsydelse til personer, som har været ansat i  

 fleksjob 12 måneder, og som uforskyldt er blevet ledige.
 Ydelsen kan modtages i sammenlagt 3 måneder inden for 24 måneder, og den  

 svarer til 82 pct. af arbejdsløshedsdagpengenes højeste beløb.
 Kommunernes udgifter til ledighedsydelse refunderes med 50 pct. af staten.
 * Forslag om bedre muligheder for at give tilskud til arbejdsredskaber,  

 der kan kompensere et handicap, og som har betydning for, at en person kan  

 fastholde eller opnå beskæftigelse.
 Kommunernes udgifter hertil refunderes med 50 pct. af staten.
 Herudover indeholder lovforslaget ændringer i sygedagpengelovens regler om  

 en lempelse af arbejdsgiverens pligt til i arbejdsgiverperioden at afholde  

 udgifterne til sygedagpenge til personer, der er ansat i fleksjob.
 For at fremme arbejdsgiverens motivation til at ansætte personer i  

 fleksjob overtager staten således i et vist omfang arbejdsgivernes økonomiske  

 forpligtelse ved den ansattes sygdom.
Økonomiske konsekvenser Forslagene om at erstatte 50/50-ordningen af en fleksjobordning,  

 indførelse af en ledighedsydelse og overtagelse af arbejdsgivernes  

 sygedagpengeforpligtelse for ansatte i fleksjob er en delvis udmøntning af  

 regeringens forslag til styrkelse af indsatsen for at skabe et mere rummeligt  

 arbejdsmarked.
En række andre initiativer skal forhandles med kommunerne  

 eller gennemføres administrativt.
Den præcise effekt af de initiativer, som er indeholdt i nærværende  

 lovforslag er vanskelig at bedømme, især for så vidt angår effekten på lidt  

 længere sigt.
Desuden er der usikkerhed om den fremtidige fordeling mellem  

 tilskudsbaserede fleksjob og aftalebaserede job på særlige vilkår.
 For hver 1.000 tilskudsberettigede fleksjob, der oprettes, skønnes den  

 årlige merudgift for staten til 83,2 mill. kr.
Merudgifterne til ledighedsydelse til de ansatte ved afskedigelse eller i  

 perioder mellem ansættelse i fleksjob skønnes at udgøre 0,4 mill. kr. pr.  

 1.000 stillinger ved en udvidet aktivitet.
Merudgiften til de nuværende 2.200  

 stillinger skønnes til 1,0 mill. kr. årligt.
Udgifterne fordeles med  

 halvdelen til hver på stat og kommune.
I følge forslaget skal hjælp til anskaffelse af værktøj og  

 arbejdsredskaber ikke længere forbeholdes revalidender.
Den øgede hjælp  

 forventes at udgøre 0,6 mill. kr. pr. 1.000 stillinger ved en udvidet  

 aktivitet.
Merudgiften til de nuværende 2.200 stillinger skønnes til 0,9  

 mill. kr. årligt.
Udgifterne fordeles med halvdelen til hver på stat og  

 kommune.
Efter lovforslaget forhøjes statsrefusionen af kommunernes udgifter til  

 løntilskud til 100 pct.
Statens merudgifter til løntilskud skønnes til 75,7  

 mill. kr. pr. 1.000 stillinger ved en udvidet aktivitet.
 De nuværende stillinger med løntilskud til personer med nedsat  

 erhvervsevne repræsenterer i følge bemærkningerne til L 28 1996  

 (Finansieringsomlægning i forbindelse med 50/50-ordning) et  

 finansieringsbehov på 163,8 mill. kr. (PL-niveau 1998). Som konsekvens af  

 kommunernes udtræden af finansieringen af løntilskuddet reduceres deres  

 bloktilskud med 81,9 mill. kr.
Forudsættes det, at private arbejdsgivere som følge af forslaget opretter  

 yderligere stillinger svarende til deres nuværende andel af stillinger under  

 50/50-ordningen, vil tilvæksten i deres årlige egen lønandel pr. 1.000  

 stillinger være på ca. 26,8 mill. kr.
Statens, amternes og kommunernes  

 tilsvarende lønudgifter vil være på hhv. 3,3 mill. kr., 10,9 mill. kr. og  

 28,6 mill. kr. (PL-niveau 1998).
 Forslaget omfatter desuden en omlægning af finansieringen af sygedagpenge  

 i forbindelse med fleksjob.
Efter de gældende bestemmelser afholder private arbejdsgivere udgiften til  

 dagpenge i de første 14 dage.
De følgende 6 uger afholder staten udgifterne.  

 Herefter deler stat og kommune udgifterne med 50 pct. til hver.
 De offentlige arbejdsgivere afholder uden refusion udgiften til dagpenge i  

 hele sygeperioden, forudsat at pågældende fortsat er ansat.
 For hver 1.000 tilskudsberettigede fleksjob, der oprettes, skønnes den  

 årlige merudgift for staten til sygedagpenge til 7,0 mill. kr.
Den statslige merudgift til de nuværende 2.200 stillinger skønnes til 12,5  

 mill. kr. årligt.
Merudgiften modsvares af en besparelse på 6,9 mill. kr. for  

 amterne og kommunerne som offentlige arbejdsgivere og 5,6 mill. kr. for  

 private arbejdsgivere.
 De angivne beløb omfatter ikke kommunernes sparede udgifter til  

 sygedagpenge, kontanthjælp og førtidspension i forbindelse med oprettelse af  

 fleksjob.
 Forslagets økonomiske konsekvenser skal forhandles med de kommunale  

 parter.
Administrative konsekvenser I forbindelse med etablering af flere fleksjob kan der være behov for en  

 omlægning af indsatsen i kommunerne.
Et vigtigt element i en sådan indsats  

 kan være opsøgende virksomhed og vejledning overfor arbejdsgivere og allerede  

 ansatte.
 Forslaget skønnes ikke samlet set at have administrative konsekvenser af  

 betydning.
Erhvervs- og miljømæssige konsekvenser Som følge af forslaget til ændring af lov om dagpenge ved sygdom eller  

 fødsel f.s.v. angår personer ansat i fleksjob, vil de private arbejdsgivere  

 opnå en besparelse på 5,6 mill. kr. årligt.
Forholdet til EU-retten Da forslagene vedrørende fleksjob rejser spørgsmål i forhold til  

 EF-traktatens statsstøtteregler, skal lovforslaget notificeres for  

 kommissionen, jf.
EF-traktatens art. 92, stk. 3, litra c.
 Forslaget vedrørende ledighedsydelsen har konsekvenser i forhold til  

 EF-forordning 1408/71 om vandrende arbejdstageres og selvstændiges sociale  

 sikring.
Bemærkninger til lovforslagets enkelte bestemmelser Til § 1 Til nr. 1-5 Ændringerne er en konsekvens af, at der foreslås ændrede regler om hjælp  

 til anskaffelse af værktøj og arbejdsredskaber.
Til nr. 6 § 49 a Som følge af anbefaling fra Udvalget om Skånejob blev der i efteråret 1996  

 fremsat lovforslag om skånejob efter 50/50-ordningen for at fremme  

 oprettelsen af sådanne job.
Lovforslaget er vedtaget med ikrafttræden den 1.  

 januar 1997 og betyder, at kompetence og forsyningsansvar er overført til  

 kommunerne fra amtskommunerne samtidig med, at amtskommunerne er gået ud af  

 finansieringen, og staten er gået ind i stedet for.
 Reglerne om beskyttede enkeltpladser til personer, der ikke får social  

 pension - dvs. 50/50-ordningen - har hjemmel i bistandslovens § 91. Reglerne  

 uddybes i pkt. 74 i cirkulæret om bistandslovens bestemmelser om  

 institutioner under amtskommunerne af den 17. december 1986 og  

 ændringscirkulære nr. 208 af 14. december 1993, idet der her fastsættes  

 bestemmelser om løn og løntilskud m.v.
 I dette lovforslag kaldes beskyttede enkeltpladser til personer, der ikke  

 får social pension, for fleksjob , og af § 49 a fremgår, at tilbud om  

 fleksjob kan oprettes hos private eller offentlige arbejdsgivere.
 Fleksjob kan oprettes som enkeltpladser på ordinære arbejdspladser eller i  

 særlige enheder, der hovedsageligt beskæftiger personer i fleksjob.
 I stk. 1 foreslås, at pligten til at tilbyde fleksjob, påhviler  

 kommunerne.
Der ændres ikke ved karakteren af forsyningsansvaret, ligesom de gældende  

 tildelingsbetingelser foreslås videreført, bortset fra at begrebet nedsat  

 erhvervsevne erstattes af arbejdsevnekriteriet.
Denne ændring er en følge af,  

 at arbejdsevnekriteriet bedre end erhvervsevnekriteriet dækker den vurdering,  

 der skal foretages i forbindelse med fleksjob.
Arbejdsevnen kan være  

 begrænset af fysiske, psykiske eller sociale grunde, ligesom erhvervsevnen  

 kan være nedsat af fysiske, psykiske eller sociale årsager.
Personer med varige begrænsninger i arbejdsevnen, der ikke modtager social  

 pension, og hvor revalidering til normal beskæftigelse ikke er mulig, har ret  

 til et tilbud om fleksjob med løntilskud hos en privat eller offentlig  

 arbejdsgiver.
Det er en betingelse, at personen har en konstateret varig  

 begrænsning i arbejdsevnen.
Dette svarer til de gældende regler.
Retten til tilbud skal ses i sammenhæng med kommunens generelle pligt til  

 at sørge for sådanne stillinger, dvs. inden for rimelighedens grænser når job  

 og person skal passe sammen.
Retten til tilbud skal tillige ses i sammenhæng  

 med amtskommunernes forpligtigelse til at yde tilbud om beskyttet  

 beskæftigelse, jf. bistandslovens § 91.
Betingelsen om, at revalideringsmulighederne skal være udtømte, kan fx  

 konstateres ved, at et eller flere revalideringsforsøg ikke har ført til  

 arbejde på normale vilkår eller ved en samlet vurdering af personens  

 situation, herunder af hvor meget arbejdsevnen er begrænset.
En sådan  

 vurdering kan fx være relevant at foretage, når en person, der er ansat på  

 arbejdsmarkedet, ikke mere kan klare et arbejde på normale vilkår på grund af  

 begrænsninger i arbejdsevnen, men evt. kan fastholdes i beskæftigelse ved at  

 få et tilbud om fleksjob.
Betingelsen om, at der skal være en konstateret varig begrænsning i  

 arbejdsevnen, indebærer, at personer, der opfylder betingelserne for at få  

 fleksjob, ikke alternativt skal tilbydes aktivering, der er tiltænkt  

 personer, som enten ikke varigt har en nedsat arbejdsevne, eller hvis  

 situation er mere uafklaret.
Betingelsen udelukker ikke, at arbejdsevnen på  

 et senere tidspunkt kan blive forbedret således, at der evt. kan ske  

 ansættelse på almindelige vilkår.
 For personer, der gentagne gange har deltaget i aktiveringsforløb efter  

 lov om kommunal aktivering, og som ikke kan revalideres, skal kommunen  

 imidlertid være særlig opmærksom på, om pågældende har en varig begrænsning i  

 arbejdsevnen, som berettiger til tilbud om fleksjob.
 Den særlige opmærksomhed gælder også for personer med langvarig ledighed  

 og for personer, der har modtaget dagpenge efter lov om  

 arbejdsløshedsforsikring m.v. i en længere periode, og som ikke længere  

 opfylder betingelserne herfor.
I stk. 2 videreføres den gældende regel om, at socialministeren får  

 adgang til at undtage visse erhvervsområder fra adgangen til at beskæftige  

 personer i fleksjob.
Baggrunden herfor er, at anvendelsen af fleksjob er  

 underlagt fællesskabsregler og rammebestemmelser angående visse sektorer i  

 industrien, herunder sektorer under EKSF traktaten, transport, fiskeri og  

 landbrug.
 Efter den gældende bekendtgørelse nr. 1190 af 17. december 1996, er det  

 fastsat, at individuelt beskyttede enkeltpladser efter bistandslovens §§ 91 -  

 95 ikke kan oprettes på skibsværfter omfattet af EU - direktiver og OECD -  

 aftalen eller områder, der er omfattet af traktaten om Det Europæiske Kul- og  

 Stål Fællesskab (EKSFT).
Efter stk. 3 giver kommunen tilbud om fleksjob.
Amtskommunen kan  

 give tilbud om fleksjob, når den er arbejdsgiver, eller hvis den aftaler  

 dette med kommunen.
Forslaget opretholder herved amtskommunens mulighed for at give fleksjob i  

 tilfælde, hvor amtet er arbejdsgiver, og når dette enten i det enkelte  

 tilfælde eller generelt aftales med kommunen.
Dette svarer til gældende  

 regler for 50/50 - ordninger og den praksis, der har udviklet sig i mange  

 amtskommuner efter den 1. januar 1992, hvor kommunerne fik en selvstændig  

 kompetence bl.a. til at oprette beskyttede enkeltpladser.
§ 49 b Forslaget til § 49 b om løn til den ansatte og kommunens pligt til at give  

 tilskud til lønnen er ændret i forhold til pkt. 74 i ovennævnte cirkulære,  

 således at tilskuddet er fleksibelt, afhængig af ansøgerens arbejdsevne.
For  

 personer med en arbejdsevne på ca. 2/3 er tilskuddet 1/3 af lønnen.
For  

 personer med en arbejdsevne på ca. 50 pct. er tilskuddet 1/2 af lønnen.
For  

 personer med en arbejdsevne på ca. 1/3 er tilskuddet 2/3 af lønnen.  

 Tilskuddet beregnes af lønnen med tillæg af udgifter til arbejdsgiverbidrag  

 til ATP samt eventuelle udgifter til andre arbejdsgiverbidrag.
 Tilskuddet kan ikke overstige 2/3, 1/2 eller 1/3 af den mindste  

 overenskomstmæssige timeløn på det aktuelle ansættelsesområde eller af den  

 løn, som sædvanligvis gælder for tilsvarende arbejde, med tillæg af udgifter  

 til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Kommunen skal ved opfølgningen, jf. § 49 g, bl.a. være opmærksom på, om  

 størrelsen af løntilskuddet svarer til den ansattes arbejdsevne.
 For at undgå, at arbejdsgivere får overkompensation, foreslås det, at  

 løntilskuddet nedsættes med det beløb, som arbejdsgivere, der betaler løn  

 under sygdom, får refunderet efter lov om dagpenge under sygdom eller fødsel.  

 Bemyndigelsen giver mulighed for at fastsætte regler om, hvordan fradraget  

 foretages.
 Kommunen udbetaler tilskuddet, der refunderes med 100 pct. af staten.
§ 49 c Efter gældende regler skal lønnen mindst være 70 -100 pct. af den mindste  

 overenskomstmæssige timeløn.
Tilskuddet udgør 50 pct. af lønnen med tillæg af  

 eventuelle udgifter til arbejdsgiverbidrag til ATP mv.
Tilskuddet kan ikke  

 overstige 50 pct. af overenskomstens begyndelsesløn eller den for tilsvarende  

 arbejde sædvanlig gældende løn med tillæg af arbejdsgiverbidrag til ATP mv.
Efter § 49 c fastsættes løn og arbejdsvilkår i øvrigt i fleksjob efter de  

 kollektive overenskomster på ansættelsesområdet, herunder de sociale  

 kapitler, hvis området er dækket af en sådan, og de regler, som følger heraf  

 omkring indgåelse af individuelle aftaler.
I ikke overenskomstdækket  

 ansættelse skal overenskomsten på sammenlignelige områder gælde.
Fastsættelse  

 af løn og arbejdsvilkår skal ske i samarbejde med de faglige organisationer.  

 Som det fremgår af bestemmelsen, er det en forudsætning, at kommunen eller  

 amtskommunen har givet tilbud om fleksjob.
Der er vide rammer for den nærmere tilrettelæggelse af arbejdet, som  

 aftales mellem arbejdsgiver og arbejdstager.
Når arbejdstiden tilrettelægges,  

 kan der herved tages hensyn til karakteren af den nedsatte arbejdsevne.
Det  

 betyder fx, at der kan tages hensyn til, at vedkommende kan have behov for  

 hvilepauser, behov for fravær eller behov for periodevis at gå lidt ned i  

 tid.
Det skal bemærkes, at den nedsatte arbejdsevne kan manifestere sig både  

 ved, at den pågældende ikke kan arbejde fuldt effektivt på fuld tid, og ved  

 at den pågældende kan arbejde fuldt effektivt men da kun på nedsat tid.
Efter stk. 2 skal fleksjob, tilbydes på fuld tid, medmindre den  

 pågældende foretrækker deltidsansættelse.
Dette er begrundet i, at  

 beskæftigelse efter ordningen skal kunne være et tilstrækkeligt  

 forsørgelsesgrundlag for de pågældende.
Arbejdstiden kan således kun  

 nedsættes efter den pågældendes eget ønske.
 De særlige hensyn, der skal tages til den ansatte, bør fremgå af  

 ansættelsesaftalen, jf. stk. 1.
 Ansatte i fleksjob er omfattet af lovgivningen for lønmodtagere, medmindre  

 de enkelte love herom har undtaget denne persongruppe.
Til § 49 d Personer, der er ansat i beskyttet enkeltplads (50/50-ordningen), har i  

 dag ikke mulighed for at modtage arbejdsløshedsdagpenge ved ledighed, da de  

 ikke er til rådighed for ordinært arbejde, og idet der er tale om støttet  

 arbejde.
 Den manglende ret til arbejdsløshedsdagpenge er en ofte nævnt barriere  

 for, at ledige med nedsat erhvervsevne ønsker ansættelse i et job efter  

 50/50-ordningen.
Derfor forslås det at indføre en ydelse, der modtages ved uforskyldt  

 ledighed.
Der er ikke tale om uforskyldt ledighed, hvis pågældende ubegrundet  

 har opgivet et fleksjob eller nægtet at påtage sig et rimeligt tilbud om  

 fleksjob, jf. principperne i § 26, stk. 1, nr. 1, i lov om social bistand.
Ydelsen gives til personer, der har været ansat i fleksjob i mindst 12  

 måneder.
Ydelsen kan højest modtages i 3 måneder inden for 24 måneder.
 Ydelsen skal dække de situationer, hvor der ved ledighed, efter at man har  

 været ansat i et fleksjob, er ventetid til et nyt fleksjob, fordi kommunen  

 skal finde en egnet arbejdsplads.
Ydelsen må antages at falde under det saglige anvendelsesområde for  

 EF-forordning nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet.
Som udgangspunkt kan ydelser, der er omfattet  

 af denne forordning, udbetales i alle medlemsstater, men på grund af den  

 foreslåede ydelses snævre sammenhæng med det danske arbejdsmarked vil  

 regeringen ved en bilagsoptegnelse i medfør af forordningens art. 10 a, stk.  

 1, søge tilslutning til, at ydelsen anerkendes som en særlig  

 ikke-bidragspligtig ydelse, som alene kan udbetales i den medlemsstat, som  

 tildeler ydelsen.
Det skal dog understreges, at en sådan vedtagelse i henhold  

 til Traktaten kræver enstemmighed i Rådet.
Forslaget skal ses i sammenhæng med det forslag om en seniorydelse, som  

 regeringen har fremsat.
Målgruppen for den foreslåede seniorydelse er  

 a-kassemedlemmer, der har været på det ordinære arbejdsmarked mindst til de  

 er fyldt 50 år, og som har haft en forventning om at kunne overgå til  

 efterløn, når de fylder 60 år.
 Ydelsen ved ledighed er fastsat til 82 pct. af dagpengemaksimum, hvilket  

 svarer til niveauet for den foreslåede seniorydelse.
Ydelsen kan dog højest udgøre et beløb, der svarer til, hvad den  

 pågældende i de forudgående tre måneder i gennemsnit har modtaget i løn.
I  

 det omfang, der i stedet for løn har været udbetalt sygedagpenge, indgår  

 disse i beregningen.
 Ydelsen behandles skattemæssigt på samme måde som revalideringsydelse  

 efter § 43 og kontanthjælp efter § 37 i bistandsloven.
 Kommunen udbetaler ydelsen, der refunderes med 50 pct. af staten.
 Ledighedsydelsen bevares, når den ledige skifter til ny bopælskommune og  

 endnu ikke er visiteret til nyt fleksjob.
§ 49 e Det foreslås, at hjælp til anskaffelse af værktøj og arbejdsredskaber samt  

 til kortvarige kurser, udskilles fra reglerne om revalidering, således at det  

 ikke længere er en betingelse, at modtageren er revalidend.
Herved bliver  

 bestemmelsen også anvendelig for personer, der er ansat, eller som skal  

 ansættes i fleksjob, individuelt beskyttede enkeltpladser til personer, der  

 modtager social pension, jf. bistandslovens § 91, og aftalebaserede skånejob,  

 hvor begrænsninger i arbejdsevnen berettiger hertil.
Det er en betingelse for at få hjælp efter bestemmelsen, at den pågældende  

 har begrænsninger i arbejdsevnen af fysiske, psykiske eller sociale grunde og  

 er ansat eller skal ansættes på arbejdsmarkedet.
Som for reglerne om fleksjob  

 erstattes erhvervsevnekriteriet også her af arbejdsevnekriteriet.
Det er  

 endvidere en forudsætning, at værktøjet eller arbejdsredskabet kompenserer  

 begrænsningerne i arbejdsevnen.
 Forslaget imødekommer anbefalinger fra Udvalget om skånejob - første  

 delrapport fra september 1995 - om en bredere anvendelse af eksisterende  

 muligheder for støtte til arbejdspladsindretninger.
Også personer, der driver selvstændig virksomhed, kan få hjælp efter  

 bestemmelsen.
Er der derimod tale om at etablere selvstændig virksomhed,  

 gives støtten efter reglerne i § 43 i lov om social bistand.
 Det fremgår af stk. 2 , at hjælp til værktøj og arbejdsredskaber  

 samt hjælp til kortvarige kurser er subsidiær i forhold til hjælp efter denne  

 eller anden lovgivning.
§ 49 f Kommunen giver støtten uafhængig af ansøgerens og en eventuel ægtefælles  

 økonomiske forhold.
Dette er en ændring i forhold til gældende regler,  

 hvorefter der i et vist omfang, når der ydes hjælp til værktøj m.v. skal  

 tages hensyn til modtagerens økonomiske situation.
§ 49 g Det foreslås, at kommunen får pligt til løbende at følge sager vedrørende  

 ansættelse i fleksjob m.v.
Til nr. 7-10 og 12 Ændringerne betyder, at de gældende bestemmelser om individuelt beskyttede  

 enkeltpladser (50/50-ordningen) ophæves.
Til nr. 11 Principperne i § 134 a om særlige regler for refusion for udgifter til  

 flygtninge gælder også ledighedsydelse og værktøj og arbejdsredskaber.
Til nr. 13 Bestemmelsen betyder, at kommunens udgifter til løntilskud til  

 arbejdsgivere, der ansætter personer i fleksjob, refunderes fuldt ud af  

 staten.
Det betyder, at kommunerne som noget nyt ikke bidrager til  

 finansieringen af løntilskud til fleksjob.
 Det foreslås, at staten refunderer 50 pct. af en kommunes udgifter til  

 ledighedsydelse og arbejdsredskaber m.v.
Til nr. 14 Ændringen er redaktionel.
Til § 2 Til nr. 1 og 2 Efter de gældende bestemmelser afholder private arbejdsgivere udgiften til  

 dagpenge ved sygdom i 2 uger.
Offentlige arbejdsgivere afholder udgiften til  

 dagpenge i hele sygeperioden forudsat, at den pågældende fortsat er ansat.
 Med henblik på at fremme arbejdsgivernes incitament til at ansætte  

 personer i fleksjob foreslås det at lempe på arbejdsgivernes pligt til at  

 udbetale sygedagpenge for de personer, der er ansat i et fleksjob.
 Det er herefter kommunen, der udbetaler dagpenge i hele  

 arbejdsgiverperioden - 14 dage for personer ansat i fleksjob hos private  

 arbejdsgivere og i 8 uger for personer ansat i fleksjob hos offentlige  

 arbejdsgivere.
Til nr. 3 De sygedagpenge, som kommunen udbetaler til ansatte i fleksjob efter § 1,  

 stk. 3, og § 25, afholdes endeligt af staten.
 For ansatte i fleksjob hos såvel private som offentlige arbejdsgivere  

 betyder det således, at staten afholder udgifterne til sygedagpenge i 8 uger.  

 Efter denne periode gælder de almindelige finansieringsregler, dvs.  

 offentlige arbejdsgivere afholder selv dagpengeudgifterne i den resterende  

 periode, medens dagpengeudgiften for ansatte hos private arbejdsgivere deles  

 af stat og kommune med 50 pct. til hver.
Til § 3 Da forslaget om fleksjob rejser spørgsmål i forhold til Den Europæiske  

 Unions regler om statsstøtte, kan reglerne om fleksjob først træde i kraft  

 efter Europa-Kommissionens godkendelse, og det foreslås på denne baggrund, at  

 socialministeren fastsætter tidspunktet for lovens ikrafttræden.
Hvis Europa-  

 Kommissionens godkendelse foreligger inden 1. januar 1998, skal disse  

 bestemmelser træde i kraft denne dato.
Der foreslås i stk. 2 , at de personer, der ved lovens ikrafttræden  

 er ansat i beskyttede enkeltpladser efter 50/50-ordningen, jf. bistandslovens  

 §§ 91-95 og bistandslovens § 138, bevarer mindst det indtægtsniveau, der  

 følger af pkt. 74 i cirkulære nr. 154 af 17. december 1986 om bistandslovens  

 bestemmelser om institutioner under amtskommunerne eller efter den  

 bekendtgørelse, der er udstedt om den pågældende forsøgsordning, jf. § 138 f.  

 Indtægtsniveauet kan bevares indtil ophør af stillingen.
Tilsvarende bevarer  

 arbejdsgiveren indtil ophør af stillingen mindst det procentvise løntilskud,  

 der hidtil er givet i stillingen.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om social bistand og lov om dagpenge  

 ved sygdom eller fødsel. (Regler om fleksjob m.v.).
(Lovforslag nr.
L 270).
 Lovforslaget er en del af regeringens initiativer med henblik på at  

 udvikle et arbejdsmarked, hvor der bliver plads til grupper af personer, der  

 ikke har en fuld arbejdsevne i behold, men som kan gøre en indsats på  

 fleksible vilkår - et rummeligt arbejdsmarked.
 Efter lovforslaget bliver der nye og bedre forudsætninger for, at  

 personer, der ikke modtager pension og som har varige begrænsninger i  

 arbejdsevnen, kan blive beskæftiget på arbejdsmarkedet.
Det er afgørende for regeringen, at den indsats, der er sat i gang med at  

 styrke virksomhedernes sociale medansvar, viser resultater i form af flere  

 ansatte i såvel aftalebaserede stillinger som fleksjob.
For at give så mange  

 som muligt med varige begrænsninger i arbejdsevnen en aktiv tilværelse er der  

 behov for en gradvis mangedobling af antallet.
Der sigtes mod inden år 2005  

 at få oprettet 30-40.000 af denne type job.
 Formålet med lovforslaget er også at begrænse tilgangen til førtidspension  

 gennem bedre forebyggelse og styrkelse af de aktive tilbud til personer, der  

 ikke modtager social pension, og som har varige begrænsninger i arbejdsevnen.  

 Lovforslaget kan ses i sammenhæng med overvejelser om eventuelle  

 efterfølgende ændriger af reglerne vedrørende førtidspension.
Formålet med lovforslaget er endvidere at yde støtte til værktøj og  

 arbejdsredskaber m.v. til personer med begrænsninger i arbejdsevnen.
Det er  

 ikke en betingelse, at begrænsningen i arbejdsevnen er varig.
 Lovforslaget indeholder følgende:
 - En forbedring af reglerne om beskyttede enkeltpladser med tilskud til  

 personer, der ikke modtager social pension - de såkaldte 50/50-ordninger.
Det sker ved, at der stilles forslag om fleksjob, som i forhold til  

 gældende regler er forbedret ved, at tilskuddet til arbejdsgiveren bliver  

 fleksibelt.
Det bliver på 1/3, 1/2 eller 2/3 af lønnen afhængig af  

 arbejdsevnen.
Samtidig ligestilles offentlige og private arbejdsgivere, idet  

 kommunen alene skal betale arbejdsgiverdelen af lønudgifterne.
Lønnen fastsættes som udgangspunkt efter de kollektive overenskomster,  

 herunder de sociale kapitler.
Det foreslås også, at kommunen får 100 pct.  

 refusion af udgifterne til løntilskud.
 - Forslag om en ledighedsydelse til personer, som har været ansat i  

 fleksjob 12 måneder, og som uforskyldt er blevet ledige.
 Ydelsen kan modtages i sammenlagt 3 måneder inden for 24 måneder, og den  

 svarer til 82 pct. af arbejdsløshedsdagpengenes højeste beløb.
 Kommunernes udgifter til ledighedsydelse refunderes med 50 pct. af staten.
 - Forslag om bedre muligheder for at give tilskud til arbejdsredskaber,  

 der kan kompensere et handicap, og som har betydning for, at en person kan  

 fastholde eller opnå beskæftigelse.
 Kommunernes udgifter hertil refunderes med 50 pct. af staten.
 Herudover indeholder lovforslaget ændringer i sygedagpengelovens regler om  

 en lempelse af arbejdsgiverens pligt til i arbejdsgiverperioden at afholde  

 udgifterne til sygedagpenge til personer, der er ansat i fleksjob.
 For at fremme arbejdsgiverens motivation til at ansætte personer i  

 fleksjob overtager staten således i et vist omfang arbejdsgivernes økonomiske  

 forpligtelse ved den ansattes sygdom.
