 Under 5. April 1928 er der mellem Danmark og Haiti afsluttet følgende  

 Voldgiftstraktat:
HANS MAJESTÆT KONGEN AF DANMARK OG ISLAND OG PRÆSIDENTEN FOR REPUBLIKEN HAITI, har Under Hensyn til Statuten for den faste Domstol for mellemfolkelig  

 Retspleje og denne Statuts valgfri Bestemmelse angaaende Artikel 36, 2. Stk., Besjælet af Ønsket om i Overensstemmelse med de Grundsætninger, som er  

 fastslaaet i Pagten for Folkenes Forbund, at sikre en fredelig Afgørelse af  

 alle Meningsforskelligheder og alle Tvistigheder, af hvad Art de maatte være,  

 som maatte opstaa mellem Danmark og Haiti, Besluttet i dette Øjemed at afslutte en Traktat og har som deres  

 respektive Befuldmægtigede udnævnt:
 HANS MAJESTÆT KONGEN AF DANMARK OG ISLAND:
Sin overordentlige Gesandt og befuldmægtigede Minister i Washington D.
C.,  

 Constantin Brun, og PRÆSIDENTEN FOR REPUBLIKEN HAITI:
Republiken Haitis overordentlige Gesandt og befuldmægtigede Minister i  

 Washington D.
C., Hannibal Price, Som efter at have meddelt hinanden deres Fuldmagter, der fandtes at være i  

 god og behørig Form, er blevet enige om følgende Artikler:
 Artikel 1.
 De høje kontraherende Parter forpligter sig til at forelægge den faste  

 Domstol for mellemfolkelig Retspleje alle Meningsforskelligheder og alle  

 Tvistigheder mellem Danmark og Haiti, som ikke har kunnet løses ad  

 diplomatisk Vej eller ved den i Artikel 2 nævnte Forligsbehandling.
 De Uoverensstemmelser, for hvis Løsning en særlig Fremgangsmaade er  

 foreskrevet ved andre Overenskomster, som er i Kraft mellem de høje  

 kontraherende Parter, skal ordnes i Overensstemmelse med Forskrifterne i  

 disse Overenskomster.
 Artikel 2.
 Hvis der opstaar en Tvistighed mellem Danmark og Haiti, som ikke i Løbet  

 af en passende Frist har kunnet løses ad diplomatisk Vej, forpligter de høje  

 kontraherende Parter sig til at forelægge den til Undersøgelse og  

 Forligsbehandling for en Forligsmand, udnævnt i Forening af de høje  

 kontraherende Parter.
 I Tilfælde af, at Enighed herom ikke kan tilvejebringes i Løbet af seks  

 Maaneder at regne fra det Tidspunkt, hvor den ene af Parterne har rettet en  

 Opfordring herom til den anden Part, skal efter Anmodning af en af Parterne  

 Udnævnelsen af Forligsmanden foretages af Formanden for den faste Domstol for  

 mellemfolkelig Retspleje, eller hvis denne er en af de høje kontraherende  

 Parters Statsborgere, at Næstformanden eller, hvis det er nødvendigt, af det  

 ældste Medlem af Retten, der ikke er deres Statsborger.
 Artikel 3.
 Forligsmanden fastsætter selv Behandlingsmaaden og skal afgive en  

 Beretning, der i paakommende Tilfælde skal indeholde et Forslag til Afgørelse  

 af Tvistigheden.
 Forligsmandens Virksomhed skal, medmindre Parterne træffer anden Aftale,  

 være afsluttet i Løbet af seks Maaneder at regne fra hans Udnævnelse.
 Artikel 4.
 I Mangel af Overenskomst mellem Parterne paa Grundlag af Forligsmandens  

 Beretning, og efter et forudgaaende Varsel af tre Maaneder, skal hver af dem  

 have Adgang til direkte ved en almindelig Anordning at forelægge Tvisten for  

 den faste Domstol for mellemfolkelig Retspleje, der skl træffe Afgørelse i  

 Henhold til Bestemmelserne i dens Statut.
 Parterne er enige om, at de Tvistigheder, som efter Domstolens Formening  

 ikke er af retlig Natur, skal kunne afgøres af Domstolen efter  

 Grundsætningerne om Ret og Billighed.
 Artikel 5.
 Hvis det drejer sig om en Uoverensstemmelse, hvis Genstand efter den ene  

 af Parternes indre Lovgivning henhører under dette Lands egne Domstole,  

 derunder indbefattet Forvaltningsdomstole, skal denne Uoverensstemmelse først  

 kunne behandles efter de i denne Traktat indeholdte Forskrifter, naar der er  

 afsagt en endelig Dom af vedkommende Domstolsmyndighed i det paagældende  

 Land.
 Artikel 6.
 Hvis Rettens Kendelse fastslaar, at en af en Domstol eller enhver anden  

 Myndighed i en af de to Stater truffet Afgørelse eller Foranstaltning, helt  

 eller delvis er i Strid med Folkeretten, og kan ifølge denne Stats Forfatning  

 Følgerne af denne Afgørelse eller denne Foranstaltning ikke eller kun delvis  

 afbødes, er Parterne enige om, at der skal tilkendes den forurettede Part en  

 passende Godtgørelse paa anden Maade.
 Artikel 7.
 De Tvistigheder, som maatte opstaa angaaende Fortolkningen eller  

 Anvendelsen af denne Traktat, skal ved en almindelig Anmodning henvises  

 direkte til den faste Domstol for mellemfolkelig Retspleje.
 Artikel 8.
Denne traktat skal ratificeres.
Ratifikationerne skal udveksles i  

 Washington, D.C.
Den skal træde i Kraft, saasnart Udvekslingen af Ratifikationerne har  

 fundet Sted, og skal have en Varighed af ti Aar at regne fra dens  

 Ikrafttræden.
Hvis den ikke opsiges seks Maaneder før Udløbet af denne Frist,  

 skal den anses for fornyet for et Tidsrum af fem Aar og saaledes videre.
 Hvis ved Udløbet af denne Traktat en hvilken som helst Behandling i Medfør  

 af Traktaten er svævende for Forligsmanden eller den faste Domstol for  

 mellemfolkelig Retspleje, skal denne Behandling gennemføres til sin  

 Afslutning.
Til bekræftelse heraf har de ovennævnte Befuldmægtigede undertegnet denne Traktat og forsynet den med deres Segl.
 Udfærdiget i Washington, D.C., den 5. April 1928.
(L.S.) C.
Brun.
(L.S.) H.
Price.
Ratifikationerne er den 4. December 1929 blevet udvekslet i Washington D.C., og Traktaten er i Overensstemmelse med Art. 18 i Pagten for Folkenes Forbund den 31. Januar d.A. blevet registreret ved Folkeforbundssekretariatet under No. 2264.
 Hvilket herved bringes til almindelig Kundskab.
 Udenrigsministeriet, den 12. Februar  

 1930.
P.
Munch.
