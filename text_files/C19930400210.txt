Til samtlige kommunalbestyrelser Som supplement til den ved cirkulæreskrivelse af 1. oktober 1993  

 fremsendte »administrationsvejledning til forbedringsarbejder m.v. i  

 helårsboliger m.v. samt fredede og bevaringsværdige« pr. 1. oktober 1993  

 fremsendes vedlagte supplement.
 Supplementet indeholder de konkrete henvisninger til  

 informationsmaterialet for Skov- og Naturstyrelsen, hvortil der er henvist på  

 side 31 i administrationsvejledningen.
Pmv eb Svend G.
Trollegaard Kommitteret SUPPLEMENT TIL »BOLIGMINISTERIETS VEJLEDNING OM ADMINISTRATION AF STATSTILSKUD TIL  

 FORBEDRINGSARBEJDER M.V.
I HELÅRS- OG FRITIDSBOLIGER SAMT FREDEDE OG  

 BEVARINGSVÆRDIGE BYGNINGER« af 1.10.1993.
--------------------------------------------------------------------- I ovennævnte vejledning er i kapitel 5 »Dataindhold i  

 Styringssystemet - TILSINFO« side 31 anført, at besigtigelsen af de  

 bygninger der vurderes som muligt bevaringsværdige skal finde ud fra en  

 helhedsvurdering sted af bygningens ydre fremtræden.
 I Administrationsvejledningen side 31 er henvist til Skov- og  

 Naturstyrelsens vejledning samt supplerende materiale hertil for  

 bevaringssystemet SAVE.
 På baggrund af en række telefoniske henvendelser er det fundet  

 hensigtsmæssigt at uddrage de konkrete beskrivelser af principperne for  

 helhedsvurderingen af bygningerne, som fremgår af Skov- og Naturstyrelsens  

 vejledningsmateriale.
 Som supplement til de anførte oplysninger i på side 31 i vejledningen den  

 herefter supplerende anføres:
 Vurdering.
Vurderingerne omfatter bygningens ydre fremtræden og foretages efter en  

 skala fra 1 til 9. I princippet bevæger talskalaen sig over vurderingerne  

 »høj værdi« (1, 2 og 3), »middel« (4, 5 og 6) og  

 »lav værdi« (7, 8 og 9). Der kan således gradueres indenfor hver  

 gruppe.
Karakteristika som har afgørende betydning på vurderingsresultatet  

 noteres i tekst (felterne: 10, 12, 14, 16, 18 og 20).
 Arkitektonisk værdi.
I den arkitektoniske iagttagelse lægges der vægt på proportioner,  

 facaderytme og den arkitektoniske bearbejdningsgrad samt samspillet mellem  

 form, materialevirkning og funktion.
Tillige indgår vurderingen om bygningen  

 i sin art og i den lokale sammenhæng er et fornemt/godt, middel eller mindre  

 heldigt eksemplar af den givne bygningstype.
Dette gælder såvel det  

 traditionelle, egnstypiske byggeri som arkitekttegnede huse.
Bemærk: Den  

 arkitektoniske værdi kan relateres til bygningens oprindelige udtryk - eller  

 i tilfælde af en ombygning - til den fremtoning, som senest er søgt skabt  

 (eksempelvis den yngre facade i et andet stilpræg). Udgangspunktet vil dog  

 altid være den aktuelle fremtrædelse.
 Kulturhistorisk værdi.
 I vurderingen af den kulturhistoriske værdi indgår en række forskellige  

 aspekter.
For det første tages der stilling til bygningens værdi som manifestation  

 af den lokale byggeskik og håndværksmæssige formåen, eller til bygningens  

 værdi som repræsentant for skiftende stiperioder.
Herunder skeles også til  

 bygningens sjældenhed.
 For det andet indgår det i vurderingen, om bygningen afspejler  

 teknologiske innovationer i konstruktion og materialemæssigt henseende.  

 Eksempelvis tidligere betontypehuse, fabriksbygninger med  

 støbejernskonstruktioner eller lignende.
For det tredje kan der være knyttet historiske symbolværdier til  

 bygningen.
Sådanne værdier kan sjældent erkendes i marken, men vil i muligt  

 omfang fremgå af forundersøgelsen.
 Miljømæssig værdi.
 Bygningens miljømæssige værdi vurderes ud fra dens betydning eller  

 støtteværdi for de tilstødende bygninger eller om dens placering i terrænet  

 forstærker/forringer terrænets topografiske fremtoning.
 Originalitet.
Vurderingen af bygningens originalitet begrundes med, i hvor vid  

 udstrækning den oprindelige fremtoning er bevaret eller om det  

 helhedsindtryk, man ved større ombygninger senest har søgt at skabe, fremstår  

 originalt. Ændringer i forhold hertil bedømmes under dette punkt.
I praksis  

 vil overvejelserne ofte gå på, om senere bygningsændringer støtter eller  

 svækker bygningens dominerende elementer.
 Tilstand.
 Ved bygningens tilstand forstås om bygningen er ordentligt og rigtigt  

 vedligeholdt herunder en vurdering af bygningens almene byggetekniske  

 forhold.
 Bevaringsværdi.
Vurderingen af bervaringsværdien bygger på det samlede indtryk af  

 bygningens kvalitet og tilstand.
Bevaringsværdien skal som sådan opfattes  

 som en opsummering af de ovenstående delvurderinger, hvorigennem  

 registratorerne vel at mærke foretager en afvejning af hvilke forhold, der  

 vejer tungest og derfor bør tillægges størst vægt i vurderingen.
Der er  

 således ikke tale om et mekanisk analytisk gennemsnit af de under  

 delvurderingerne afgivne karakterer.
Almindeligvis vil arkitektonisk værdi og  

 kulturhistorisk værdi veje tungest.
