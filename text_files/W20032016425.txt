Kendelse fra Pressenævnet i sag nr.  

 123/2002 [En kvinde] har ved advokat Hanne Nording klaget til  

 Pressenævnet over et indslag bragt i TV 2/Lorry den 5. november 2002,  

 idet hun mener, at god presseskik er tilsidesat.
Det påklagede indslag blev bragt i en  

 nyhedsudsendelse på TV 2/Lorry og omhandlede et røveri, der var  

 begået mod en bank samme dag.
I indslaget blev der vist en række  

 billeder fra bankens interne overvågningskamera, der viste klager blive  

 overfaldet af den ene af røverne.
Klageren har anført, at man har vist hende i  

 indslaget, uden at man har skjult hendes ansigt.
Klager er på baggrund  

 af indslaget blevet genkendt, hvilket har gjort hende meget utryg.
Indklagede  

 har således handlet i strid med god presseskik.
Indklagede har anført, at man ikke forstår  

 klagen, idet det er umuligt at genkende den skikkelse, som røveren  

 på det første billede er ved at maltraktere.
Der er tale om et  

 meget totalt og ikke særlig skarpt billede, hvor røverens  

 skikkelse er dominerende.
Indklagede har oplyst, at det den pågældende  

 aften hastede meget med at få historien med billederne på,  

 så politiet via udsendelsen kunne få så megen hjælp  

 som muligt fra offentligheden.
Under normale omstændigheder ville  

 indklagede   genkendelighed eller ej   have sløret den  

 pågældende, hvilket i øvrigt skete i forbindelse med den  

 sene nyhedsudsendelse samme aften.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det ud fra indslagets billeder er muligt for personer  

 med et vist kendskab til klageren at identificere hende som den i indslaget  

 viste person.
Nævnet finder, at indklagede burde have maskeret  

 klager i indslaget.
Ved at undlade dette har indklagede handlet i strid med  

 god presseskik, og nævnet udtaler sin kritik.
 Pressenævnet har efter henstilling fra advokat Hanne  

 Nording besluttet ikke at pålægge TV 2/Lorry at  

 offentliggøre kendelsen.
 Afsagt den 22. januar 2003.
