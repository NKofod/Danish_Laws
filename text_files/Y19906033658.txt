Retningslinierne indebærer, at pengeinstitutterne ved den sædvanlige  

 handel med værdipapirer skal give kunderne skriftlig oplysning om de  

 officielle handelskurser på børsen, de tillæg eller fradrag som afregningen  

 indebærer i forhold hertil samt kurtage.
Såfremt afregningskursen er en på  

 forhånd oplyst kurs, der ikke relateres til en børskurs, skal  

 pengeinstitutterne oplyse både deres købs- og salgskurser samt særlige  

 tillæg/fradrag og kurtage.
 Retningslinier for pengeinstitutternes afregning af handler med  

 børsnoterede værdipapirer.
I.
Der bør i pengeinstituttet på et for kunderne lettilgængeligt sted  

 forefindes en beskrivelse indeholdende de af pengeinstituttet anvendte  

 generelle principper for fastsættelse af afregningskurserne ved handel med  

 børsnoterede værdipapirer.
Kunden bør efter omstændighederne gøres opmærksom  

 på, at beskrivelsen kan fås udleveret.
Der skal i beskrivelsen gives oplysning om: A.
Hvilken af de  

 officielle, offentliggjort kurser »alle handlerR« eller  

 »BMS/BMS«, der danner grundlag for fastsættelse af  

 afregningskurserne.
B.
Hvilket tillæg/fradrag der faretages til den under punkt A nævnte  

 kurs forinden fastsættelse af afregningskursen.
C.
Beregningsmetode for kurtagen.
 Beskrivelsen skal endvidere indeholde oplysninger om principperne for  

 kursfastsættelsen i de tilfælde, hvor der på handelsdagen ikke af Københavns  

 Fondsbørs er offentliggjort en officiel kurs, herunder hvilke tillæg/fradrrag  

 der foretages til den af pengeinstituttet skønnede markedskurs forinden  

 fastsættelsen af afregningskursen, samt beregningsmetoden for kurtagen.
 Bestemmelserne kan indeholde forbehold, hvorefter der ved  

 ekstraordinære forhold ikke tages udgangspunkt i en af de ovennævnte af  

 Fondsbørsen offentliggjorte kurser.
Såfremt pengeinstituttet tilbyder kunderne handeler, hvor  

 afregningskursen oplyses, før kunden afgiver instruks til pengeinstituttet om  

 at erhverve eller sælge værdipapirer for sig (det såkaldte  

 straks-handelssystem) skal beskrivelsen, såfremt det ikke er den af  

 Københavns Fondsbørs offentliggjorte kurs »alle handeler« eller  

 »BMS/BMS«, der danner udgangspunkt for fastsættelsen af  

 afregningskursen, indeholde oplysning om, hvilke andre kurser der danner  

 grundlag for fastsættelsen af afregningskurserne, herunder oplysning om at  

 disse kurser ikke er punktkurser men købs- og salgstilbud, retningslinier for  

 hvorledes disse udtryk beregnes, samt oplysning om, at der til disse andre  

 kurser beregnes tillæg/fradrag forinden fastsættelse af afregningskurserne,  

 såfremt dette er tilfældet.
Der skal endvidere gives oplysning om  

 beregningsmetoden for kurtagen.
I beskrivelsen for pengeinstituttets principper for strakshandel skal  

 de mindre kunder oplyses om, at det i sådanne systemer, hvor der stilles  

 køber- og sælgerkurser ikke kan forventes, at afregningskursen vil svare til  

 de af Fondsbørsen offentliggjorte handelskurser, idet den enkelte mindre  

 kundes efterspørgsel eller udbud ikke vil kunne påvirke markedet, og kunden  

 vil derfor være nødsaget til at handle til den stillede køber/sælgerkurs.
De  

 til Fondsbørsen indberettede større handeler, som indgår i den officielle  

 kurs, er derimod typisk udtryk for, at køber og sælger har fundet hinanden et  

 sted mellem den stillede køber- og sælgerkurs.
II.
I fondsnotaerne bør der gives oplysning om: A) Hvad den  

 officielle, offentliggjorte børskurs (»alle handeler« eller  

 »BMS/BMS«) var på handelsdagen.
 B) Hvilket tillæg/fradrag afregningskursen indebærer i forhold hertil.
 C) Størrelsen af den kurtage, som pengeinstituttet har beregnet sig.
Såfremt der ikke på handelsdagen af Københavns Fondsbørs er  

 offentliggjort en officiel kurs, enten »alle handeler« eller  

 »BMS/BMS«, såfremt en sådan kurs er offentliggjort på mindst en af  

 de 3 børsdage, der ligger forud for handelsdagen.
Der bør endvidere i disse  

 tilfælde gives oplysning om, hvilke tillæg/fradrag der er foretaget til den  

 af pengeinstituttet fastsatte markedskurs forinden fastsættelsen af  

 afregningskursen samt størrelsen af den kurtage, som pengeinstituttet har  

 beregnet sig.
III.
Ved strakshandel skal fondsnotaerne indeholde oplysning om de af  

 pengeinstituttet på aftaletidspunktet tilbudte købs- og salgskurser for de  

 pågældende værdipapirer samt hvilke tillæg/ fradrag, afregningskurserne  

 indebærer i forhold hertil.
Der skal endvidere gives oplysning om kurtagen og  

 eventuelle andre omkostninger i forbindelse med handelen.
også ikke-professionelle investorer kan undtagelsesvis -f.eks. ved  

 prioritering af fast ejendom - have behov for at foretage større handeler.
I  

 disse tilfælde gælder behovet for information som beskrevet ovenfor, men  

 selve kursfastsættelsen vil formentlig oftest ske ved egentlig  

 kommisionshandel.
 Oplysning om officielle kurser på Københavns Fondsbørs i fondsnotaerne  

 kan undlades, såfremt prisfastsættelsen på Børsen er påvirket af ganske  

 ekstraordinære omstændigheder.
 For værdipapirer, som ikke omfattes af ovennævnte retningslinier,  

 finder principperne i retningslinierne anvendelse med de nødvendige  

 modifikationer.
 Jeg forventer, at pengeinstitutterne vil foretage de nødvendige  

 ændringer inden 1. marts 1991 for så vidt angår det under afsnit I anførte,  

 medens de under afsnit II og III nævnte ændringer forventes gennemført  

 hurtigst muligt, dog senest den 1. august 1991.
 UDKAST TIL INDLEDNING VEDRØRENDE ÅB-BIDRAG PÅ RETNINGSLINIER FOR AFREGNING  

 AF VÆRDIPAPIRHANDELER.
 Pengeinstitutternes fremgangsmåde ved afregning af handel med børsnoterede  

 værdipapirer har løbende givet anledning til henvendelser til  

 Forbrugerombudsmanden.
Henvendelserne har primært vedrørt den omstændighed, at pengeinstitutterne  

 ved handel med værdipapirerne anvender afregningskurser, som afviger fra de  

 af Københavns Fondsbørs offentliggjorte, officielle kurser.
Ved kundernes køb  

 af værdipapirer afregnes til en kurs, der indebærer et tillæg i forhold til  

 de officielle af Københavns Fondsbørs offentliggjorte handelskurser, mens der  

 ved kundernes salg af værdipapirer afregnes til en kurs, som indebærer et  

 fradrag.
Mange kunder har ikke været opmærksom på disse afregningsprincipper,  

 da der ikke forinden indgåelse af aftale eller i fondsnotaerne gives  

 oplysning herom.
 De små investorers mulighed for at kontrollere pengeinstitutternes  

 afregningskurser knytter sig til de af dagbladene gengivne kurser og det var  

 Forbrugerombudsmandens opfattelse, at investorerne generelt må have en  

 berettiget forventning om, at afregningskursen ligger på niveau med de  

 kurser, der handles til på markedet i øvrigt.
Forbrugerombudsmanden lagde endvidere vægt på, at investorerne hæfter sig  

 ved, at det af pengeinstituttet opkrævede vederlag for handelens udførelse  

 ifølge notaen tilsyneladende alene udgøres af kurtagen, som specificeres  

 selvstændigt i fondsnotaen.
Den oplysning, at pengeinstituttet eventuelt også  

 beregner sig vederlag ved en over/underkurs på det pågældende værdipapir,  

 meddeles ikke på notaen.
Endelig lagde Forbrugerombudsmanden vægt på, at  

 pengeinstutternes rolle ved værdipapirhandel af en del kunder opfattes som  

 kommissionnærlignende, uanset at der reelt ofte er tale om, at  

 pengeinstituttet køber/sælger til/fra egenbeholdning.
 Forbrugerombudsmanden besluttede på denne baggrund at optage forhandling  

 med Finansrådet, Foreningen af Dansk Børsmæglerselskaber, Forbrugerrådet,  

 Finanstilsynet og Konkurrencerådet.
Forhandlingerne mundede ud i, at Forbrugerombudsmanden udstedte  

 retningslinier.
Finansrådet har meddelt, at rådets bestyrelse anbefaler  

 medlemmerne så vidt muligt at imødekomme Forbrugerombudsmandens ønsker.
