Et pengeinstitut ændrede rentevilkår uden orientering til kontohavere.  

 Tilsynet udtalte, at det ikke var i overensstemmelse med god bank- og  

 sparekassepraksis at undlade at orientere kontohaverne Tilsynets skrivelse af 5. maj 1981 vedrørende et pengeinstituts ændring af  

 rentevilkårene for plankonti ved nedsættelse af renten fra 3-månedersrente  

 til anfordringsrente.
 Udtalt, at tilsynet måtte være enig med pengeinstituttet i, at det var  

 berettiget til med henvisning til pengeinstituttets almindelige  

 forretningsbetingelser at ændre renten på plankonti som sket.
 Hvad angik den mangelfulde orientering om nedsættelse af rentesatsen på  

 plankonti, var tilsynet imidlertid af den opfattelse, at det ikke var i  

 overensstemmelse med god bank- og sparekassepraksis, at der ikke forinden var  

 blevet fremsendt orientering til kontohaverne om rentenedsættelsen.
