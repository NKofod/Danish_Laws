(Til samtlige ministerier og styrelser  

 m.v.) 1. Det meddeles herved, at der i medfør af § 14, stk.  

 2, og § 45, stk. 1, i Finansministeriets bekendtgørelse nr. 671 af 2. oktober  

 1986 den 16. marts 1989 er indgået aftale mellem Finansministeriet og  

 Statstjenestemændenes Centralorganisationer om fastsættelse af boligbidrag  

 for tjenesteboliger.
Aftalen er vedlagt som bilag 2.
I tilslutning til indgåelse af aftalen har Finansministeriet drøftet de  

 øvrige regler om tjenesteboliger samt reglerne om lejeboliger med  

 centalorganisationerne.
I overensstemmelse med drøftelserne er reglerne om  

 statens tjeneste- og lejeboliger, herunder reglerne om fastsættelse af  

 boligbidrag for tjenesteboliger, samlet i et cirkulære.
Cirkulæret har været  

 forelagt Lønningsrådet, der har anbefalet de nye regler.
Cirkulæret, der har  

 virkning fra den 1. april 1989, er vedlagt som bilag 1. En række regler  

 svarer til de hidtil gældende.
I det omfang der i det nye regelsæt er  

 foretaget ændringer, er dette markeret i margenen af cirkulæret.
2. Reglerne i cirkulæret gælder for tjenestemænd.  

 Ifølge praksis finder reglerne tillige anvendelse på andre statsligt ansatte  

 i det omfang, andet ikke fremgår af overenskomst, aftale m.v.
Det bemærkes,  

 at reglerne ikke finder anvendelse, hvis der i overenskomst m.v. er fastsat  

 bestemmelser om, at der ydes fribolig.
3. Med cirkulæret indføres overgang til vurderingsleje  

 for tjeneste- og lejeboliger.
Dette betyder dog ikke, at styrelserrne skal  

 iværksætte omfattende vurderingsforretninger, men det er hensigten gradvis at  

 overgå til dette princip og typisk i forbindelse med brugerskifte.
Dette  

 betyder, at Finansministeriet som hidtil vil underrette ministerier og  

 styrelser om forhøjelse af boligbidrag, hvor der er anvendt skemalejesatser.
 4. Efter ikrafttrædelse af de nye regler vil det være  

 nødvendigt at foretage en opgørelse af boligens bruttokvadratmeterareal, da  

 der ikke skal betales boligbidrag for tjenstlige lokaler, jf. § 26. For så  

 vidt angår arealet i de boliger, der ved cirkulærets ikrafttræden er beboede,  

 vil det kun være nødvendigt at foretage opmåling, hvis der hidtil har været  

 betalt boligbidrag for den tjenstlige del af boligen.
5. I de hidtil gældende regler har der været mulighed  

 for at foretage vurdering af en tjeneste- eller lejebolig.  

 Vurderingsforretningen gennemføres som hidtil, idet udpegning af den særligt  

 sagkyndige dog foretages af stiftsamtmanden i vedkommende stift.
Oplysning om  

 hvem, der i et stiftamt er udpeget som særligt sagkyndig, fås ved henvendelse  

 til stiftskontoret.
Den sagkyndige honoreres af styrelsen efter regning.
6. Det bemærkes, at der er indført et loft over  

 tjenestemandens boligbidrag, når vedkommende bebor en tjenestebolig.  

 Tjenestemanden kan i sådanne tilfælde højst komme til at betale 15 pct. af  

 skalalønnen i boligbidrag.
Hvis loftet nås, vil den lønanvisende myndighed  

 automatisk registrere det og alene indeholde 15 pct. i boligbidrag af den til  

 enhver tid udbetalte skalaløn, så længe boligbidraget udgør 15 pct. eller  

 derover af skalalønnen.
7. Opmærksomheden henledes på cirkulærets § 38, stk.  

 2, hvorefter reglen i § 38, stk. 3, skal anvendes, hvis vurdering af en  

 skemalejebolig ikke har fundet sted før nyindflytning.
De enkelte styrelser  

 anmodes derfor om at få foretaget vurderinger så betids, at boligbidraget ved  

 nyindflytning kan fastsættes på grundlag af en vurdering.
8. Vejledning om de nye regler vil blive optaget i  

 Finansministeriets Personaleadministrative Vejledning.
Eventuelle spørgsmål  

 om det nye regelsæt forventes forelagt Finansministeriet.
Med venlig hilsen Peter Friis Bilag 1 CIRKULÆRE OM TJENESTE- OG LEJEBOLIGER Kapitel 1. Definitioner m.v.
 § 1.  Ved en tjenestebolig forstås en bolig, der er  

 stillet til rådighed af ansættelsesmyndigheden som led i et  

 ansættelsesforhold, og som brugeren har pligt til at bebo (beboelsespligt),  

 og til at fraflytte ved tjenestens ophør (fraflytningspligt), herunder i  

 forbindelse med forflyttelse.
 Stk. 2.  Ved en lejebolig forstås en bolig, der er  

 stillet til rådighed af ansættelsesmyndigheden som led i et  

 ansættelsesforhold, og som brugeren har pligt til at fraflytte ved tjenestens  

 ophør (fraflytningspligt), herunder i forbindelse med forflyttelse.
 § 2.  Tjenestemandens pligt til at bebo og fraflytte  

 en tjenestebolig skal fremgå af følgeskrivelsen til ansættelsesbrevet, hvor  

 også eventuelle særlige vilkår for benyttelse af boligen skal oplyses,  

 herunder de i § 19, stk. 2 og 3, nævnte vilkår.
 Stk. 2.  En tjenestemands pligt til af fraflytte en  

 lejebolig skal fremgå af en aftale mellem styrelsen og tjenestemanden, hvor  

 også eventuelle særlige vilkår for benyttelse af boligen skal oplyses,  

 herunder de i § 19, stk. 2 og 3, nævnte vilkår.
 Stk. 3.  Boligens bruttokvadratmeterareal skal fremgå af  

 følgeskrivelsen til ansættelsesbrevet, jf. stk. 1., eller af aftalen om  

 brugen af boligen, jf. stk. 2.
 Stk. 4.  Samtidig med ansættelsesbrevet fremsendes et  

 eksemplar af dette cirkulære til tjenestemanden.
Kapitel 2. Overtagelse og aflevering af tjeneste og lejeboliger § 3.  Ansættelsesmyndigheden skal stille boligen til  

 tjenestemandens rådighed i god og forsvarlig stand fra det fastsatte  

 tidspunkt for brugsforholdets begyndelse, og så længe brugsforholdet varer.  

 På overtagelsestidspunktet skal boligen være rengjort, ruderne skal være  

 hele, og alle udvendige døre skal være forsynet med brugelige låse med  

 tilhørende nøgler.
§ 4.  Hvis tjeneste- eller lejeboligen ikke stilles  

 til rådighed til den fastsatte tid, foretages kun fradrag i lønnen, jf. § 29,  

 stk. 2, i forhold til den tid, boligen faktisk står til den ansattes  

 rådighed.
Stilles boligen til rådighed senere end fastsat, kan brugeren efter  

 styrelsens forudgående godkendelse få godtgjort udgifter ved ophold  

 andetsteds.
 Stk. 2.  Ved midlertidig fraflytning af en tjenestebolig  

 som følge af ødelæggelse, istandsættelse e.l., kan tjenestemandens  

 boligbidrag til anden bolig ikke fastsættes højere end bidraget for den  

 fraflyttede tjenestebolig.
 § 5.  Ved indflytning i henholdsvis fraflytning af en  

 tjeneste- eller lejebolig afholdes syn af boligen med en repræsentant for  

 styrelsen og deltagelse af tjenestemanden samt efter anmodning fra  

 vedkommende centralorganisation en repræsentant for denne.
 Stk. 2.  Brugeren og/eller repræsentanten for styrelsen  

 skal fremsætte indsigelse mod åbenbare mangler ved boligen ved dette syn.
Kapitel 3. Vedligeholdelse af tjenesteboliger § 6.  Vedligeholdelse af tjenesteboliger påhviler  

 styrelsen.
Styrelsen skal holde tjenesteboligen forsvarligt vedlige.
 Stk. 2.  Fornyelse af tapet, maling, hvidtning  

 (indvendig vedligeholdelse) eller anden istandsættelse som følge af slid og  

 ælde skal foretages så ofte, det er påkrævet under hensyn til  

 tjenesteboligens karakter.
Kapitel 4. Vedligeholdelse af lejeboliger § 7.  Vedligeholdelse af lejeboliger påhviler  

 styrelsen i det omfang andet ikke fremgår af §§ 8-18.
 § 8.  Brugeren af en lejebolig kan fremsætte krav om  

 indvendig vedligeholdelse (dvs. tapetsering, maling og hvidtning) af boligen  

 i det omfang, de af styrelsen siden 1. april 1967 i øvrigt afholdte udgifter  

 til indvendig vedligeholdelse ikke overstiger 10 % af det boligbidrag (ekskl.  

 garagebidrag), der efter 1. april 1966 er betalt for boligen.
 Stk. 2.  De i stk. 1 nævnte 10 % af boligbidraget  

 (ekskl. garagebidrag) skal fortrinsvis anvendes til løbende indvendig  

 vedligeholdelse uden forbindelse med brugerskifte.
 § 9.  Ved brugerskifte kan brugeren af en lejebolig  

 herudover fremsætte krav om anvendelse af et beløb til indvendig  

 vedligeholdelse på 5 % af det siden sidste brugerskifte betalte boligbidrag,  

 dog maksimalt af boligbidraget (ekskl. garagebidrag) for en 5-årig periode.
 § 10.  Udgifter til indvendig vedligeholdelse ud over  

 de beløb, som brugeren af en lejebolig kan fremsætte krav om, afholdes af  

 brugeren, jf. dog § 11.
§ 11.  Hvis det af hensyn til en forsvarlig indvendig  

 vedligeholdelse af en lejebolig er nødvendigt, kan styrelsen lade  

 vedligeholdelsen foretage.
Ved en sådan vedligeholdelse afholdes udgifterne  

 forlods af de i §§ 8 og 9 nævnte procentdele.
 § 12.  Den indvendige vedligeholdelse af en lejebolig  

 kan udføres enten ved styrelsens foranstaltning eller af brugeren selv eller  

 af private håndværkere, som brugeren selv træffer aftale med om  

 vedligeholdelsesarbejdets udførelse.
Stk. 2.  Det er en forudsætning for styrelsens  

 afholdelse af udgifterne til medgåede materialer til indvendig  

 vedligeholdelse af en lejebolig, hvor arbejdet er udført af brugeren selv,  

 samt til betaling af regninger fra private håndværkere, der har udført  

 arbejdet på brugerens foranledning, at styrelsen har kunnet godkende det  

 udførte arbejde og udgifternes størrelse.
Der kan ikke ydes brugeren  

 godtgørelse for udført eget arbejde i forbindelse med indvendig  

 vedligeholdelse af lejeboligen.
 § 13.  For hver enkelt bolig fører styrelsen en  

 oversigt over afholdte udgifter til indvendig vedligeholdelse.
§ 14.  Den i § 13 nævnte oversigt over afholdte  

 udgifter til indvendig vedligeholdelse af en lejebolig påføres løbende  

 samtlige af styrelsen afholdte udgifter til tapetsering, maling og hvidtning,  

 idet eventuelle rabatydelser o.l., som opnås i forbindelse med udførelsen af  

 vedligeholdelsesarbejdet, fradrages.
I tilfælde hvor arbejdet er udført af  

 vedkommende styrelses egne ansattes arbejdskraft, påføres oversigten et beløb  

 beregnet på grundlag af den medgåede arbejdstid, timelønnen (for tjenestemænd  

 kvotatimelønnen) for arbejdskraften, værdien af de anvendte materialer mv.
 § 15.  Hver gang der af styrelsen afholdes udgifter  

 til indvendig vedligeholdelse af en lejebolig, gives der brugeren en  

 skriftlig meddelelse om udgiftens størrelse og dens anvendelse.
 § 16.  Der føres en særlig oversigt over udgifterne  

 til udvendig vedligeholdelse i lejeboliger.
 § 17.  I det omfang udgifterne til udvendig  

 vedligeholdelse ikke overstiger 5 % af de boligbidrag (ekskl. garageleje),  

 der efter 1. april 1966 er betalt for eventuelle flere lejeboliger i en  

 ejendom, kan brugerne i forening fremsætte forslag til forskelsbeløbenes  

 anvendelse, i nyopførte boliger dog tidligst 5 år efter ibrugtagningen.
§ 18.  Oversigten over udgifterne til den udvendige  

 vedligeholdelse i lejeboliger påføres udgifter til istandsættelse af  

 trappegang, udvendig maling af vinduer, træværk o.l. samt anden indvendig  

 vedligeholdelse end tapetsering, maling og hvidtning.
Udgifter til  

 modernisering, dvs. egentlige forbedringer (som f.eks. varmeisolerende  

 foranstaltninger) af en lejebolig ud over, hvad der svarer til almindelig  

 vedligeholdelse, skal ikke påføres vedligeholdelsesoversigten.
Kapitel 5. Fællesregler for brug og vedligeholdelse af tjeneste- og  

 lejeboliger § 19.  Brugeren skal i hele brugstiden foretage  

 vedligeholdelse og fornøden fornyelse af låse, nøgler og ruder og holde vand-  

 og gashaner, el-afbrydere og gulve forsvarligt ved lige.
Brugeren skal  

 endvidere vedligeholde wc-kummer, cisterner, vaskekummer, badekar, køleskabe,  

 komfurer, vaskemaskiner og lignende installationer.
Det påhviler styrelsen at  

 udskifte det nævnte udstyr, hvis forringelsen skyldes slid og ælde, og det i  

 øvrigt er installeret af styrelsen.
 Stk. 2.  Brugeren fører som statens stedlige  

 repræsentant med hensyn til boligen det daglige tilsyn med denne og varetager  

 i enhver henseende styrelsens interesse.
Stk. 3.  For så vidt ikke andet er bestemt, forestår  

 brugeren driften af boligen, herunder vedligeholdelse af have, sørger for, at  

 de ejendommen påhvilede forpligtelser til gadefejning, snekastning, grusning  

 i glat føre, skorstensfejning, fjernelse af dagrenovation mv., opfyldes, samt  

 oppebærer leje, hvis nogen del af ejendommen er udlejet.
Hvis det særligt er  

 bestemt, sørger brugeren endvidere for betaling af skatter og afgifter.
 § 20.  Brugeren skal behandle boligen forsvarligt.
 Stk. 2.  Brugeren er erstatningsansvarlig for skade, som  

 voldes på boligen ved uforsvarlig adfærd af ham selv, hans husstand eller  

 andre, som han privat giver adgang til boligen.
Stk. 3.  Skader, hvis udbedring er uopsættelig, skal  

 brugeren straks anmelde til styrelsen.
Hvis skaden ikke kan afvente  

 anmeldelse til styrelsen, kan tjenestemanden foranstalte udbedring og  

 derefter anmelde skaden til styrelsen.
 § 21.  Brugeren må ikke uden styrelsens samtykke bruge  

 boligen til andet end beboelse.
 § 22.  Brugeren må ikke uden styrelsens samtykke  

 fremleje nogen del af boligen.
 § 23.  Brugeren må ikke uden styrelsens samtykke  

 foretage ændringer af boligen eller af gård- og haveanlæg.
 Stk. 2.  Antenner, radiomaster og flagstænger må kun  

 opsættes efter de af styrelsen fastsatte bestemmelser.
 Stk. 3.  Meddeler styrelsen samtykke til tilslutning til  

 fællesantenneanlæg, afholder brugeren de dermed forbundne udgifter.
§ 24.  Boligen skal holdes forsvarligt opvarmet.
Det  

 overlades til tjenestemanden selv at sørge for boligens opvarmning og varmt  

 vand.
Leverer styrelsen undtagelsesvis varme og varmt vand, foretages fradrag  

 i lønnen i overensstemmelse med den til enhver tid gældende aftale mellem  

 finansministeren og tjenestemændenes centralorganisationer om fradrag i  

 tjenestemænds løn for naturalydelser.
Stk. 2.  For leverancer af el og gas opsættes, hvor det  

 er teknisk muligt, målere.
I tilfælde, hvor dette ikke er muligt, finder stk.  

 1, 3. pkt., tilsvarende anvendelse.
 § 25.  Om vedligeholdelse af tjeneste- og lejeboliger  

 i øvrigt henvises til Byggestyrelsens cirkulære om vedligehold af statens  

 bygninger, for tiden cirkulære af 9. juni 1987.
Kapitel 6. Tjenstlige lokaler § 26.  §§ 8-19, stk. 1 og §§ 27-33 finder ikke  

 anvendelse på lokaler, der anvendes til tjenstlig brug.
Kapitel 7. Fastsættelse af boligbidrag § 27.  Boligbidraget fastsættes på grundlag af en  

 vurdering.
I vurderingen deltager en repræsentant for vedkommende styrelse,  

 en repræsentant for vedkommende centralorganisation samt en særlig sagkyndig,  

 der har kendskab til lejeniveauet på det private boligmarked.
Den sagkyndige  

 udpeges af stiftamtmanden i vedkommende stift.
 Stk. 2.  Ved vurderingen skal vurderingsmændene tage  

 hensyn til lejeniveauet for tilsvarende boliger på det private boligmarked  

 det pågældende sted.
 Stk. 3.  Ved tilsvarende bolig forstås en bolig på det  

 private boligmarked, som er af samme eller tilnærmelsesvis samme størrelse,  

 indretning, udstyr og art som den pågældende tjeneste- eller lejebolig.
Stk. 4.  Vurderingen skal ske ved en sammenligning med  

 huslejeniveauet for en tilsvarende bolig det pågældende sted, dvs. den egn,  

 by eller bydel, hvor boligen er beliggende.
Hvis der ikke på det sted, hvor  

 boligen er beliggende findes private boliger, hvormed sammenligning kan  

 foretages, eller som kan danne grundlag for vurderingen, må denne foretages  

 ud fra et skøn over boligens lejeværdi under hensyn til dels dens størrelse,  

 indretning, udstyr og art, dels til beliggenheden, herunder afstanden fra  

 nærmeste indkøbssteder, læge, skole og andre offentlige institutioner mv.
 § 28.  Vurderingsmændene afgiver til den styrelse,  

 hvorunder boligen hører, en redegørelse for den foretagne vurdering  

 indeholdende oplysning om de faktorer, hvortil der er taget hensyn, samt en  

 begrundet indstilling om boligens lejeværdi.
Stk. 2.  Der skal tilstræbes enighed mellem  

 vurderingsmændene.
Hvis vurderingsmændene er enige om indstillingen om  

 boligens lejeværdi, lægges denne til grund ved fastsættelsen af  

 boligbidraget.
Er vurderingsmændene ikke enige om lejeværdien, kan den  

 sagkyndiges indstilling kun tilsidesættes, hvis styrelses- og  

 organisationsrepræsentant er enige.
Indstillingen, herunder særstandpunkter  

 om lejeværdien, skal begrundes under henvisning til de momenter, der er  

 anført i § 27.
§ 29.  Ved den endelige fastsættelse af boligbidraget  

 skal der tages hensyn til den pligt, der påhviler tjenestemanden til at bebo  

 en tjenestebolig og til at fraflytte den ved tjenestens ophør og den brugeren  

 af en lejebolig påhvilende pligt til at fraflytte boligen ved tjenestens  

 ophør.
Der foretages derfor ved beregning af boligbidraget for  

 tjenesteboliger et fradrag i vurderingen på 30 pct.
For lejeboliger er det  

 tilsvarende fradrag 10 pct.
Det månedlige boligbidrag for tjenesteboliger kan  

 dog højst udgøre 15 pct. af tjenestemandens skalaløn.
Beregningen af  

 boligbidraget efter vurdering foretages af vedkommende styrelse og  

 indberettes til den lønanvisende myndighed.
 Stk. 2.  Boligbidrag indeholdes månedsvis i  

 tjenestemandens løn.
§ 30.  Såvel brugeren som vedkommende styrelse kan  

 begære vurdering af en tjeneste- eller lejebolig, når 1. det fastsatte boligbidrag i væsentlig grad skønnes  

 at afvige fra lejen for tilsvarende boliger på stedet, 2. det fastsatte boligbidrag ikke skønnes at stå i  

 rimeligt forhold til boligens kvalitet, 3. styrelsen har gennemført forbedringer af boligen.
Stk. 2.  Begæres vurdering af tjenestemanden, skal denne  

 indbetale 500 kr. til styrelsen.
Beløbet fortabes, hvis boligbidraget sættes  

 op eller er uændret efter vurdering.
 Stk. 3.  Begæres nyvurdering af en allerede vurderet  

 tjeneste- eller lejebolig, følges samme fremgangsmåde som ved  

 førstegangsvurdering.
§ 31.  Overstiger boligbidraget efter vurdering det  

 hidtidige boligbidrag, kan styrelsen forlange boligbidraget sat op med 3  

 måneders varsel til den 1. i en måned.
Hvis boligbidraget efter vurdering er  

 lavere end det hidtidige boligbidrag, nedsættes boligbidraget i  

 overensstemmelse med vurderingen.
Nedsættelsen gennemføres i forbindelse med  

 førstkommende lønudbetaling, efter at styrelsen har fået meddelelse om  

 vurderingen og i givet fald med tilbagevirkende kraft fra tidspunktet for  

 begæringen om vurdering.
 § 32.  Boligbidragene reguleres årligt pr. 1. juni med  

 en af Finansministeriet fastsat procent under hensyn til udviklingen i  

 lejeniveauet på det private boligmarked (samtlige lejligheder ekskl.  

 nybyggeri og ekskl. vedligeholdelse) som oplyst af Danmarks Statistik i  

 forbindelse med boligpostens indregning i reguleringspristallet.
 Stk. 2.  Boligbidrag, der er fastsat ved vurdering, kan  

 først reguleres i medfør af stk. 1., når der er forløbet 1 år eller derover  

 mellem fastsættelsen af boligbidraget efter vurdering og det tidspunkt, fra  

 hvilket der sker generel regulering med den af Finansministeriet fastsatte  

 procent.
 Stk. 3.  Hvis boligbidraget for en tjenestebolig  

 overstiger 15 pct. af tjenestemandens skalaløn, reguleres boligbidraget hver  

 gang, der sker ændring af tjenestemandens løn.
 Stk. 4.  Boligbidragsforhøjelse efter stk. 1 gennemføres  

 med 3 måneders varsel.
 § 33.  Ved enhver vurdering af tjeneste- eller  

 lejebolig udleveres af vedkommende styrelse et eksemplar af dette cirkulære  

 til vurderingsmændene.
 Kapitel 8. Syn mv.
§ 34.  En repræsentant for styrelsen har ret til, når  

 forholdene kræver det, at få eller skaffe sig adgang til boligen.
Udøvelsen  

 af denne rettighed skal ske under størst mulig hensyntagen til brugeren.
Kapitel 9. Boligforholdets ophør § 35.  Aftale om beboelse af en lejebolig kan af  

 tjenestemanden eller styrelsen bringes til ophør med tre måneders varsel til  

 den 1. i en måned, medmindre andet aftales.
§ 36.  Hvis brugeren af en tjeneste- eller lejebolig  

 afgår ved døden, har de til pension og efterindtægt berettigede personer ret  

 til inden for et tidsrum af 3 måneder at blive boende i boligen på samme  

 vilkår som afdøde.
Samme ret har en person, der i mindst 2 år har haft fælles  

 husstand med tjenestemanden.
Kontorlokaler og andre lokaler til tjenstlig  

 brug skal dog fraflyttes.
 § 37.  Nedlægges en tjenestebolig, eller bringes  

 boligforholdet til ophør, tilkommer der den ansatte et varsel på 6 måneder  

 til den 1. i en måned, medmindre anden passende tjenestebolig stilles til  

 tjenestemandens rådighed.
Stk. 2.  Det kan af styrelsen med vedkommende  

 centralorganisation aftales, at en tjenestemand, hvis boligforhold i en  

 tjenestebolig af styrelsen bringes til ophør, og som derved får forøgede  

 boligudgifter, i tre år kan tillægges et midlertidigt personligt tillæg til  

 dækning af disse udgifter.
Det årlige tillæg fastsættes til maksimalt 43 % af  

 boligbidraget før fraflytning.
Tillægget nedsættes med samme procent, hvormed  

 boligbidraget årligt forhøjes i henhold til § 32.
 Kapitel 10. Ikrafttrædelsesbestemmelser mv.
 § 38.  Dette cirkulære træder i kraft den 1. april  

 1989.
Stk. 2.  De hidtil fastsatte boligbidrag reguleres i  

 overensstemmelse med § 32. Ved brugerskifte foretages vurdering af boligen,  

 hvis boligbidraget ikke i forvejen er fastsat ved vurdering.
Er vurdering  

 ikke foretaget før nyindflytning, finder § 38, stk. 3, tilsvarende  

 anvendelse, når vurdering har fundet sted.
Stk. 3.  Hvis boligbidraget uden forbindelse med  

 brugerskifte efter foretagen vurdering skal forhøjes med mere end 25 %,  

 foretages forhøjelsen over 2 år, idet den årlige stigning dog ikke kan  

 overstige 20 % af det oprindelige boligbidrag, indtil boligbidraget er sat op  

 til vurderingslejen.
Generel regulering af boligbidraget, jf. § 32, stk. 1,  

 finder sted på grundlag af det boligbidrag, der skal opkræves pr. 1. juni.
 Stk. 4.  Samtidig ophæves Finansministeriets regulativ  

 af 12. april 1960 vedrørende indflytning i, brug og vedligeholdelse af,  

 tilsyn med samt aflevering af statens tjenesteboliger, Finansministeriets  

 cirkulære af 10. juli 1970 om fremgangsmåden ved oprettelse og nedlæggelse af  

 tjenesteboliger, Finansministeriets cirkulære af 7. juni 1977 vedrørende  

 fastsættelse af boligbidrag for tjeneste- og lejeboliger ved vurdering,  

 Finansministeriets cirkulære af 31. januar 1980 om tapetpriser,  

 Finansministeriets cirkulære af 18. februar 1983 om tjenesteboligbidrag,  

 Finansministeriets cirkulære af 18. februar 1983 om boligbidrag for og  

 vedligeholdelse af statens lejeboliger, Finansministeriets cirkulære af 9.  

 februar 1987 om tjenesteboligbidrag og Finansministeriets cirkulære af 9.  

 februar 1987 om lejeboligbidrag.
Finansministeriet Administrations- og Personaledepartementet Den 16. marts 1989 P.M.V.
 E.B.
Peter Friis Bilag 2 AFTALE MELLEM FINANSMINISTEREN OG STATSANSATTES KARTEL, TJENESTEMANDSSEKTIONEN, STATSTJENESTEMÆNDENES CENTRALORGANISATION II, AKADEMIKERNES CENTRALORGANISATION OM BOLIGBIDRAG FOR TJENESTEBOLIGER I henhold til § 14, stk 2, og § 45, stk. 1, i Finansministeriets  

 bekendtgørelse nr. 671 af 2. oktober 1986 aftales følgende:
§ 1.  Boligbidraget for tjenesteboliger fastsættes på  

 grundlag af en vurdering.
I vurderingen deltager en repræsentant for  

 vedkommende styrelse, en repræsentant for vedkommende centralorganisation  

 samt en særlig sagkyndig, der har kendskab til lejeniveauet på det private  

 boligmarked.
Den sagkyndige udpeges af stiftamtmanden i vedkommende stift.
 Stk. 2.  Ved vurderingen skal vurderingsmændene tage  

 hensyn til lejeniveauet for tilsvarende boliger på det private boligmarked  

 det pågældende sted.
 Stk. 3.  Ved tilsvarende bolig forstås en bolig på det  

 private boligmarked, som er af samme eller tilnærmelsesvis samme størrelse,  

 indretning, udstyr og art som den pågældende tjenestebolig.
Stk. 4.  Vurderingen skal ske ved en sammenligning med  

 huslejeniveauet for en tilsvarende bolig det pågældende sted, dvs. den egn,  

 by eller bydel, hvor boligen er beliggende.
Hvis der ikke på det sted, hvor  

 boligen er beliggende, findes private boliger, hvormed sammenligning kan  

 foretages, eller som kan danne grundlag for vurderingen, må denne foretages  

 ud fra et skøn over boligens lejeværdi under hensyn til dels dens størrelse,  

 indretning, udstyr og art, dels til beliggenheden, herunder afstanden fra  

 nærmeste indkøbssteder, læge skole og andre offentlige institutioner m.v.
 § 2.  Vurderingsmændene afgiver til den styrelse,  

 hvorunder tjenesteboligen hører, en redegørelse for den foretagne vurdering,  

 indeholdende oplysning om de faktorer, hvortil der er taget hensyn, samt en  

 begrundet indstilling om boligens lejeværdi.
Stk. 2.  Der skal tilstræbes enighed mellem  

 vurderingsmændene.
Hvis vurderingsmændene er enige om indstillingen om  

 tjenesteboligens lejeværdi, lægges denne til grund ved fastsættelsen af  

 boligbidraget.
Er vurderingsmændene ikke enige om lejeværdien, kan den  

 sagkyndiges indstilling kun tilsidesættes, hvis styrelses- og  

 organisationsrepræsentant er enige.
Indstillingen, herunder særstandpunkter  

 om lejeværdien, skal begrundes under henvisning til de momenter, der er  

 anført i § 1.
§ 3.  Ved den endelige fastsættelse af boligbidraget  

 skal der tages hensyn til den pligt, der påhviler tjenestemanden til at bebo  

 en tjenestebolig og til at fraflytte denne ved tjenestens ophør.
Der  

 foretages derfor ved beregning af boligbidraget for tjenesteboliger et  

 fradrag i vurderingen på 30 pct.
Det månedlige boligbidrag for  

 tjenesteboliger kan dog højst udgøre 15 pct. af tjenestemandens skalaløn.  

 Beregningen af boligbidraget efter vurderingen foretages af vedkommende  

 styrelse og indberettes til den lønanvisende myndighed.
 Stk. 2.  Boligbidrag indeholdes månedsvis i  

 tjenestemandens løn.
§ 4.  Såvel brugeren som vedkommende styrelse kan  

 begære vurdering af en tjenestebolig, når 1. det fastsatte boligbidrag i væsentlig grad skønnes  

 at afvige fra lejen for tilsvarende boliger på stedet, 2. det fastsatte boligbidrag ikke skønnes at stån i  

 rimeligt forhold til boligens kvalitet, 3. Styrelsen har gennemført forbedringer af boligen.
Stk. 2.  Begæres vurdering af tjenestemanden, skal denne  

 indbetale 500 kr. til styrelsen.
Beløbet fortabes, hvis boligbidraget sættes  

 op eller er uændret efter vurdering.
 Stk. 3.  Begæres nyvurdering af en allerede vurderet  

 tjenestebolig følges samme fremgangsmåde som ved førstegangsvurdering.
§ 5.  Overstiger boligbidraget efter vurdering det  

 hidtidige boligbidrag, kan styrelsen forlange boligbidraget sat op med 3  

 måneders varsel til den 1. i en måned.
Hvis boligbidraget efter vurdering er  

 lavere end det hidtidge boligbidrag, nedsættes boligbidraget i  

 overensstemmelse med vurderingen.
Nedsættelsen gennemføres i forbindelse med  

 førstskommende lønudbetaling, efter at styrelsen har fået meddelelse om  

 vurderingen og i givet fald med tilbagevirkende kraft fra tidspunktet for  

 begæringen om vurdering.
 § 6.  Tjenesteboligbidrag reguleres årligt pr. 1. juni  

 med en af Finansministeriet fastsat procent under hensyn til udviklingen i  

 lejeniveauet på det private boligmarked (samtlige lejligheder ekskl.  

 nybyggeri og ekskl. vedligeholdelse) som oplyst af Danmarks Statistik i  

 forbindelse med boligpostens indregning i reguleringspristallet.
 Stk. 2.  Boligbidrag, der er fastsat ved vurdering, kan  

 først reguleres i medfør af stk. 1, når der er forløbet 1 år eller derover  

 mellem fastsættelsen af boligbidraget efter vurdering og det tidspunkt, fra  

 hvilket der sker generel regulering med den af Finansministeriet fastsatte  

 procent.
 Stk. 3.  Hvis boligbidraget efter vurdering af en  

 tjenstebolig overstiger 15 pct. af tjenestemandens skalaløn, reguleres  

 boligbidraget hver gang, der sker ændring af tjenestemandens løn:
 Stk. 4.  Boligbidragsforhøjelse efter stk. 1 gennemføres  

 med 3 måneders varsel.
 § 7.  Denne aftale har virkning fra den 1. april 1989.
 Stk. 2.  Samtidig ophæves aftale af 17. februar 1983 om  

 tjenesteboligbidrag.
København, den 16. marts 1989 Statsansattes Kartel, tjenestemandssektionen E.
Nygaard Jespersen Statstjenestemændenes Centralorganisation II B.
Wikkelsøe Akademikernes Centralorganisation Alex Nielsen Lærernes Centralorganisation Martin Rømer Finansministeriet P.M.V.
 E.B.
