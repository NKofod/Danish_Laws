Skrivelse med orientering om  

 lov om ændring af lov om almene boliger m.v. og lov om sociale service  

 (Garanti for tilbud om almen plejebolig eller plads  

 på plejehjem for ældre, aflastning samt vurdering af tidligere frihedskæmpere  

 m.fl.s behov for plads på plejehjem) (Til samtlige kommuner m.fl) Folketinget har den 21. marts 2006 vedtaget L 107  Forslag til  

 lov om ændring af lov om almene boliger m.v. og lov om social service  

 (Garanti  

 for tilbud om almen plejebolig eller plads på plejehjem for ældre, aflastning  

 samt vurdering af tidligere frihedskæmpere m.fl.s behov for plads på  

 plejehjem).
 Loven trådte i kraft den 9. april 2006. Lov nr. 288 af 7. april  

 2006 vedlægges.
 Lovforslaget med bemærkninger kan bl.a. ses på www.social.dk, se  

 under lovstof, og på Folketingets hjemmeside www.ft.dk, se under Dokumenter,  

 Lovforslag fordelt på ministerområde, Socialministeriet, Af ministeren,  

 Vedtagne.
 Lovændringen har følgende elementer:
 I.  

 	  

 Garanti for et tilbud  

 om en almen plejebolig eller en plads i et plejehjem senest to måneder efter  

 optagelse på en venteliste.
 II.  

 	  

 Hjemmel til, at  

 tidligere frihedskæmpere m.fl. kan behovsvurderes til en plads i et plejehjem  

 direkte fra udlandet.
 III.  

 	  

 Præcisering af  

 reglerne om aflastning.
 Med lovændringen indføres en garanti, der indebærer, at  

 kommunerne skal anvise en plejebolig eller plads på et plejehjem til ældre,  

 der  

 har behov for en sådan, senest to måneder efter, at behovet er konstateret.  

 Kommunerne skal opfylde denne garanti senest den 1. januar 2009.
 Derudover sikrer lovændringen, at der er hjemmel til, at  

 frihedskæmpere m.fl., der modtager eller er berettiget til at modtage  

 erstatning i henhold til lov om besættelsestidens ofre, kan behovsvurderes  

 direkte fra udlandet til en plads på et plejehjem i Danmark.
 Endelig indeholder lovændringen en præcisering af reglerne om  

 aflastning, idet det præciseres, at kommunerne kan tilbyde et midlertidigt  

 ophold i eksempelvis en plejebolig til personer, der i en periode har behov  

 for  

 ekstra omsorg og pleje.
 Lovændringen er omfattet af lovovervågning med fokus på, om  

 kommunerne overholder plejeboliggarantien pr. 1. januar 2009.
Ad I.
Garanti for et tilbud om en almen  

 plejebolig eller en plads i et plejehjem senest to måneder efter optagelse på  

 en venteliste Lovændringen indebærer, at kommunalbestyrelsen skal tilbyde en  

 almen plejebolig eller en plads i et plejehjem til ældre, der har behov for  

 en  

 sådan bolig eller plads senest to måneder efter, at behovet herfor er  

 konstateret.
Hvis den ældre ikke umiddelbart i forbindelse med konstatering  

 af  

 behovet kan få tilbudt en almen plejebolig eller en plads i et plejehjem,  

 optages den ældre på en venteliste, indtil kommunalbestyrelsen senest 2  

 måneder  

 efter optagelsen på ventelisten kan tilbyde boligen eller pladsen.
Et tilbud  

 indebærer, at den pågældende ældre får tilbudt en bestemt almen plejebolig  

 eller plejehjemsplads, som er indflytningsklar senest 2 uger efter udløbet af  

 2-månedersfristen.
 Garantien om tilbud af en almen plejebolig eller en plads i et  

 plejehjem senest to måneder efter optagelse på ventelisten gælder dog ikke,  

 hvis den ældre efter reglerne om frit valg af ældreboliger m.v., jf.  

 § 58  

 a i lov om almene boliger m.v., ønsker at bo i en bestemt  

 plejeboligbebyggelse  

 eller i et bestemt plejehjem, enten i bopælskommunen eller i en anden  

 kommune.  

 I dette tilfælde optages borgeren på fritvalgsventelisten og er dermed ikke  

 omfattet af garantien.
Socialministeren vil fastsætte nærmere regler om optagelse på  

 ventelisten, herunder om beregning af ventetiden.
Der vil senere blive  

 fremsendt en orientering herom.
 Hvis en kommunalbestyrelse ikke inden den 1. januar 2009  

 opfylder garantien om, at en ældre kan få tilbudt en almen plejebolig eller  

 en  

 plads i et plejehjem senest to måneder efter optagelse på ventelisten, vil  

 der  

 efter de gældende regler i lov om kommunernes styrelse kunne rejses en sag  

 hos  

 de kommunale tilsynsmyndigheder.
Ad II.
Hjemmel til at tidligere frihedskæmpere  

 m.fl. kan behovsvurderes til en plads i et plejehjem direkte fra udlandet Lovændringen skaber mulighed for, at personer, der modtager  

 eller er berettiget til at modtage erstatning i henhold til lov om  

 besættelsestidens ofre, kan behovsvurderes direkte fra udlandet til en plads  

 i  

 et plejehjem i Danmark.
 Det er kun personer, der i tiden fra 9. april 1940 indtil  

 krigstilstandens ophør, har pådraget sig skade eller sygdom, der har medført  

 midlertidig eller varig forringet erhvervsevne som følge af krigshandlinger  

 eller krigslignende handlinger her i landet, der vil være omfattet af  

 særordningen.
 Besættelsestidens ofre er først og fremmest danske statsborgere,  

 som under den tyske besættelse har:
-  

 	  

 været deporteret til  

 fængsel eller koncentrationslejr i udlandet -  

 	  

 været tjenstgørende i  

 mindst 6 måneder på danske eller udenlandske skibe under allieret kontrol i  

 krigsfarvand -  

 	  

 været aktivt engageret  

 her i landet i mindst 1 år i organiseret modstandsarbejde, der har medført  

 særlig hård fysisk eller psykisk belastning eller -  

 	  

 sejlet med færøske  

 fiskeskibe eller fisketransport i krigsfarvand i mindst 6 måneder med henblik  

 på tilførsel af krigsforsyninger til allieret havn uden for Færøerne.
 Ordnin  

  

 gen vil alene skulle gælde  

 for de direkte erstatningsberettigede og ikke for enker/enkemænd til direkte  

 erstatningsberettigede.
Ad III.
Præcisering af reglerne om aflastning Lovændringen præciserer, at kommunalbestyrelsen kan tilbyde  

 personer, der har et behov herfor, tilbud om et midlertidigt ophold i en  

 almen  

 plejebolig eller i en plejehjemsplads.
Personer, der bor alene, kan komme i en situation, hvor et  

 midlertidigt ophold vil være den bedste løsning, hvis der skal ydes den  

 optimale pleje og omsorg.
For eksempel kan ældre, der er udskrevet fra  

 hospitalet efter et hoftebrud, have behov for lidt ekstra opsyn de første par  

 uger.
Eller det kan være en ældre med en dobbeltsidig lungebetændelse af en  

 karakter, der ikke nødvendiggør hospitalsindlæggelse, men hvor den ældre  

 føler  

 sig utryg ved at være alene hjemme.
Det kan også være en ældre, der har været  

 udsat for en psykisk belastning i form af overfald eller andet.
Der er alene tale om et tilbud.
Kommunalbestyrelsen har således  

 ikke pligt til at tilbyde et ophold.
Og borgeren kan vælge ikke at tage imod  

 et  

 tilbud, men foretrække at få den eventuelt fornødne hjælp i egen bolig.
 Evt. henvendelser vedrørende lovændringerne kan rettes til  

 fuldmægtig Kristian Gribskov, tlf. 33 92 92 84.
