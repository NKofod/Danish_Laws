Skriftlig fremsættelse (2. oktober  

 2002) Fødevareministeren Herved tillader jeg mig for Folketinget at  

 fremsætte:
Forslag til lov om ændring af lov om sygdomme og  

 infektioner hos dyr m. fl. (Udvidet veterinært beredskab) (Lovforslag nr.
L 12).
 Formålet med lovforslaget er en forbedret  

 forebyggelse mod og bekæmpelse af smitsomme sygdomme.
På baggrund af de mange udbrud af mund- og klovesyge  

 i Europa i 2001 iværksatte Fødevareministeriet en gennemgang af  

 beredskabet mod mund- og klovesyge med henblik på en a  

 jourføring og modernisering af beredskabet.
Arbejdet med  

 beredskabsplanen for mund- og klovesyge vil have betydning også for  

 beredskabet for andre alvorlige smitsomme sygdomme.
 Med henblik på at gennemføre anbefalinger fra  

 arbejdet med beredskabsplanen om hindring eller begrænsning af  

 spredning af sygdomssmitte foreslås:
 Endelig foreslås gennemført enkelte mere  

 formuleringstekniske præciseringer af lovteksten, ligesom Det  

 Veterinære Vaccineudvalg foreslås nedlagt.
 Idet jeg i øvrigt henviser til lovforslagets  

 bemærkninger, anbefales det til Folketingets hurtige og velvillige  

 behandling.
