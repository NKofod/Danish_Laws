Bekendtgørelse om klage over  

 Finansstyrelsens forvaltning af  

 lov om tilskud til afvikling af studiegæld og om eftergivelse af  

 studiegæld og forvaltning af lov om statsgaranterede  

 studielån I medfør af kongelig resolution af 27. november 2001, jf.  

 bekendtgørelse nr. 1107 af 20. december 2001 om ændring af  

 ministeriernes forretninger, og § 38 A, stk. 2, i lov om  

 skattemyndighedernes organisation og opgaver m.v. (Skattestyrelsesloven), jf.  

 lovbekendtgørelse nr. 859 af 13. september 2000, som ændret ved  

 § 2 i lov nr. 292 af 15. maj 2002, bestemmes:
 § 1. Finansstyrelsen forvalter følgende  

 sagsområder i første instans efter aftale mellem  

 Skatteministeriet og Finansministeriet:
 1)	Lov om tilskud til afvikling af studiegæld og om eftergivelse  

 af studiegæld.
 2)	Lov om statsgaranterede studielån.
 § 2. Spørgsmål om Finansstyrelsens  

 forvaltning af den i § 1 nævnte bemyndigelse, herunder  

 Finansstyrelsens afgørelser på de nævnte  

 sagsområder, kan indbringes for Told- og Skattestyrelsen, der  

 afgør spørgsmålet på Skatteministeriets vegne, jf.  

 dog stk. 2.
 Stk. 2. Stk. 1 gælder ikke afgørelser, der  

 efter § 10 i lov om tilskud til afvikling af studiegæld og om  

 eftergivelse af studiegæld kan indbringes for Ankenævnet for  

 Tilskud til Statsgaranterede Studielån.
 § 3. Bekendtgørelsen træder i kraft  

 den 5. juni 2002.
 Stk. 2. Samtidig ophæves bekendtgørelse nr. 28 af  

 18. januar 2002 om klage over Finansstyrelsens inddrivelse af restancer for  

 det offentlige, forvaltning af lov om Det Fælles  

 Lønindeholdelsesregister, forvaltning af lov om tilskud til afvikling  

 af studiegæld og om eftergivelse af studiegæld og forvaltning af  

 lov om statsgaranterede studielån, der dog fortsat finder anvendelse  

 på afgørelser, der er truffet i første instans før  

 den 5. juni 2002. Ophævelsen af § 1, nr. 1, i  

 bekendtgørelsen har dog først virkning fra den 1. september  

 2002.
