Indskud på rateforsikring   

 opfyldningsfradrag for erhvervsdrivende - skattepligtsophør Spørgsmål Svar Beskrivelse af de faktiske forhold Dispositionen er  

 indskud på pensionsordninger.
 A ønsker i 2006  

 at indskyde et engangsbeløb (f.eks. 10 mio. kr.) på en privatoprettet  

 rateforsikring omfattet af pensionsbeskatningslovens § 8 (efterfølgende  

 benævnt  

 ordning 1).
forventer at  

 sælge sin virksomhed i 2006, hvilket vil forøge årets overskud væsentligt,  

 blandt andet med genvundne afskrivninger.
A overvejer derfor - samtidig med  

 indskud af engangsbeløb - at indskyde yderligere beløb på en anden  

 privatoprettet rateopsparing i pensionsøjemed (efterfølgende benævnt ordning  

 2). Hertil vil A oprette en særskilt pensionsaftale med en engangsindbetaling  

 på 3 mio. kr.
Det kan forudsættes, at årets overskud berettiger til et 30 %  

 opfyldningsfradrag på 3 mio. kr.
 Det forventes,  

 at A fraflytter Danmark i løbet af 2007. Det kan lægges til grund for  

 besvarelsen,  

 at A´s fulde skattepligt til Danmark ophører på dette tidspunkt.
 Forud for  

 ophøret af fuld skattepligt overføres i 2007 en andel (f.eks. 2 mio. kr.) af  

 ordning 1 til en i samme livsforsikringsselskab oprettet pensionsordning med  

 løbende udbetalinger omfattet af pensionsbeskatningslovens § 2.
 Tidligst den  

 efterfølgende dag - og stadig før ophøret af den fulde skattepligt - ophæves  

 ordning 1, hvorpå saldoen/indestående udgør f.eks. 8 mio. kr.(10 mio. - 2  

 mio.  

 kr.).
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1 I henhold til  

 pensionsbeskatningslovens § 18, stk. 3, fordeles et engangsindskud på en  

 privatoprettet  

 rateforsikring over en periode på 10 år.
Ovennævnte indskud på 10 mio. kr.  

 medfører således et fradrag i den personlige indkomst for indkomstårene 2006  

 og  

 de efterfølgende 9 år på 1 mio. kr. årligt.
 Når den fulde  

 skattepligt til Danmark ophører, bortfalder retten til fradrag efter  

 pensionsbeskatningslovens § 18, jfr. pensionsbeskatningslovens § 54. For  

 indkomstårene 2008 og frem vil der således ikke være mulighed for at fradrage  

 disse års andele af det foretagne kapitalindskud på ordning 1.
For indkomståret  

 2007 - hvor skattepligten forudsættes at ophøre - vil der efter praksis kunne  

 fradrages dette års andel på 1 mio. kr.
Den personlige indkomst skal for  

 fraflytningsåret (2007) omregnes, således at beløbene kommer til at svare til  

 et helt års indkomst, jfr. personskattelovens § 14. I denne sammenhæng indgår  

 1/10 fradrag for pensionsindbetaling som et engangsbeløb.
 Fradragsretten  

 for den andel af det i 2006 foretagne kapitalindskud, der vedrører 2007, er  

 således  

 efter vores opfattelse ikke påvirket af, at skattepligten ophører dette år,  

 og  

 vil i skatteberegningen indgå som et engangsbeløb.
Ad spørgsmål 2 Efter  

 pensionsbeskatningslovens § 18, stk. 5, har erhvervsdrivende mulighed for at  

 anvende et særligt "opfyldningsfradrag" og fratrække  

 pensionsindbetaling i det omfang det udgør et mindre beløb end 30 % af  

 overskud  

 fra selvstændig virksomhed.
Ved overskud fra selvstændig erhvervsvirksomhed  

 forstås overskud som opgjort efter reglerne for opgørelse af skattepligtig  

 indkomst før fradrag for henlæggelse til konjunkturudligning efter  

 virksomhedsskattelovens § 22 b med tillæg af renteudgifter og kurstab på  

 fordringer og gæld og med fradrag af rente- og udbytteindtægter samt  

 kursgevinst  

 på fordringer og gæld, som indgår i opgørelsen af dette overskud.
I  

 overskuddet  

 indgår ikke indkomster ved afståelse af goodwill og andre immaterielle  

 aktiver,  

 eller fortjenester ved afståelse af fast ejendom omfattet af  

 ejendomsavancebeskatningsloven.
Til gengæld kan genvundne afskrivninger indgå  

 i  

 beregningsgrundlaget, jfr.
Tfs.2006.411. Der kan dog i et indkomstår højst  

 fradrages et beløb svarende til forfaldne præmier (bidrag) og indskud og  

 foretagne indbetalinger til rateopsparing i pensionsøjemed, som ikke  

 tidligere  

 er fratrukket.
30 %-reglen er  

 et opfyldningsfradrag, som kan bruges ved siden af en indbetalingsperiode på  

 10  

 år.
Erhvervsdrivende stilles således ikke ringere end øvrige skattepligtige  

 personer, som kan få 1/10 fradrag af engangsindskud på flere ordninger. 30  

 %-reglen er alene en begunstigende mulighed, som erhvervsdrivende kan anvende  

 for at optimere deres pensionsfradrag i forhold til de overskud, som  

 virksomheden realiserer.
 Det er derfor  

 vores opfattelse, at A både kan opnå fradrag for 1/10 af engangsindskuddet  

 samt  

 fuldt fradrag for indbetaling af 3 mio. kr. på ordning 2, ved anvendelse af  

 det  

 særlige opfyldningsfradrag for erhvervsdrivende.
Ad spørgsmål 3 Ophøret af fuld  

 skattepligt vil ikke i sig selv udløse efterbeskatning på den oprettede  

 ordning, jfr. pensionsbeskatningslovens §§ 19 A-E modsætningsvist.
 Det forhold, at  

 der ikke efter 2006 indbetales yderligere på pensionsordningen, vil efter  

 vores  

 opfattelse ikke medføre efterbeskatning efter pensionsbeskatningslovens §  

 18 A, da det samlede fradrag er optjent, og der dermed  

 ikke er fratrukket mere, end det der har været mulighed for efter de faktiske  

 indbetalinger, jfr. pensionsbeskatningslovens §  

 18 A, stk. 1, 1. pkt.
Ad spørgsmål 4 Reglerne om den  

 skattemæssige behandling af privattegnede pensionsordninger ved ophør eller  

 nedsættelse af indbetalinger fremgår af pensionsbeskatningslovens §  

 18 A.
Herudfra skal der som udgangspunkt ske  

 efterbeskatning af engangsindskuddet, når ordningen ændres.
 Det er vores  

 opfattelse, at overførsel af en andel af ordning 1 til en i samme  

 livsforsikringsselskab oprettet pensionsordning med løbende udbetalinger  

 omfattet af pensionsbeskatningslovens § 2 kan ske uden skatte- eller  

 afgiftsmæssig konsekvens, jfr. pensionsbeskatningslovens § 41, stk. 1, nr. 2,  

 og således ikke vil udløse efterbeskatning efter pensionsbeskatningslovens §  

 18 A.
 For den del af  

 kapitalindskuddet, som ikke overføres, men efterfølgende ophæves, vil  

 fradragsretten bortfalde, jfr. pensionsbeskatningslovens § 18, stk. 7, 2.  

 pkt.  

 Dette beløb vil fragå i det afgiftspligtige beløb, hvoraf der skal betales  

 afgift efter pensionsbeskatningslovens § 29, jfr. pensionsbeskatningslovens §  

 35. I nærværende situation skal der således laves følgende opgørelse af det  

 afgiftspligtige beløb:
Indtrådt afgiftspligt, jfr.
PBL § 29, stk. 1 8 mio kr.
Der fragår som følge af bortfald af fradragsretten,  

  

 jf.
PBL § 18, stk. 7, 2. pkt.
 8 mio kr.
Grundlag for beregning af 60% afgift 0 kr.
 Ophøret af fuld  

 skattepligt vil heller ikke udløse efterbeskatning på den nyoprettede  

 ordning,  

 jfr. pensionsbeskatningslovens §§ 19 A-E modsætningsvist.
 I henhold til  

 ovenstående skal vi venligst henstille til, at SKAT svarer bekræftende til de  

 ovenstående spørgsmål.
SKATs indstilling og begrundelse Ad spørgsmål 1 Reglerne om  

 rateforsikring i pensionsøjemed findes i pensionsbeskatningslovens § 8. Denne  

 skal indeholde bestemmelser om, at forsikringssummen udbetales i lige store  

 rater over mindst 10 år, jfr. dog stk. 3. Forsikringen skal være tegnet inden  

 den forsikredes fyldte 60. år.
Udbetaling fra ordningen kan starte ved den  

 forsikredes fyldte 60. år, men tidligst 5 år efter, at policen er oprettet,  

 medmindre  

 lavere aldersgrænse er godkendt.
Der kan tillige aftales, at udbetalinger  

 påbegyndes i tilfælde af forsikredes invaliditet eller død før det fyldte 60.  

 år.
Der kan ikke aftales senere forfaldstidspunkt for sidste rate end første  

 policedag efter den forsikredes fyldte 85. år (pensionsbeskatningslovens § 8,  

 stk. 3).
 Af  

 pensionsbeskatningslovens § 18, stk. 1 fremgår det, at ejeren af ordningen  

 med  

 de begrænsninger, der er nævnt i stk. 2 - 8 kan fradrage årets forfaldne  

 bidrag  

 eller præmier i den skattepligtige indkomst.
 Fradragsretten  

 for engangsindskud (kapitalindskud) skal ifølge pensionsbeskatningslovens §  

 18,  

 stk. 3 fordeles over en periode på 10 år, således at indskuddet fradrages med  

 1/10 i indskudsåret og hvert af de følgende 9 år.
 Et  

 engangsindskud på 10 mio. kr. vil således skulle fradrages med 1 mio. kr. i  

 indskudsåret (2006) i de efterfølgende 9 år.
 Ifølge  

 pensionsbeskatningslovens § 54 gælder fradragsretten efter  

 pensionsbeskatningslovens § 18 kun for personer, der er fuldt skattepligtige  

 til Danmark.
Når A´s  

 skattepligt ophører (f.eks. i 2007), vil der efter praksis kunne fradrages 1  

 mio. kr. i det pågældende indkomstår.
I fraflytningsåret omregnes den  

 personlige indkomst, således, at de selvangivne beløb for  

 skattepligtsperioden  

 svarer til et helt års indkomst, jfr. personskattelovens § 14. Da fradraget  

 på  

 1 mio. kr. svarer til et helt års fradrag, skal fradraget indgå i  

 skatteberegningen som et engangsbeløb.
 Det er SKATs  

 opfattelse, at der kan svares ja til spørgsmål 1.
Ad spørgsmål 2 A foretager i 2006  

 for det første et engangsindskud på 10 mio. kr. til en privattegnet  

 rateforsikring.  

 Derudover foretager han et indskud i 2006 på 3 mio. kr. svarende til 30 % af  

 overskuddet i hans selvstændige virksomhed.
Det samlede engangsindskud i 2006  

 er således 13 mio. kr.
Det giver et årligt fradrag på 1,3 mio. kr. om året i  

 2006 og de 9 følgende år.
Ved lov nr. 457  

 af 27. maj 2004 blev der fortaget justeringer i pensionsbeskatningsloven.
I §  

 18, stk. 5 blev der indsat en regel, der giver selvstændige erhvervsdrivende  

 bedre muligheder for fradrag til pensionsordninger.
Den nye mulighed er, at  

 den  

 selvstændige erhvervsdrivende i det enkelte indkomstår altid kan vælge at  

 foretage fradrag for en foretagen indbetaling op til et maksimum svarende til  

 30 % af virksomhedens skattepligtige overskud til en privat rate- eller  

 renteordning.
Reglen har virkning fra og med indkomståret 2004.
Overskud ved  

 selvstændig virksomhed skal forstås som overskud opgjort efter reglerne for  

 opgørelse af skattepligtig indkomst før fradrag for henlæggelse til  

 konjunkturudligning efter virksomhedsskattelovens § 22 b og før finansielle  

 poster.
I overskuddet kan der dog ikke indgå indkomster ved afståelse af  

 goodwill og andre immaterielle aktiver, eller fortjenester ved afståelse af  

 fast ejendom, der er omfattet af ejendomsavancebeskatningsloven.
Genvundne  

 afskrivninger kan til gengæld godt indgå i beregningsgrundlaget. 30 %-reglen  

 er  

 at betragte som et særligt opfyldningsfradrag, der alene gælder for  

 selvstændige erhvervsdrivende.
 I betænkningen til  

 lovforslag L60 er der bl.a. anført følgende:
 Det foreslås at  

 udvide denne regel, således at pensionsopspareren, hvis det samlede årlige  

 fradrag, beregnet efter pensionsbeskatningslovens § 18, stk. 3 og 4, udgør et  

 mindre beløb end 30 % af overskud fra selvstændig erhvervsvirksomhed, kan  

 foretage et fradrag svarende til 30 % af dette overskud.
A foretager som  

 nævnt et engangsindskud på 13 mio. kr.
Det følger af  

 pensionsbeskatningslovens  

 § 18, stk. 3, at dette fradrag skal fordeles over 10 år altså med 1,3 mio.  

 kr.  

 årligt i indbetalingsåret og de følgende 9 år.
A kan dog i stedet vælge at  

 foretage det såkaldte opfyldningsfradrag (25.000 kr. (reg.)) hvert år i  

 stedet,  

 hvis dette giver et højere fradrag, jfr. pensionsbeskatningslovens § 18, stk.  

 5, 1. pkt.
Dette opfyldningsfradrag vil imidlertid klart være mindre end det  

 fordelte fradrag.
Sideordnet kan A imidlertid efter pensionsbeskatningslovens  

 §  

 18, stk. 5, 2. pkt. vælge at foretage et opfyldningsfradrag på 30 % af  

 overskuddet fra selvstændig virksomhed.
Hvis overskuddet i et år er 10 mio.  

 kr.  

 vil der altså i dette år kunne foretages et "opfyldningsfradrag" på  

 30 % af dette beløb eller 3 mio. kr.
I stedet for det fordelte fradrag på 1,3  

 mio. kr., jfr. pensionsbeskatningslovens § 18, stk. 3 kan der altså i stedet  

 foretages et samlet fradrag på 3 mio. kr. i indkomståret.
 Det vil sige, at  

 der vil kunne fradrages 1/10 af engangsindskuddet (1,3 mio. kr.) samt et  

 opfyldningsfradrag  

 på 1,7 mio. kr. til i alt 3 mio. kr.
 Se i den  

 forbindelse Michael Thomsens og Rene Jensens artikel i TfS.2005.135, der når  

 til samme resultat i deres gennemgang af 30 % fradraget.
 Det er således  

 SKATs opfattelse, at der skal svares nej til spørgsmål 2.
Ad spørgsmål 3 Reglerne om  

 efterbeskatning/omberegning af fradrag findes i pensionsbeskatningslovens §  

 18 A.
Er der ved indkomstopgørelsen foretaget fradrag for  

 præmier eller bidrag til en pensionsordning med løbende udbetalinger eller  

 til  

 en rateforsikring eller rateopsparing i pensionsøjemed efter reglerne i § 18,  

 stk. 1 eller 4 - 5, og indbetalingerne nedsættes eller ophører på et  

 tidspunkt,  

 hvor de foretagne fradrag overstiger de beløb, der kunne være fradraget på  

 grundlag af de faktiske indbetalinger, omregnes fradragsretten i forhold til  

 de  

 faktisk betalte præmier eller bidrag.
Da der for A´s  

 vedkommende er tale om, at han foretager engangsindskud på henholdsvis 10  

 mio.  

 kr. og 3 mio. kr., bliver det ikke aktuelt, at indbetalingerne til nogen af  

 de  

 to ordninger nedsættes eller ophører i forbindelse med ophøret af fuld  

 skattepligt til Danmark.
Pensionsbeskatningslovens §  

 18 A  

 finder derfor ikke anvendelse i den pågældende situation.
 Reglerne i  

 pensionsbeskatningslovens §§  

 19 A  

 - E om  

 fraflytterbeskatning finder heller ikke anvendelse i denne situation, idet  

 disse bestemmelser alene vedrører pensionsordninger, der administreres af en  

 arbejdsgiver.
 Det er SKATs  

 opfattelse, at der skal svares ja til spørgsmål 3.
Ad spørgsmål 4 Ifølge  

 pensionsbeskatningslovens § 41 er det indenfor visse grænser muligt at  

 overføre  

 en hel eller en del af en pensionsordning til en anden bestående eller  

 nyoprettet pensionsordning for samme person.
Ifølge § 41, stk. 1, nr. 2 kan  

 der  

 således foretages overførsel fra en rateforsikring eller rateopsparing i  

 pensionsøjemed til en ordning med løbende udbetalinger.
 Overførslen  

 behandles ikke som en ud- og indbetaling.
 Efter  

 overførslen har rateforsikringen en tilbagekøbsværdi på ca. 8 mio. kr. og  

 pensionsordningen med løbende udbetalinger en tilbagekøbsværdi på ca. 2 mio.  

 kr.
Før overførslen  

 og ophør af skattepligten til Danmark foretages der fradrag i 2006 og 2007  

 med  

 2 gange 1 mio. kr. eller i alt 2 mio. kr.
Der resterer herefter et fradrag på  

 8  

 mio. kr.
Fradraget på 2  

 mio. kr. kan ikke specielt henføres til en bestemt del af det foretagne  

 engangsindskud  

 på 10 mio. kr. og må derfor fordeles forholdsmæssigt over de to  

 pensionsordninger.
D.v.s., at 8/10 af fradraget kan henføres til indestående  

 på  

 rateforsikringen 8 mio. kr. svarende til 1,6 mio. kr. og resten 2/10 svarende  

 til 0,4 mio. kr. til indeståendet på pensionsordningen med løbende  

 udbetalinger  

 2 mio. kr..
 Tilsvarende må  

 restfradraget 8 mio. kr. fordeles på de to ordninger, således at 8/10 kan  

 henføres  

 til rateforsikringen svarende til 6,4 mio. kr. og resten 1,6 mio. kr. kan  

 henføres til pensionsordningen med løbende udbetalinger.
 A ønsker nu at  

 ophæve rateforsikringen i forbindelse med ophør af fuld skattepligt, hvorved  

 der indtræder afgiftspligt efter pensionsbeskatningslovens § 29, stk. 1 og  

 fradragsretten for det resterende beløb bortfalder, jfr.  

 pensionsbeskatningslovens  

 § 18, stk. 7, 2. pkt.
 Er der indtrådt  

 afgiftspligt efter §§ 29 - 31 for hele den pågældende ordning, og har der  

 været  

 foretaget engangsindskud (kapitalindskud) med afskrivning over en årrække som  

 omhandlet i § 18, stk. 3 - 5, fragår i det afgiftspligtige beløb den del af  

 indskuddet, for hvilke fradragsretten bortfalder efter § 18, stk. 7, 2. pkt.  

 Dette fremgår af pensionsbeskatningslovens § 35, stk. 1.
 Det vil sige, at  

 der skal være tale om ophævelse af hele pensionsordningen.
 Godkendes det,  

 at rateforsikringen kan ophæves separat uden at pensionsordningen med løbende  

 udbetalinger tilsvarende ophæves, kan der i tilbagekøbsværdien ca. 8 mio. kr.  

 foretages et fradrag på 6,4 mio. kr., hvorved der vil ske afgiftsberigtigelse  

 af det resterende beløb ca. 1,6 mio. kr.
 Der vil herefter  

 være et restfradrag på 1,6 mio. kr., som endnu ikke er udnyttet og som der  

 hverken ses at være hjemmel til at fradrage i pensionsbeskatningslovens § 18  

 eller ved ophævelse af pensionsordningen i medfør af  

 pensionsbeskatningslovens  

 § 35, stk. 1.
 De to  

 pensionsordninger må derfor i fradragsmæssig henseende - også i forbindelse  

 med  

 ophævelse af en af ordningerne - anses for en samlet ordning, således at  

 såfremt A ønsker at anvende reglen i pensionsbeskatningslovens § 35, stk. 1  

 skal begge ordninger hæves samtidig, idet der modsat fald foreligger en  

 partiel  

 ophævelse.
Det fremgår  

 bl.a. af bemærkningerne i lovforslag L 66 fremsat den 4. december 1979 til  

 pensionsbeskatningslovens § 35, stk. 1, "at den omhandlede nedsættelse  

 af  

 det afgiftspligtige beløb kun skal ske, hvor afgiftspligt er indtrådt for  

 hele  

 den pågældende ordning.
Hvis bestemmelsen også skulle gælde i tilfælde af  

 partiel afgiftspligt, måtte dette forudsætte ændring i afskrivningsgrundlaget  

 og dermed i de årlige afskrivningers størrelse, hvilket må anses for  

 uhensigtsmæssigt for såvel den pågældende skatteyder som de skattelignende  

 myndigheder".
 Efter SKATs  

 opfattelse kan dette problem ikke løses ved at foretage partiel overførsel  

 til  

 en anden pensionsordning, som foreslået af revisor.
 Som anført under  

 besvarelsen af spørgsmål 3 er der hjemmel til at foretage  

 efterbeskatning/omberegning  

 af fradrag i de omhandlede tilfælde.
 Det er SKATs  

 opfattelse, at der skal svares nej til spørgsmål 4.
 Repræsentanten  

 har fremsendt følgende bemærkninger til sagsfremstillingen:
Spørgsmål 2 Det er vores  

 opfattelse, at SKATs indstilling til svar strider imod selve formålet med det  

 særlige opfyldningsfradrag for selvstændigt erhvervsdrivende, at gøre  

 erhvervsdrivendes mulighed for fradrag for pensionsindbetalinger mere  

 fleksible.
A påtænker at  

 indgå en 10-årig aftale om indskud af 10 mio. kr. på en pensionsordning.
Han  

 kan i den forbindelse vælge at foretage en løbende indbetaling eller at  

 indskyde hele den aftalte 10-årige indbetaling med et engangsindskud.
Det  

 årlige fradrag vil være uændret 1/10 af 10 mio. kr., uanset om der foretages  

 engangsindbetaling eller indbetaling over 10 år, jfr.  

 pensionsbeskatningslovens  

 § 18, stk. 3 - 4.
Ved et  

 engangsindskud på 10 mio. kr. vil1/10 af fradraget væsentligt overstige det  

 opfyldningsfradrag, som kan beregnes af virksomhedens overskud.
Med SKATs  

 indstilling vil dette enegangsindskud fjerne muligheden for  

 opfyldningsfradrag.  

 Hvis A i stedet valgte at indbetale de 10 mio. kr. over 10 år med 1 mio. kr.  

 årligt, ville fradraget på ordningen (aftalt indbetaling på 10 mio. kr.) være  

 uændret, mens A efter SKATs indstilling ikke ville være begrænset i  

 muligheden  

 for at foretage opfyldningsfradrag.
SKAT har i sin  

 indstilling henvist til artiklen i TfS.2005.135 "Nye pensionsmuligheder  

 for selvstændigt erhvervsdrivende". Vi mener ikke, at man i artiklen har  

 forholdt sig til den konkrete problemstilling.
Artiklen indeholder ikke noget  

 eksempel, hvoraf det kan udledes, at en stor engangsindbetaling, der  

 overstiger  

 opfyldningsfradraget fjerner muligheden for at foretage 30  

 %-opfyldningsfradrag  

 på en anden, nyoprettet ordning.
Efter vores  

 opfattelse ligger det inden for hensigterne med lovændringen, at  

 opfyldningsfradraget  

 skal kunne anvendes fuldt ud ved siden af en eksisterende pensionsaftale,  

 forudsat at reglen om opfyldningsfradrag ikke (kan) anvendes på den  

 eksisterende aftale.
Herved vil A ikke opnå nogen begunstigelse, men alene en  

 ligestilling i sine fradragsmuligheder i forhold til en løbende indbetaling.
Vi mener ikke,  

 at opfyldningsfradraget kan begrænses af alle øvrige engangsindbetalinger, da  

 det ikke vil fremme mulighederne for pensionsindbetaling.
Indførelsen af  

 "30 %-opfyldningsfradraget" har netop haft den modsatte hensigt, at  

 udvide fradragsmulighederne for selvstændigt erhvervsdrivende.
 Vi anmoder  

 derfor venligst om, at SKAT revurderer sin indstilling på dette punkt.
SKATs kommentar Hvis  

 skatteyderen indgår en aftale om et indskud på 10 mio. kr. er aftalen  

 omfattet  

 af pensionsbeskatningslovens § 18, stk. 3. Fradraget skal fordeles over 10  

 år.
 Hvis  

 skatteyderen indgår en aftale om indbetaling af et årligt beløb på  

 eksempelvis  

 1. mio. kr. i 10 år, er der tale om en pensionsordning omfattet af  

 pensionsbeskatningslovens § 18, stk. 1, hvorefter indbetalingerne til  

 pensionsordningen  

 er umiddelbart fradragsberettiget.
 Da fradraget er  

 omfattet af pensionsbeskatningslovens § 18, stk. 1, kan skatteyderen ved  

 siden  

 af dette fradrag foretage fradrag for kapitalindskud efter  

 pensionsbeskatningslovens § 18, stk. 3 og 4. Er skatteyderen erhvervsdrivende  

 kan han foretage fradrag svarende til 30 % af overskuddet af selvstændig  

 virksomhed, jf. lovens § 18, stk. 5.
 Hvis den  

 erhvervsdrivende skatteyder i stedet for at indgå en aftale om indbetaling  

 over  

 10 år foretager kapitalindskud på en eller flere pensionsordninger og disse  

 fradrag alle er omfattet af pensionsbeskatningslovens § 18, stk. 3 eller stk.  

 4, vil skatteyderen i alt kunne fradrage op til 30 % af overskuddet af  

 selvstændig virksomhed, hvis dette fradrag er større end det fordelte fradrag  

 over 10 år efter § 18, stk. 3 og 4.
Disse to  

 resultater fremgår direkte af loven.
Det er derfor vanskeligt at forstå, at  

 SKATs indstilling skulle stride direkte imod det lovindgreb, som gav de  

 erhvervsdrivende en udvidet mulighed for fradrag.
 For A´s  

 vedkommende betyder lovindgrebet, at han nu kan foretage et fradrag på 3 mio.  

 kr. i stedet for tidligere et fradrag på 1,3 mio. kr.
 SKAT fastholder  

 derfor sin indstilling, der er i overensstemmelse med lovteksten.
Spørgsmål 4 Vi er ikke enige  

 med SKAT i, at der efter en deloverførsel stadig består en samlet ordning.
I  

 pensionsbeskatningslovens § 41 skelnes der mellem hel og delvis overførsel.  

 Denne sondring blev indført ved lov nr. 1028 af 19.12.1992. Indførelsen af  

 sondringen var nødvendig, fordi der før 1992 var mulighed for at omgå  

 betaling  

 af realrenteafgift, netop fordi overførsler medførte, at der blev tale om  

 særskilte pensionsordninger.
Dette faktum medførte, at der var mulighed for  

 en  

 omgåelse af betaling af realrenteafgift.
 Med lovændringen  

 ændrede man ikke på den eksisterende sondring, men alene på hvilke ordninger  

 der uden skatte- og afgiftsmæssige konsekvenser kan ske delvis overførsel  

 fra.  

 Derfor må det efter vores opfattelse fortsat være gældende, at der ved delvis  

 overførsel opstår to eller flere særskilte ordninger.
Jfr.  

 pensionsbeskatningslovens § 41 vil en delvis overførsel i denne sag ikke  

 blive  

 anset som ud- eller indbetaling.
Herved skal alene forstås, at overførslen  

 ikke  

 udløser skatte- eller afgiftspligt eller fradragsret for det overførte beløb,  

 jfr. ligningsvejledningens afsnit A.C.1.9.
Ved afgiftsfri  

 overførsel af ordninger, der er fuldt indbetalt ved engangsindskud, til andre  

 pensionsordninger, hvor det efterfølgende foretages løbende indbetalinger,  

 vil  

 ordningen ikke kunne hæves uden, at der skal betales afgift efter lovens  

 almindelige regler om ophævelse i utide.
Hvis indbetalingerne til den  

 pågældende ordning i disse tilfælde nedsættes eller standses, er det kun den  

 del af ordningen, der omfattes af omregningsreglen i lovens §  

 18 A, der kan hæves afgiftsfrit. Øvrige beløb, der  

 hidrører fra en overført ordning, berøres ikke af omregningsreglen og kan  

 derfor heller ikke hæves afgiftsfrit efter reglen i lovens § 18, stk. 2. Hvis  

 de overførte beløb hæves sammen med den øvrige del af ordningen, må der efter  

 Skattedepartementets opfattelse betales afgift og indkomstskat af de  

 overførte  

 beløb efter lovens almindelige regler om ophævelse i utide.
Dette har  

 Skattedepartementet udtalt, jfr.
TfS.1988.237. Efter vores opfattelse  

 underbygger  

 dette, at der bliver tale om en ny selvstændig ordning, hvoraf ingen del kan  

 ophæves uden særskilte skatte- og afgiftsmæssige konsekvenser for netop denne  

 ordning.
Overførselsreglerne  

 kan anvendes både, når indbetaler har brug for en ændret udbetaling, men også  

 hvor indbetaler kan opnå en skattemæssig mere gunstig situation ved en  

 overførsel.
Det kan eksempelvis være ved overførsel af en  

 kapitalpensionsordning til en pensionsordning med løbende udbetalinger med  

 henblik på at opnå en mindre beskatning end ved at få udbetalt kapitalpension  

 med 40 % afgift.
Se hertil TfS.1990.40, hvor den daværende Skatteminister har  

 redegjort for den skattemæssige behandling af personer bosat i udlandet, når  

 en  

 kapitalpension før skatteyderens fyldte 55. år er overført til en  

 ratepension.
Jfr.  

 pensionsbeskatningslovens § 41, stk. 4, finder LIFO-princippet anvendelse ved  

 deloverførsel, således at den overførte del fortrinsvis anses at hidrøre fra  

 de  

 senest indbetalte bidrag eller præmier.
Bestemmelsen har været nødvendig  

 netop  

 fordi, der bliver tale om to ordninger, og det derfor er nødvendigt at  

 forholde  

 sig til, hvilke af indbetalingerne, der er overført.
Ved en forholdsmæssig  

 fordeling ville den omgåelsesmulighed, som LIFO-princippet har afdækket,  

 stadig  

 bestå delvist.
Det er vores  

 opfattelse, at det lovhjemlede LIFO-princip er styrende for overførslen og  

 bevirker,  

 at der bliver tale om to ordninger.
Det kan ikke ved en fortolkning af  

 LIFO-princippet udledes, at der er hjemmel til en forholdsmæssig fordeling,  

 når  

 der er tale om et engangsindskud.
 Ved den påtænkte  

 disposition vil der være symmetri mellem ophævelse og uudnyttede fradrag i  

 fuld  

 overensstemmelse med pensionsbeskatningslovens § 41. Derfor er der efter  

 vores  

 opfattelse hjemmel til at anse det overførte beløb for at svare til tidligere  

 års fradrag, da dette ligger inden for rammerne af LIFO-princippet.
 Vi anmoder  

 derfor venligst om, at SKAT revurderer sin indstilling på dette punkt.
SKATs kommentar Pensionsbeskatningslovens  

 § 35, stk. 1 er en særlig regel, der sikrer, at en skatteyder ikke mister  

 sine  

 fradrag for indbetalingen til ordningen, når denne ophæves i utide, hvorved  

 fradragsretten  

 for endnu ikke foretagne fradrag bortfalder, jf. pensionsbeskatningslovens §  

 18, stk. 7, 2. pkt.
Bestemmelsen forudsætter imidlertid at hele ordningen  

 ophæves.
Det står herom i bemærkningerne til loven, at hvis bestemmelsen også  

 skulle gælde i tilfælde af partiel afgiftspligt (partiel ophævelse), måtte  

 dette forudsætte ændring i afskrivningsgrundlaget og dermed i de årlige  

 afskrivningers  

 størrelse, hvilket må anses for uhensigtsmæssigt for såvel den pågældende  

 skatteyder som de skattelignende myndigheder.
Hvis  

 skatteyderen således delophævede sin ordning og fik udbetalt 8 mio. kr.,  

 medens  

 resten 2 mio. kr. blev indestående på ordningen måtte dette således efter  

 bemærkningerne resultere i, at restfradraget 8 mio. kr. skulle fordeles med  

 6,4  

 mio. kr. til det ophævede beløb og 1,6 mio. kr. til restindeståendet.
De 6,4  

 mio. kr. skulle herefter modregnes i de ophævede 8 mio. kr., medens de  

 resterende 1,6 mio. kr. fremover skulle afskrives formentlig med 1/10 hvert  

 af  

 de følgende år.. Lovgiver ønskede ikke et sådant resultat, hvorfor det blev  

 et  

 krav, at hele pensionsordningen skulle ophæves for at anvende  

 pensionsbeskatningslovens § 35, stk. 1.
 Med revisors  

 forslag søger man at omgå reglen i pensionsbeskatningslovens § 35, stk. 1.
Da en overførsel  

 efter pensionsbeskatningslovens § 41 fra en ratepension til en  

 pensionsordning  

 med løbende udbetalinger skattemæssigt hverken opfattes som en udbetaling,  

 der  

 udløser afgift eller en indbetaling, der giver mulighed for fradrag, må det  

 være rigtigt at sige, at et foretaget engangsindskud fradragsmæssigt skal  

 fordeles på hele indeståendet på pensionsordningen, også efter en del af  

 indeståendet er overført til en ny ordning.
Dette synes også at være  

 forudsætningen i lovbemærkningerne omtalt foran.
Hvis man herefter godkendte,  

 at pensionsbeskatningslovens § 35, stk. 1, kunne anvendes på den ordning, som  

 der er overført fra, ville der i de 8 mio. kr. indestående på ratepensionen  

 skulle fradrages 6,4 mio. kr. og der skulle betales afgift af de resterende  

 1,6  

 mio. kr.
Tilbage er  

 herefter en pensionsordning med løbende udbetalinger med et indestående på 2  

 mio. kr.
Det resterende fradrag 1,6 mio. kr. skulle herefter fordeles med  

 1/10  

 fradrag de efterfølgende år baseret på den oprindelige indbetaling til  

 ratepensionen, idet selve overførslen jo ikke er en indbetaling, som giver  

 mulighed for fradrag.
 Et sådant  

 resultat vil være i klar strid med bemærkningerne til  

 pensionsbeskatningslovens  

 § 35, stk. 1.
 SKAT fastholder  

 derfor sin indstilling.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode 5 år fra dateringen  

 af Skatterådets afgørelse, jfr. skatteforvaltningslovens § 25, stk. 1.
