(Til stempelmyndighederne og de  

 anholdelsespligtige myndigheder) I dette cirkulære redegøres for stemplingen af indekspantebreve.
Ved  

 indekspantebreve forstås pantebreve, hvor rente, afdrag og restgæld løbende  

 justeres i overensstemmelse med udviklingen i et på forhånd aftalt indeks.
1. Ifølge stempellovens § 57 skal pantebreve i fast  

 ejendom eller løsøre stemples af det pantsikrede beløb eller af pantets  

 værdi, hvis den er lavere end det pantsikrede beløb, og det fremgår af  

 pantebrevet.
Stempelpligten indtræder, når pantebrevet underskrives.
Indekspantebreve er ligesom andre pantebreve stempelpligtige af pålydende  

 eller pantets værdi ved pantebrevets udstedelse.
Bestemmelsen i  

 indekspantebrevet om, at pålydende og den til enhver tid værende restgæld  

 indeksreguleres, medfører ikke yderligere stempelpligt.
2. Oprettes der senere et nyt dokument vedrørende et  

 indekspantebrev, hvoraf den indeksregulerede restgæld fremgår , er dette  

 dokument stempelpligtigt efter stempellovens § 10, stk. 2, jfr. § 57. Det  

 samme gælder, når det oprindelige pantebrev får en påtegning om den  

 regulerede restgæld.
Det stempelpligtige beløb er det beløb, hvormed  

 restgælden efter det nye dokument overstiger den hovedstol, hvoraf der blev  

 betalt stempelafgift ved udstedelsen af det oprindelige pantebrev.
Er pantebrevet ved udstedelsen stemplet af pantets værdi, der var lavere  

 end det pantsikrede beløb, skal der ikke betales yderligere stempel.
Det nye  

 dokument eller påtegningen på det oprindelige pantebrev kan også stemples på  

 grundlag af pantets værdi ved udstedelsen, hvis den er lavere end den  

 indeksregulerede restgæld.
3. Hvis en ejendom med indekslån sælges, således at  

 køberen skal overtage indekslånet, er gældsovertagelseserklæringen stempelfri  

 efter stempellovens § 73, stk. 3, nr. 1 og 2, når gælden ikke kan forlanges  

 betalt ved ejerskifte, eller når kreditor er et realkreditinstitut, Den  

 Danske Banks Hypotekafdeling eller en sparekasse.
Det gælder også, selv om  

 den overtagne restgæld er større end det beløb, der blev betalt stempelafgift  

 af ved udstedelsen af pantebrevet.
Hvis gældsovertagelsen tinglyses, skal der  

 dog betales stempelafgift med 125 kr. efter stempellovens § 62 A.
4. Efter stempellovens § 62, stk. 1, nr. 3, kan et  

 indekslån i et realkreditinstitut stempelfrit ombyttes med et nyt lån i samme  

 institut i det omfang, det nye låns pålydende svarer til restgælden på  

 indekslånet på ombytningstidspunktet.
Det gælder også, selv om restgælden på  

 indekslånet på ombytningstidspunktet er større end det beløb, der blev betalt  

 stempelafgift af ved udstedelsen af indekspantebrevet.
