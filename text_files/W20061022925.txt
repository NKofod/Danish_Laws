Landsskatteretskendelse vedr.
Timebank konceptet  skattefrie  

 vennetjenester Der  

 klages over Ligningsrådets bindende forhåndsbesked af 11. oktober 2005 i  

 henhold til kapitel 2A: Bindende forhåndsbeskeder m.v. i den dagældende  

 skattestyrelseslov, lovbekendtgørelse nr. 868 af 12. august 2004.
Landsskatterettens afgørelse Spørgsmålet til Ligningsrådet  

 var:
Kan en ordning beskrevet som  

 nedennævnte karakteriseres som vennetjeneste og dermed være skattefri for  

 deltagerne? Ligningsrådets svar:
 Nej.
Landsskatteretten finder  

 ligeledes, at det stillede spørgsmål skal besvares med Nej,  

 hvorved Ligningsrådets afgørelse  

 stadfæstes.
Sagens oplysninger Det fremgår af sagens  

 oplysninger, at timebank konceptet opstod i USA i midten af 1980erne,  

 da  

 borgerretsadvokaten Edgar Cahn iværksatte det første projekt under navnet  

 Time  

 Dollars.
Senere bredte ideen sig til England.
Der er nu over 250  

 timebankprojekter i USA og 142 i England samt projekter i Canada, Israel,  

 Italien og Japan.
Ideen bag timebank er: At en  

 person ved at hjælpe andre mennesker kan tjene timer, som personen kan sætte  

 i  

 timebanken som et tilgodehavende.
Dette tilgodehavende kan personen senere  

 hæve i form af ydelser fra andre deltagere, når personen selv har  

 brug for  

 hjælp.
En timebank er en non profit  

 organisation ofte organiseret som en medlemsforening.
Deltagelse er gratis,  

 og  

 typisk deltager der mellem 50-200 i et projekt.
En timebank er et redskab til  

 at støtte og koordinere udveksling af hjælp og service på ukommerciel basis  

 mellem beboere i et lokalområde.
Endvidere fungerer timebanken som et lokalt  

 informationssystem og netværk.
For at være deltager i  

 timebanken skal personen udfylde en ansøgningsblanket, interviewes og deltage  

 i  

 en introduktion til timebanksystemet.
Alle kan deltage i timebanken uanset  

 alder, social status, etnisk oprindelse  

 o.lign.  

 En deltager tjener en time for  

 hver time, deltageren bruger på at hjælpe andre.  

 Alle deltagernes tid har samme værdi.
En  

 deltager kan benytte den deponerede tid, når som helst han/ hun ønsker hjælp  

 og  

 assistance fra andre deltagere.
Timerne registreres i timebanken, og en  

 administrator holder regnskab med timebanken.
 Registrering er et væsentligt  

 princip for, at timebankideen kan få den tiltænkte effekt.
 Registreringen har følgende  

 formål:
 De ydelser der kan udveksles  

 via timebanken, kan være alle mulige ydelser, og de mest typiske er: Hjælp  

 til  

 husligt arbejde, hjælp til at købe ind eller gå ærinder, hjælp til  

 havearbejde,  

 mindre reparationer i hjemmet, børnepasning, besøge eller ringe til ensomme  

 personer, ledsage handicappede personer, dansk undervisning, lektiehjælp,  

 være  

 tolk, hjælp til brug af computer, hjælpe med at skrive breve eller udfylde  

 blanketter til de offentlige myndigheder.
Det fremgår videre af sagens  

 oplysninger, at spørgeren påtænker at etablere en timebank i det vestlige  

 Århus  

 dvs.
Urbanområdet omfattende Gellerup, Hasle og Herredsvang.
Urbanområdet  

 består af ca. 20.000 mennesker, hvoraf halvdelen er af anden etnisk herkomst  

 end dansk.
Ca. 70 % af disse mennesker har ikke tilknytning til  

 arbejdsmarkedet.
Området er således præget af stor arbejdsløshed og manglende  

 integration mellem forskellige etniske grupper og mellem etniske grupper og danskere.
Timebankens formål  

 er at modvirke nogle af disse problemer ved at udvikle og opretholde et gensidigt  

 støttende lokalt netværk, som fremmer den sociale integration.
 Urbanområdets sociale  

 problemer har bevirket, at området har fået støtte fra EU-Kommissionen  

 (URBAN II) for derved at sætte gang i  

 forbedring af livskvaliteten i et byområde med særligt tunge problemer.
 Det er hensigten, at  

 timebanken i Urbanområdet skal organiseres som en medlemsforening.
Foreningen kan have op til  

 200 medlemmer, der forventes at udveksle ca. 10.000 timer hjælp til hinanden  

 i  

 lokalsamfundet.
Timebanken er bemandet med to fuldtidsansatte en  

 projektkoordinator og en timebankadministrator.
 Det fremgår endelig af sagens  

 oplysninger, at Ministeriet for Flygtninge og Indvandrere og Integration  

 havde  

 bevilget timebankprojektet 600.000 kr. betinget af, at Ligningsrådet  

 godkendte  

 projektet.
Ligningsrådets afgørelse Ligningsrådet har anført, at  

 timebanksprojektets udveksling af arbejdskraft og naturalier er  

 skattepligtige  

 for modtageren, jf. statsskattelovens § 4. Det fremgår således, af  

 statsskattelovens § 4, at alle indtægter (såvel løbende som engangsindtægter)  

 i  

 form af  

 kontanter eller naturalier er  

 skattepligtige, når de er tilgået skatteyderen.
Det kræves blot, at indtægten  

 skal være realiseret og have økonomisk værdi.
Ligningsrådet har herefter  

 anført, at det traditionelt er accepteret i praksis, at vennetjenester og  

 hjælpsomhedsydelser og socialt arbejde ikke beskattes.
Den nærmere  

 begrundelse  

 er ikke klar men beror formentlig på, at vennetjenester og bistand mellem  

 nærtstående er et normalt led i privatlivet og måske endda en væsentlig  

 forudsætning for, at relationer mellem mennesker kan bestå.
Selve  

 afgrænsningen  

 af, hvornår vennetjenester og tilsvarende bistandsydelser er skattepligtige,  

 ligger ikke fast i praksis.
De typisk anvendte kriterier til denne  

 afgrænsning  

 er bl.a., at der arbejdes vederlagsfrit, at der ikke erlægges nogen  

 modydelse,  

 at der ikke er tale om gensidig bistand eller krav på værdier samt at der  

 ikke  

 føres regnskab med udvekslingen af ydelserne.
I virkelighedens verden er  

 vennetjenester vel egentlig styret af en fælles opfattelse af  

 at den ene tjeneste er den anden værd,  

 selvom alle er indforstået med, at begrebet ikke rummer noget aktuelt krav.
 Det er Ligningsrådets  

 opfattelse, at arten af de ydelser, der leveres gennem timebanken og det  

 faktum,  

 at deltagerne ikke har noget egentligt krav på en bestemt modydelse samt det  

 bagvedliggende sociale formål kunne trække i retning af at karakterisere  

 ordningen som udveksling af skattefrie vennetjenester.
På den anden side skal der  

 føres regnskab med ydelserne, netop fordi en af ideerne bag ordningen er at  

 opdrage beboerne til at den ene tjeneste er den anden  

 værd qua en  

 økonomiseringsproces.
Netop timeregnskabet er en utvetydig markering af  

 at giver man en time kan man få en time  

 igen.
Der sker en prissætning af ydelser (time for time), der gør det  

 nemt at  

 udveksle, og som får deltagerne til at forstå, at der er en sammenhæng mellem  

 at yde og nyde.
Selve økonomiseringen af ydelserne på timebasis  

 skaber  

 implicit et nøjagtigt afmålt krav på modydelse.
Dette styrkes af det forhold,  

 at ydelserne som udgangspunkt ikke ligger i et på forhånd naturligt miljø for  

 vennetjenester og hjælpsomhed (familie, vennekreds o.lign.), men  

 systematiseres  

 til at foregå mellem fremmede, der blot har til fælles at bo i det samme  

 område.
Ligningsrådet har henvist til  

 Skatteministeriets rapport af 4. november 2002 om Vennetjenester/ sort  

 arbejde, eget arbejde, forbrug af egne varer, produkter og ydelser samt  

 personalegoder.
Rapporten konkluderede, at det ikke er hensigtsmæssigt  

 at  

 lovgive på området, fordi det af afgrænsningsmæssige årsager  

 ikke vil skabe større klarhed.
Men undervejs i rapporten formulerede  

 arbejdsgruppen  

 forslag til en juridisk bestemmelse som en kodificering af gældende praksis:
Til den skattepligtige  

 indkomst medregnes ikke værdien af vennetjenester.
Som vennetjenester  

 betragtes  

 sædvanlige ydelser mellem familie, venner og lignende, som skyldes almindelig  

 hjælpsomhed, gavmildhed eller socialt engagement.
Vennetjenester skal ydes  

 uden  

 for erhvervslivet og indenfor privatsfæren, og de skal være af uformel og  

 ikke-kommerciel natur.
De må ikke bestå i samtidig udveksling af forskellige  

 ydelser inden for de pågældendes erhverv eller i penge og lignende likvide midler.
De  

 må ikke udveksles på basis af deltagelse i klubber, foreninger og lignende eller på anden måde,  

 hvor formålet helt eller delvis er at levere ydelser til hinanden. Det er herefter  

 Ligningsrådets opfattelse, at spørgsmålet, om en ydelse kan betragtes som en  

 vennetjeneste, må afgøres helt konkret fra sag til sag, idet der herved  

 sædvanligvis fokuseres på følgende forhold:
Told- og Skattestyrelsens har  

 fremført følgende bemærkninger til disse 4 punkter.
Ligningsrådet har  

 tilsluttet sig styrelsens bemærkninger:
 ..
  

  

 De personlige  

 relationer Der foreligger  som  

 udgangspunkt  ikke andre personlige relationer mellem deltagerne, end  

 et  

 medlemskab i foreningen.
Sådanne  

 relationer mellem en bred kreds af personer er ikke tilstrækkeligt  

 grundlag for at kunne udveksle skattefrie vennetjenester.
Vennetjenester ydes  

 normalt på helt uformelt grundlag, alene på baggrund af de (moralske) normer,  

 der gælder for venskaber.
Selve behovet for normering af den hjælp, der skal  

 ydes taler imod, at opfatte hjælpen som ydet i kraft af de personlige  

 relationer.
 Der vil i forbindelse med  

 foreningens aktiviteter naturligvis kunne opstå personlige relationer mellem  

 deltagerne, men de tjenester, der ydes i kraft af disse relationer, vil følge  

 sine egne regler (venskabets normer).
Fravær af modydelser Det anføres, at deltagere i  

 Time-Bank-projektet ikke har et egentligt retskrav på modydelser, og at der  

 nærmest kun er tale om en moralsk forpligtelse.
 Uanset om der består et  

 egentligt retskrav på at få hjælp, er det ToldSkats opfattelse, at der under  

 alle omstændigheder foreligger rettigheder og forpligtelser, der rækker  

 videre  

 end det, der følger af moralske rettigheder og forpligtelser.
Hvis formålet alene var  

 gensidig nabohjælp baseret på moralske forpligtelser, ville det ikke være  

 nødvendigt med et timeregnskab.
Det ville i så fald være tilstrækkeligt, at  

 det  

 af vedtægterne fremgik, at personer, der modtager hjælp må tilstræbe at yde  

 ligeså mange timers hjælp selv.
Deltagerne i projektet har  

 som udgangspunkt ikke krav på ydelser, hvis de ikke selv leverer til andre.
De, der ikke kan yde,  

 kan modtage timer via en hjælpefond, men en forudsætning herfor  

 er, at andre  

 har doneret til denne.
Foreningen kan således ikke ensidigt disponere over de  

 af medlemmerne opsparede timer.
Deltagerne bestemmer selv om de vil beholde  

 opsparede timer (og dermed få et vist krav på modydelser) eller om de vil  

 donere dem til hjælpefonden.
Det er efter ToldSkats  

 opfattelse ikke afgørende, om der  ved levering af egen ydelse   

 opstår et  

 retskrav på en modydelse.
Det forhold, at deltagerne optjener timer, uden at  

 det ligger klart, om hvilken ydelse, der modtages til gengæld, kan højst  

 bevirke en udskydelse af beskatningstidspunktet.
Det  

 er ikke de ydelser deltagerne afgiver,  

 der er skattepligtige, men de ydelser, de modtager.
Som udgangspunkt kan  

 deltagerne ikke modtage ydelser uden selv at have leveret, og de ydelser, der  

 faktisk modsvares vil således være modydelser for de timer modtageren selv  

 har  

 leveret.
Ydelsens art og omfang Modtagelse og levering af  

 typisk erhvervsmæssige ydelser i større omfang  især inden for yderens  

 erhverv  

  falder udenfor begrebet vennetjenester.
Det er tanken, at  

 professionelle  

 erhvervsydelser ikke kan indgå i systemet, og at man således ikke kan få  

 renoveret sit hus, få udført professionelt VVS- og el-arbejde eller få  

 professionel regnskabsbistand gennem systemet.
De eksempler, der er nævnt om  

 erfaringer med Time-Bank projekter i andre lande (havearbejde,  

 reparationsarbejder, sprogundervisning, ansættelse af personale og  

 zoneterapi)  

 illustrerer de problemer, der vil kunne  

 opstå i afgræsningen heraf, og dermed de misbrugsmuligheder en generelt  

 formuleret skattefritagelse for ordningen vil indebære.
Der vedlægges i den  

 forbindelse et notat om den skattemæssige behandling af  

 Barber-Clubs/Byttecentraler i USA, (Bilag 6).
Vennetjenester/sort  

 arbejde Som anført af den kommunale  

 ligningsmyndighed, har en arbejdsgruppe under Skatteministeriet i november  

 2002  

 udarbejdet en rapport om bl.a. vennetjenester og sort arbejde.
Rapporten er  

 vedlagt som bilag 7. Arbejdsgruppen konkluderer, at dens forsøg på at  

 opstille  

 en afgrænsning af skattefri vennetjenester ikke har den fornødne objektivitet  

 og klarhed og den kan ikke forhindre misbrug.
 Kontrolmæssigt vil det  

 afstedkomme meget store problemer at indføre bestemmelser om skattefrihed for  

 Time-Banker, idet der uophørligt ville opstå grænsetilfælde  

 ovenfor  

 vennetjenester og sort arbejde.
Det ville være en næsten  

 uoverskuelig opgave at fastlægge i praksis, hvornår der forelå en vennetjeneste af normal  

 kaliber, og hvornår ikke.
Det ville yderligere  

 komplicere situationen, såfremt der forsøgtes indført retlige standarder,  

 hvor  

 skattevæsenet skulle fastsætte værdien af den enkelte ydelse i  

 relation til  

 den konkrete person/persongruppe. Spørgerens påstand og argumenter Spørgeren har over for  

 Landsskatteretten nedlagt påstand om, at svaret ændres til ja og  

 har i den  

 forbindelse gjort gældende, at timebankprojektet ikke har nogen skattemæssige  

 konsekvenser for deltagerne, idet der er tale om skattefrie vennetjenester.
Spørgeren har oplyst, at det  

 grundlæggende sigte med timebanksystemet er af social karakter og ikke af  

 økonomisk karakter.
Formålet med timebanksystemet er at styrke udsatte  

 lokalsamfund og grupper af mennesker gennem netværksdannelse og at øge  

 adgangen  

 til service og ressourcer for alle i lokalsamfundet.
Det er herefter gjort  

 gældende, at den hjælp og service, der udveksles i timebanksystemet, er almindelig nabohjælpsydelser.  

 Der er primært tale om ydelser, der foregår i hjemmet og på personlig basis.  

 Det er hjælp og service, som familiemedlemmer og venner normalt vil yde  

 hinanden, hvis de boede i lokalområdet.
Professionelle erhvervsydelser kan  

 ikke  

 indgå i det timebankssystem, der ønskes etableret i Danmark.
Man kan således  

 ikke via timebankssystemet få udført professionelt byggearbejde, få renoveret  

 sit  

 hus, få udført professionelt VVS- og El-arbejde eller få professionel  

 regnskabsbistand.
Selvstændige, der er medlem af timebanken, kan ikke bruge  

 deres opsparede timer til at få ydelser i  

 deres virksomhed.
Der er ifølge spørgeren ikke  

 nogen værdistigning i timebankssystemet, idet alle deltageres tid har samme  

 værdi.
Værdien af den service og hjælp, der udveksles, er udelukkende baseret  

 på det antal timer af service, der ydes uden hensyn til hvilken form for  

 service eller hjælp, der er tale om.
Timebanken opkræver ikke  

 medlemskontingent  

 eller gebyr for at deltage i systemet.
Der er ikke nogen juridisk  

 sikkerhed for, at deltagerne kan modtage hjælp og service for de timer, de  

 selv  

 har ydet service.
Der er alene en moralsk forpligtelse.
Der skabes således  

 ikke  

 kontraktmæssige rettigheder eller forpligtelser mellem deltagerne i  

 forbindelse  

 med udvekslingen af ydelser.
Deltagerne kan ikke konvertere eller sælge de  

 opsparede timer med den undtagelse, at deltagerne kan donere timer til deres  

 familie og venner.
Timebanksystemet sætter  

 endvidere ingen grænser for, hvornår en deltager skal modtage service.
Der  

 kan  

 derfor være et interval på flere år fra en deltager har ydet service og  

 hjælp,  

 til deltageren selv første gang modtager hjælp og service.
Der er i denne  

 forbindelse  

 henvist til en optegnelse fra en amerikansk timebank, der viser, at der er  

 stor  

 forskel på deltagernes konti i timebanken mht. det antal timer, der ydes, og  

 det antal timer der modtages.
Spørgeren har under  

 kontorforhandlingen anført, at lovgiver bør give Skatteministeren en bemyndigelsesparagraf til at  

 igangsætte timebankprojektet med de af spørgeren stillede forudsætninger.
Spørgeren har ligeledes under  

 kontorforhandlingen fortalt om tilsvarende ordninger i USA og England, der er skattefrie og  

 har stor succes.
Ud fra disse erfaringer vil projektet i Danmark i løbet af  

 det  

 første års tid formentlig omfatte ca. 50 personer og i løbet af de første 2  

 år  

 omfatte ca. 100 personer.
Det er spørgerens skøn, at en deltager i gennemsnit  

 vil udveksle 2-4 timer om måneden.
Der vil således ikke være tale om et  

 egentlig arbejde på deltid eller på fuld tid.
 Endelig er følgende  

 bemærkninger fremført:
 ·  

  

 	  

 Der er tale om ydelser, som ikke kan  

 afsættes på det danske marked, idet omhandlede personer ikke kan få job.  

 Derfor  

 har ydelserne reelt ingen værdi.
·  

  

 	  

 Timebankprojektet vil have stor  

 samfundsmæssig værdi.
Der er tale om personer, som adskillige gange har fået  

 afslag på job, og som via projektet vil komme i gang igen og bidrage til den  

 sociale økonomi.
Deltageren vil via projektet forstå, at hans/ hendes arbejde  

 har en værdi.
·  

  

 	  

 En bagatelgrænse for beskatning må medføre,  

 at de omhandlede ydelser er skattefrie.
Der er henvist til, at et firma kan  

 give hver medarbejder en julegave på op til 500 kr. skattefrit.
·  

  

 	  

 Det er mærkeligt, at Ligningsrådet hævder,  

 at deltagerne ikke kan være venner, bare fordi de bor i lokalområdet.
Det er  

 som om, Ligningsrådet forudsætter, at vennetjenester kun kan ske indenfor  

 familien.
 ·  

  

 	  

 Man vil gennemføre ordningen, selvom  

 deltagerne bliver beskattet.
Landsskatterettens bemærkninger og begrundelse Det  

 fremgår af statsskattelovens § 4, at alle indkomster som hovedregel er  

 skattepligtige.
Skattepligten efter statsskattelovens § 4 omfatter således  

 alle  

 erhvervelser med økonomisk værdi, uanset om der modtages penge eller  

 naturalier.
Undtagelser til skattepligten efter statsskattelovens § 4 fremgår  

 af statsskattelovens § 5 og af særlovgivningen, herunder en række  

 bestemmelser  

 i ligningsloven.
Herudover følger det af praksis, at vennetjenester ikke  

 omfattes af skattepligten og derfor er skattefrie for modtageren.
 I  

 Skatteministeriets rapport af 4. november 2002 om Vennetjenester/ sort  

 arbejde, eget forbrug, forbrug af egne varer, produkter og ydelser samt  

 personalegoder fremgår følgende om vennetjenester:
Til den skattepligtige  

 indkomst medregnes ikke værdien af vennetjenester.
Som vennetjenester  

 betragtes  

 sædvanlige ydelser mellem familie, venner og lignende, som skyldes almindelig  

 hjælpsomhed, gavmildhed eller socialt engagement.
Vennetjenester skal ydes  

 uden  

 for erhvervslivet og indenfor privatsfæren, og de skal være af uformel og  

 ikke-kommerciel natur.
De må ikke bestå i samtidig udveksling af forskellige  

 ydelser inden for de pågældendes erhverv eller i penge og lignende likvide midler.
De  

 må ikke udveksles på basis af deltagelse i klubber, foreninger og lignende eller på anden måde,  

 hvor formålet helt eller delvis er at levere ydelser til hinanden. Det  

 er herefter Landsskatterettens opfattelse, at ydelserne i omhandlede timebank  

 ikke kan karakteriseres  

 som skattefrie vennetjenester, idet der føres systematisk regnskab med  

 deltagernes ydelser, hvorved der sker en prisfastsættelse af hver ydelse i  

 forholdet 1 time for 1 time.
Regnskabet med ydelserne skaber et nøjagtigt  

 afmålt krav på modydelser.
Hertil kommer, at deltagerne ikke yder hjælp i  

 kraft  

 af personlige relationer (venskab eller familie), men i kraft af deres  

 medlemskab af  

 timebankforeningen.
Der  

 henvises endvidere til Ligningsrådets afgørelse og bemærkninger, som retten i  

 det hele kan tilslutte sig.
Landsskatteretten finder på denne baggrund, at  

 modtagelse af ydelser via timebanken er skattepligtig indkomst for modtageren, jf.  

 statsskattelovens § 4. Retten stadfæster derfor Ligningsrådets afgørelse,  

 hvorefter det stillede spørgsmål er besvaret med nej.
