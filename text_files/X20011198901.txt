Ved afleveringsforretningen konstaterede indklagede at nogle af de  

 udskiftede vinduer var ukontraktsmæssige, hvorfor indklagede  

 tilbageholdt betaling herfor.
Derudover tilbageholdt indklagede betaling for  

 ekstraarbejder.
 Klager har i denne forbindelse nedlagt påstand om at indklagede  

 tilpligtes at betale disse beløb.
Voldgiftsretten udtaler, at indklagedes udbud er mangelfuldt og da dennes  

 tekniske rådgiver ikke har anmodet om afklaring af klagers tilbud, er  

 der betydelig uklarhed om aftalegrundlaget.
Da indklagede ikke har godtgjort  

 at klager var i ond tro og da indklagede ikke utvetydigt har reageret overfor  

 klager, hæfter indklagede som bygherre for denne uklarhed.
 For så vidt angår ekstraregningen fremgår dette krav  

 ikke af udbudet, hvorfor klager har krav på at få dækket  

 disse udgifter.
 Klager påstand tages derfor til følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 §§ 2, stk. 2, 11, stk. 4, 28, stk.  

 2 og 33.
Ved klageskrift af 15. marts 2000 har klager indklaget  

 indklagede for en i henhold til "Regler for behandling af sager ved de af  

 Voldgiftsnævnet for bygge- og anlægsvirksomhed nedsatte  

 voldgiftsretter" nedsat voldgiftsret bestående af arkitekt m.a.a.
Lars  

 Møller, tømrermester Poul-Erik Pedersen og landsdommer Marianne  

 Levy, med sidstnævnte som formand.
 Klager har nedlagt påstand om, at indklagede skal  

 betale kr. 281.075,00 med tillæg af sædvanlig procesrente af kr.  

 259.051,25 fra den 10. oktober 1999 til den 26. november 1999, af kr.  

 334.512,50 fra den 26. november 1999 til den 29. november 1999, af kr.  

 412.699,31 fra den 29. november 1999 til den 4. december 1999, af kr.  

 415.690,56 fra den 4. december 1999 til den 15. december 1999 og af kr.  

 281.075,00 fra den 15. januar 2000 til betaling sker.
Indklagede har påstået frifindelse,  

 subsidiært mod betaling af et mindre beløb.
Indklagedes  

 synspunkt er, at der ikke er leveret kontraktmæssigt, hvorfor  

 indklagede har krav på udbedring, subsidiært afslag eller  

 erstatning, der overstiger klagerens krav.
I 1996 rettede indklagedes arkitekt A, henvendelse til  

 klageren i forbindelse med overvejelser om udskiftning af 84 vinduer i  

 indklagedes ejendom.
Af udbudsskrivelsen af 7. marts 1996 fremgår  

 bl.a.:
 "Der ønskes tilbud på udskiftning af vinduer  

 på bagfacade af hovedhus og i baghus til vinduer af samme type som de  

 allerede udskiftede færdigmalede med 2 lags thermoglas begge dele  

 anerkendt fabrikat og DVC mærkede.
 Tillægspris for energiglas.
 Vinduerne sidehængt og forsynet med hvide  

 anverfere og stormkroge.
Der fuges med XX Gamle vinduer og sålbænke  

 bortkøres.
 Nye sålbænke er skifer, også  

 rektangulære på buede vinduer.
 Buede vinduer udføres som nye, eksist. med buede  

 karme og plane rammer og glas.
.." Klageren afgav et tilbud på i alt 780.620 kr. og  

 anførte bl.a.:
 "Samlet fradragspris hvis rammer og glas er plan,  

 karme/poster er cylindrisk buet, ved trefag og tofag kr. 85.200.
 Samlet fradragspris hvis samme type vinduer laves som  

 etfag og smigskåret karme kr. 128.893.
Dette tilbud blev ikke accepteret af indklagede, der ca. 3  

 år senere rettede henvendelse til klageren.
Det fremgår af sagen,  

 at det ovenfor citerede udbudsmateriale vedlagt tegninger på ny blev  

 anvendt ved henvendelsen af 4. februar 1999.
 På baggrund heraf afgav klageren den 18. februar  

 1999 følgende tilbud:
 "Tilbuddet indeholder:
20 stk. 2 fags 7 stk. 2 fags 27 stk. 3 fags 10 stk. 3 fags 20 stk. 1 fags 1 stk. køkkendør med termorude, cylinder og  

 alm.
Greb.
 De buede vinduer leveres som smigskåret/lodret i  

 karm.
 ..
 Samlet pris ekskl. moms Kr. 619.337.
.." Den 9. juni 1999 blev der indgået følgende  

 entreprisekontrakt:
 "Entreprisen omfatter 84 stk. vinduer og 1  

 køkkendør, jf. arkitekt A´s udbudsskrivelse af 7. marts 1996 og  

 tegning af 22. januar 1996 samt entreprenørens tilbud af 18. februar  

 1999, hvilke dokumenter er en del af entreprisegrundlaget.
 Vinduerne leveres med 10 års garanti og forsynes med  

 2 lag energiglas.
 ..
 Entreprisesummen, der er fast, udgør kr. 641.414,00  

 ekskl. moms.
.." Arbejdet blev påbegyndt i august 1999 og afleveret  

 ved afleveringsforretning den 25. oktober 1999.
I begyndelsen af oktober anførte arkitekt A i en  

 skrivelse af 7. oktober 1999 til klageren, at "kun de beboere, som  

 ønsker ornamentglas i vinduer i bad, skal have det.
Arbejdet bedes  

 udført snarest muligt". Af arkitekt A´s notat fra  

 afleveringsforretningen fremgår bl.a.:
 "Til stede: Indklagedes advokat, klager, en ansat hos  

 klager og arkitekt A.
 Udvendig besigtigelse foretoges hvor nye vinduer  

 sammenlignedes med eksisterende.
Indvendig besigtigelse foretoges hos en beboer, hvor  

 vindueskonstruktionen drøftedes med beboeren, som affandt sig med  

 udførelsen, som hun ikke var tilfreds med.
Klager monterede malede  

 afrundede lister på karmsamlinger og bredere lister i siderne." Da indklagede fandt, at 17 af de udskiftede vinduer var  

 ukontraktmæssige, tilbageholdt indklagede 275.000 kr. til udskiftning  

 af vinduerne, ligesom indklagede nægtede at betale 6.075 kr. som  

 ekstraarbejde for ornamentsvinduer.
Påstandsbeløbet udgør  

 disse to beløb.
 Der er under den mundtlige forhandling den 23. februar  

 2001 afgivet vidneforklaring af klager og arkitekt A.
Klager har forklaret bl.a., at han forud for  

 klagerens tilbud i 1996 besigtigede de eksisterende vinduer.
Tilbudet  

 specificerede de 2 fradragsmuligheder på grund af en særlig  

 vanskelig produktionsmåde, henset til de eksisterende huller og buer.
I  

 1999 blev vidnet på ny ringet op af arkitekt A, som sendte ham  

 udbudsmaterialet fra 1996 med tilrettet datering.
Arkitekt A pointerede, at  

 det var den billige løsning, indklagede ønskede, hvilket  

 også fremgår af klagerens 1999 tilbud, som alene nævner, at  

 de buede vinduer skulle leveres "som smigskåret/lodret i karm".  

 Arkitekt A sagde, at de cylindriske vinduer var for dyre.
Mens arbejdet blev  

 udført, var arkitekt A på pladsen 4 gange om ugen, herunder  

 også da det første vindue blev monteret.
I slutningen af  

 september 1999 blev vidnet første gang konfronteret med klager fra  

 beboerne over de buede vinduer.
Denne klage blev fulgt op med klager i  

 begyndelsen af oktober fra arkitekt A og to andre beboere.
Ved  

 afleveringsforretningen blev der aftalt udbedring af enkelte mangler.
Arkitekt A har forklaret bl.a., at han er uddannet  

 tømrersvend og har arbejdet som arkitekt siden 1954. Hensigten med  

 udbudet var, at karmene, men ikke nødvendigvis rammerne skulle  

 være buede, men forståelsen af udbudet blev ikke drøftet  

 nærmere i 1996 eller 1999. Da vidnet i 1999 på ny rettede  

 henvendelse til klageren, sagde han intet om, at indklagede ønskede  

 den billige løsning, idet det fortsat var afgørende, at de nye  

 vinduer kom til at svare til de eksisterende, der var runde.
Dette var  

 også baggrunden for, at der ikke blev udarbejdet mere udførlige  

 tegninger.
Da han modtog klagerens tilbud i 1999, regnede han da også  

 med, at det var et tilbud på buede vinduer.
At tilbudet var billigere  

 end i 1996, skyldtes alene, at klageren havde fået en ny  

 leverandør.
Da vidnet så det første vindue, protesterede  

 han straks over det ukontraktmæssige herved, men klageren oplyste, at  

 det var nødvendigt for en DVC godkendelse.
Vidnet udfærdigede  

 ikke skriftlige reklamationer, heller ikke da han modtog klager fra beboerne.  

 Under arbejdets udførelse var vidnet på arbejdspladsen 2-3 gange  

 ugentligt.
Vidnet anså manglen ved vinduerne for væsentlig, men  

 han nægtede ikke at få vinduerne monteret, da de eksisterende  

 vinduer allerede var taget ud.
Vidnet skønner, at det vil koste godt  

 200.000 kr. at få erstattet de 17 vinduer med nye.
 Klageren har i sit påstandsdokument af 16.  

 februar 2001 anført følgende til støtte for sit  

 krav:
At klager har leveret kontraktmæssigt, at indklagede har pligt til at udarbejde  

 udbudsmateriale/kontraktmateriale entydigt/med fornøden klarhed over  

 ydelsernes omfang og indhold, jf.
AB 92 § 2, stk. 2, at indklagede ikke har defineret ydelserne  

 vedrørende vinduesleverancerne tilstrækkelig præcist,  

 hvorfor klager har en betydelig valgfrihed vedrørende  

 udførelsen, jf. koncipist- og minimumsreglen, at indklagede under udførelsen ikke har  

 protesteret mod vinduernes udformning, at indklagede og dennes tilsyn under arbejdets  

 udførelse har pligt til at kassere ikke kontraktmæssigt arbejde,  

 jf.
AB 92 § 11, stk. 4, at indklagede ikke har kasseret det af klager  

 udførte vinduesarbejde, men derimod accepteret aflevering, jf.
AB 92 §  

 28, stk. 2, at indklagede ved sit tilsyn har accepteret  

 udførelsesmåden, at der alene er reklameret vedrørende  

 vinduet hos en enkelt beboer, at denne reklamation ikke er rettidig, idet  

 vinduerne var isat i begyndelsen af august måned 1999, og reklamation  

 først skete i medio oktober 1999, at der ingen funktionelle mangler er  

 vedrørende de udførte vinduer hos den ene beboer, at indklagede har udvist en sådan passivitet,  

 at klager har haft grund til at antage, at udførelsen var i  

 overensstemmelse med det aftalte, at indklagede ikke har reklameret rettidigt, at såfremt voldgiftsretten imod forventning  

 skulle lægge til grund, at der var mangler ved det udførte  

 arbejde, vil en udskiftning af vinduerne være forbundet med  

 uforholdsmæssige udgifter, hvorfor klagers afhjælpningspligt  

 bortfalder, jf.
AB 92 § 33, at indklagede er forpligtet til at betale  

 ekstraudgiften vedrørende matteret glas, idet ydelsen ikke  

 fremgår af det fremlagte kontrakts-/udbudsmateriale, at klager har udført ekstraarbejde  

 vedrørende ornamentsvinduer, at afhjælpningsomkostningerne ikke er  

 dokumenteret, at indklagede ikke har fremkommet med dokumenteret  

 modregningskrav, hvorfor indklagede har misligeholdt den indgåede  

 entrepriseaftale.
 Klageren har under proceduren uddybet disse  

 synspunkter.
Indklagede har til støtte for sin  

 påstand anført, at klageren ikke har leveret i overensstemmelse  

 med parternes aftale, idet indklagede klart ønskede buede vinduer.  

 Klageren har ikke gjort opmærksom på, at der således var en  

 uoverensstemmelse mellem det ønskede og det der blev givet tilbud  

 på.
Arkitekt A reklamerede straks, da han så det første  

 vindue, hvilket blev fulgt op med senere reklamationer fra beboerne.  

 Indklagede har herefter krav på omlevering eller udbedring,  

 subsidiært forholdsmæssigt afslag eller erstatning.  

 Omkostningerne ved omlevering overstiger klagerens krav.
I øvrigt  

 bestrider indklagede, at udgiften til de matterede ruder er en ekstra udgift,  

 idet det var indeholdt i tilbudet.
 Voldgiftsrettens bemærkninger:
 Indklagedes udbud af 4. februar 1999 med  

 tilhørende tegning er mangelfuldt og holdt i helt generelle vendinger.  

 I forbindelse med, at indklagedes tekniske rådgiver modtog klagerens  

 tilbud af 18. februar 1999, anmodede han ikke om en nærmere afklaring  

 af, hvad der skulle forstås ved "de buede vinduer leveres som  

 smigskårne/lodret i karm" uanset at han havde kendskab til de 3  

 udførelsesmåder, som klageren havde omtalt og prissat i sit  

 tilbud 3 år tidligere.
 Under hensyn til, at der herefter eksisterer en betydelig  

 uklarhed om aftalegrundlaget, og idet bygherren ikke har godtgjort, at  

 entreprenøren var i ond tro, er det bygherren, der hæfter for  

 denne uklarhed.
 Uanset at bygherrens tekniske rådgiver ifølge  

 sin egen forklaring i forbindelse med monteringen af de første vinduer  

 havde reageret over, at de såkaldt buede vinduer var  

 ukontraktmæssige, findes dette ikke at være tilkendegivet  

 klageren skriftligt eller på anden utvetydig måde, hvorfor  

 klageren måtte være efterladt med det indtryk, at indklagede  

 havde accepteret leverancen.
For så vidt angår ekstraregningen for  

 matterede glas i toiletvinduerne, fremgår et sådant krav ikke af  

 udbudet, ligesom dette spørgsmål først ses at være  

 rejst efter, at arbejdet med udskiftning af vinduer var igangsat.
Som  

 følge heraf har klageren krav på at få dækket sin  

 merudgift hertil.
 Der afsiges herefter kendelse i overensstemmelse med  

 klagerens påstand.
 Thi bestemmes:
 Indklagede skal til klageren betale kr. 281.075,00 med  

 tillæg af sædvanlig procesrente af kr. 259.051,25 fra den 10.  

 oktober 1999 til den 26. november 1999, af kr. 334.512,50 fra den 26.  

 november 1999 til den 29. november 1999, af kr. 412.699,31 fra den 29.  

 november 1999 til den 4. december 1999, af kr. 415.690,56 fra den 4. december  

 1999 til den 15. december 1999 og af kr. 281.075,00 fra den 15. januar 2000  

 til betaling sker.
 Indklagede skal betale 25.000 kr. i sagsomkostninger til  

 klageren.
 De omkostninger, der har været forbundet med  

 voldgiftsrettens behandling af sagen, skal betales af indklagede efter  

 opgørelse og påkrav fra Voldgiftsnævnet.
 Kendelsen skal opfyldes inden 14 dage efter dens  

 modtagelse.
