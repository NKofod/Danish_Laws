Nr LSF 27 Forslag til Lov om ændring af lov om støtte til voksenuddannelse  

 (Forlængelse af den støtteberettigende periode og begrænsning af muligheden  

 for støtte til deltidsuddannelse m.v.) Fremsat af undervisningsministeren (Ole Vig Jensen) den 4. oktober 1995 Vedtaget ved tredjebehandling den 14. december 1995 Lov nr. 1129 af 20/12/1995 § 1 I lov nr. 514 af 30. juni 1993 om støtte til voksenuddannelse, som ændret  

 ved lov nr. 878 af 24. november 1993, foretages følgende ændringer:
 1. I § 4, stk. 1, 1. pkt., indsættes efter »og kan  

 frit«: », jf. dog stk. 3,», og efter »bortset fra  

 videregående uddannelser« indsættes: », jf. dog stk. 2«.
 2. I § 4 indsættes efter stk. 1 som nyt stykke:
»Stk. 2. Undervisningsministeren kan fastsætte regler om, at  

 der kan gives støtte til deltagelse i pædagoguddannelse omfattet af lov om  

 uddannelse af pædagoger, i det omfang der er tale om uddannelse for  

 studerende med forudgående særlig erhvervserfaring.« Stk. 2 og 3 bliver herefter stk. 3 og 4.
 3. § 4, stk. 2, der bliver stk. 3, affattes således:
»Stk. 3. Af den samlede uddannelsestid på 80 uger, jf. § 5,  

 stk. 2, kan højst 40 uger omregnet til heltid anvendes på uddannelse, der  

 ikke er studie- eller erhvervskompetencegivende, jf. stk. 4. Højst 16 uger  

 omregnet til heltid kan anvendes på uddannelsesforløb omfattet af stk. 1, nr.  

 2, eller på generelt kvalificerende uddannelseselementer i uddannelsesforløb  

 omfattet af stk. 1, nr. 3.« 4. I § 4 indsættes efter stk. 3, der bliver stk. 4, som nyt  

 stykke:
»Stk. 5. Undervisningsministeren fastsætter nærmere regler  

 om, hvilke uddannelser der er erhvervs- og studiekompetencegivende.« 5. § 5, stk. 2, affattes således:
»Stk. 2. Voksenuddannelsesstøtten kan gives til uddannelse i  

 sammenlagt mindst 1 uge og højst 80 uger på heltid.
Undervisningsministeren  

 kan bestemme, at der kan gives støtte til deltidsuddannelse efter regler  

 fastsat af ministeren.« 6. I § 6, stk. 2, 1. pkt., ændres »§ 4, stk. 3«  

 til: »§ 4, stk. 4«.
 7. I § 7, stk. 2, ændres »1994« til:  

 »1997«.
§ 2 Stk. 1. Loven træder i kraft den 1. januar 1997. § 4, stk. 2, som  

 affattet ved denne lovs § 1, nr. 2, træder dog i kraft dagen efter  

 bekendtgørelsen i Lovtidende med virkning for ansøgninger, der er modtaget i  

 Styrelsen for Statens Uddannelsesstøtte efter den 7. juni 1995, og således at  

 der kan ydes støtte med virkning fra begyndelsen af uddannelsesåret 1995/96.
Stk. 2. Personer, der den 1. januar 1997 modtager støtte til en  

 deltidsuddannelse efter de hidtil gældende regler i lovens § 5, stk. 2, kan  

 fortsat oppebære denne støtte.
Tilsvarende gælder for personer, der den 1.  

 januar 1997 har modtaget tilsagn om sådan støtte og har påbegyndt uddannelsen  

 inden denne dato.
Oprindeligt fremsat forslag § 1 I lov nr. 514 af 30. juni 1993 om støtte til voksenuddannelse, som ændret  

 ved lov nr. 878 af 24. november 1993, foretages følgende ændringer:
 1. I § 4, stk. 1, 1. pkt ., indsættes efter »og kan  

 frit«: », jf. dog stk. 2,».
 2. § 4, stk. 2, affattes således:
 »Stk. 2. Af den samlede uddannelsestid på 80 uger, jf. § 5,  

 stk. 2, kan højst 40 uger omregnet til heltid anvendes på uddannelse, der  

 ikke er studie- eller erhvervskompetencegivende, jf. stk. 4. Højst 16 uger  

 omregnet til heltid kan anvendes på uddannelsesforløb omfattet af stk. 1, nr.  

 2, eller på generelt kvalificerende uddannelseselementer i uddannelsesforløb  

 omfattet af stk. 1, nr. 3.«.
 3. I § 4, indsættes som stk. 4:
 »Stk. 4. Undervisningsministeren fastsætter nærmere regler  

 om, hvilke uddannelser der er erhvervs- og studiekompetencegivende.«.
 4. § 5, stk. 2, affattes således:
»Stk. 2. Voksenuddannelsesstøtten kan gives til uddannelse i  

 sammenlagt mindst 1 uge og højst 80 uger på heltid.
Undervisningsministeren  

 kan bestemme, at der kan gives støtte til deltidsuddannelse efter regler  

 fastsat af ministeren.«.
 5. I § 7, stk. 2, ændres »1994« til:  

 »1997«.
§ 2 Stk. 1. Loven træder i kraft den 1. januar 1997.
Stk. 2. Personer, der ved lovens ikrafttræden modtager støtte til  

 en deltidsuddannelse efter de hidtil gældende regler i lovens § 5, stk. 2,  

 kan fortsat oppebære denne støtte.
Tilsvarende gælder for personer, der ved  

 lovens ikrafttræden har modtaget tilsagn om sådan støtte og har påbegyndt  

 uddannelsen inden ikrafttrædelsen.
Bemærkninger til lovforslaget Almindelige bemærkninger Dette lovforslag fremsættes som led i regeringens program for HURTIGERE I  

 JOB OG UDDANNELSE.
Forslaget forbedrer og målretter uddannelsesmulighederne  

 for de kortuddannede i beskæftigelse, som er berettiget til  

 voksenuddannelsesstøtte (VUS). Den støtteberettigende periode udvides fra 40  

 til 80 uger, sådan at de ekstra 40 uger målrettes mod støtte til studie-  

 eller erhvervskompetencegivende uddannelsesforløb.
Efter den gældende lov om voksenuddannelsesstøtte vælger de  

 uddannelsessøgende frit mellem almene og erhvervsrettede uddannelser og  

 uddannelsesforløb, bortset fra videregående uddannelser.
Den  

 støtteberettigende periode er på 40 uger, hvoraf højst 16 uger kan bruges til  

 uddannelsesforløb, der ikke er oprettet ved eller i henhold til lov.
 Efter lovforslaget gælder dette frie uddannelsesvalg kun inden for de  

 gældende 40 uger, idet de ekstra 40 uger kun kan anvendes til deltagelse i  

 studie- eller erhvervskompetencegivende uddannelser, fx almen  

 voksenuddannelse.
 Efter lovforslaget bemyndiges undervisningsministeren til at fastsætte  

 regler om, hvilke uddannelser der betragtes som studie- eller  

 erhvervskompetencegivende i relation til lovforslaget.
 Herudover indebærer forslaget, at voksenuddannelsesstøtte til  

 deltidsuddannelse ikke længere er en lovfæstet ret, men at  

 undervisningsministeren har mulighed for at fastsætte regler herom.
 Forslaget indeholder ikke EU-retlige, erhvervsøkonomiske eller  

 miljømæssige aspekter.
Økonomiske og administrative konsekvenser Det skønnes, at ændringen medfører merforbrug på 20 pct. af de  

 budgetterede støtteuger i 1997 svarende til 15.400 støtteuger a 2.555 kr.  

 (niveau 1995). Det svarer til en merudgift på ca. 40 mio. kr.
Hertil kommer  

 udgifter til tilskud til deltagerbetaling på ca. 3 mio. kr.
Bemærkninger til lovforslagets enkelte bestemmelser Til § 1 Til nr. 1 I henhold til lovens § 4, stk. 1, tilrettelægger de uddannelsessøgende  

 selv deres uddannelsesforløb og kan frit vælge blandt almene og  

 erhvervsrettede uddannelser og særlige uddannelsesforløb tilrettelagt for  

 voksne.
 Dette frie uddannelsesvalg gælder ikke de ekstra 40 uger, der er målrettet  

 til studie- eller erhvervskompetencegivende uddannelse.
 Der gives ikke voksenuddannelsesstøtte til deltagelse i videregående  

 uddannelser.
Til nr. 2 Inden for den samlede uddannelsestid på 80 uger er der 2 højeste  

 støtteperioder: Højst 40 uger kan bruges til uddannelser, der ikke er studie-  

 eller erhvervskompetencegivende.
Højst 16 uger kan bruges til uddannelse, der  

 ikke er oprettet ved eller i henhold til lov.
 Der er tale om 2 ligestillede begrænsninger inden for de 80 uger.
 Det betyder følgende for uddannelsessøgende, der for første gang får  

 tildelt voksenuddannelsesstøtte efter den 1. januar 1997:
 Deltagelse i kompetencegivende uddannelse oprettet ved eller i henhold til  

 lov medfører alene forbrug af 80 ugers perioden.
 Deltagelse i 16 ugers-berettigende kompetencegivende uddannelse, medfører  

 forbrug af 80 og 16 ugers perioderne.
 Deltagelse i ikke-kompetencegivende uddannelse oprettet ved eller i  

 henhold til lov medfører forbrug af 80 og 40 ugers perioderne.
 Deltagelse i 16 ugers-berettigende ikke-kompetencegivende uddannelse  

 medfører forbrug af både 80, 40 og 16 ugers perioderne.
Til nr. 3 Den foreslåede bestemmelse bemyndiger undervisningsministeren til at  

 fastsætte en »positivliste« for de uddannelser, der er studie- og  

 erhvervskompetencegivende i relation til de ekstra 40 uger.
 Positivlisten tænkes især at indeholde:
 - Almen voksenuddannelse på grundlæggende niveau (AVU).
 - Almen gymnasial uddannelse (gymnasium, hf).
 - Erhvervsgymnasial uddannelse (hhx, htx).
 - Åben uddannelse, som er kompetencegivende i henhold til  

 Undervisningsministeriets uddannelsesbekendtgørelser, og som ikke er på  

 videregående niveau.
Til nr. 4 Den foreslåede bestemmelse ændrer den højeste støtteperiode fra 40 til 80  

 uger, jf. bemærkningerne til nr. 3.
Samtidig foreslås det, at der som udgangspunkt kun kan gives  

 voksenuddannelsesstøtte til heltidsuddannelse.
Dog kan  

 undervisningsministeren bestemme, at der kan støtte til deltidsuddannelse  

 efter regler fastsat af ministeren.
 Efter gældende lov kan der ydes støtte til deltidsuddannelse, sådan at den  

 støtteberettigede periode til heltidsuddannelse forlænges tilsvarende.
Den fremtidige ordning vil blive overvejet.
Bemyndigelsen til ministeren  

 indebærer dog mulighed for, at den nuværende ordning fortsættes uændret.
Til nr. 5 Den foreslåede bestemmelse betyder, at tidligere tildelt støtte  

 udelukkende fragår i 80 ugers perioden.
 Det er i overensstemmelse med princippet ved overgang til den gældende lov  

 den 1. januar 1994.
 Det betyder, at uddannelsessøgende, der før ændringslovens ikrafttræden  

 har fået tildelt VUS, kan bruge yderligere indtil 40 uger til såvel  

 kompetencegivende som ikke-kompetencegivende uddannelse.
 En fordeling af tidligere støtteperioder på kompetencegivende og  

 ikke-kompetencegivende uddannelse, sådan at ikke-kompetencegivende uddannelse  

 kunne fragå tillige i 40 ugers perioden, ville forudsætte manuel og særdeles  

 udgiftskrævende behandling af ansøgninger fra alle tidligere støttemodtagere  

 siden 1989, det vil sige op til ca. 32.000 personer.
Til § 2 Efter forslaget træder ændringen i kraft den 1. januar 1997. Uanset i  

 hvilket omfang der bliver fastsat regler om støtte til deltidsuddannelse er  

 støtte tildelt før den 1. januar 1997 til deltidsuddannelse der er påbegyndt  

 før denne dato omfattet af de hidtil gældende regler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 4, stk. 1, 1. pkt ., indsættes efter »og kan  

 frit«: »,jf. dog stk. 2,».
 2. § 4, stk. 2, affattes således:
 »Stk. 2. Af den samlede uddannelsestid på 80 uger, jf. § 5,  

 stk. 2, kan højst 40 uger omregnet til heltid anvendes på uddannelse, der  

 ikke er studie- eller erhvervskompetencegivende, jf. stk. 4. Højst 16 uger  

 omregnet til heltid kan anvendes på uddannelsesforløb omfattet af stk. 1, nr.  

 2, eller på generelt kvalificerende uddannelseselementer i uddannelsesforløb  

 omfattet af stk. 1, nr. 3.«.
 3. I § 4, indsættes som stk. 4:
 »Stk. 4. Undervisningsministeren fastsætter nærmere regler  

 om, hvilke uddannelser der er erhvervs- og studiekompetencegivende.«.
 § 4. De uddannelsessøgende tilrettelægger selv deres  

 uddannelsesforløb og kan frit vælge blandt følgende almene og erhvervsrettede  

 uddannelser og uddannelsesforløb tilrettelagt for voksne bortset fra  

 videregående uddannelser:
1) Uddannelser, som er oprettet ved eller i henhold til lov, 2) generelt kvalificerende uddannelsesforløb, der ikke er omfattet af nr.  

 1, 3) særligt tilrettelagte uddannelsesforløb, der kombinerer  

 uddannelseselementer fra nr. 1 og nr. 2.
 Stk. 2. Af den samlede uddannelsestid på 40 uger, jf. § 5, stk. 2,  

 kan højst 16 ugers uddannelse omregnet til heltid anvendes på generelt  

 kvalificerende uddannelsesforløb efter stk. 1, nr. 2, eller på generelt  

 kvalificerende uddannelseselementer i særligt tilrettelagte uddannelsesforløb  

 efter stk. 1, nr. 3.
 Stk. 3. Undervisningsministeren kan fastsætte regler om  

 godkendelse af uddannelsesforløb efter stk. 1, nr. 2 og 3, og om  

 uddannelsestiden.
 4. § 5, stk. 2, affattes således:
»Stk. 2. Voksenuddannelsesstøtten kan gives til uddannelse i  

 sammenlagt mindst 1 uge og højst 80 uger på heltid.
Undervisningsministeren  

 kan bestemme, at der kan gives støtte til deltidsuddannelse efter regler  

 fastsat af ministeren.«.
Stk. 2. Voksenuddannelsesstøtten kan gives til uddannelse i  

 sammenlagt mindst 1 uge og højst 40 uger på heltid eller tilsvarende længere  

 på deltid.
Den ugentlige uddannelsestid og nedsættelsen af arbejdstiden skal  

 være på mindst 6 timer.
 5. I § 7, stk. 2, ændres »1994« til:  

 »1997«.
 Stk. 2. Perioder med voksenuddannelsesstøtte, der er modtaget for  

 deltagelse i uddannelse efter de regler, der var gældende indtil 1. januar  

 1994, medregnes i den samlede ydelsesperiode.
Efter 2. behandling den 12. december 1995 § 1 I lov nr. 514 af 30. juni 1993 om støtte til voksenuddannelse, som ændret  

 ved lov nr. 878 af 24. november 1993, foretages følgende ændringer:
 1. I § 4, stk. 1, 1. pkt., indsættes efter »og kan  

 frit«: », jf. dog stk. 3,», og efter »bortset fra  

 videregående uddannelser« indsættes: », jf. dog stk. 2«.
 2. I § 4 indsættes efter stk. 1 som nyt stykke:
»Stk. 2. Undervisningsministeren kan fastsætte regler om, at  

 der kan gives støtte til deltagelse i pædagoguddannelse omfattet af lov om  

 uddannelse af pædagoger, i det omfang der er tale om uddannelse for  

 studerende med forudgående særlig erhvervserfaring.« Stk. 2 og 3 bliver herefter stk. 3 og 4.
 3. § 4, stk. 2, der bliver stk. 3, affattes således:
»Stk. 3. Af den samlede uddannelsestid på 80 uger, jf. § 5,  

 stk. 2, kan højst 40 uger omregnet til heltid anvendes på uddannelse, der  

 ikke er studie- eller erhvervskompetencegivende, jf. stk. 4. Højst 16 uger  

 omregnet til heltid kan anvendes på uddannelsesforløb omfattet af stk. 1, nr.  

 2, eller på generelt kvalificerende uddannelseselementer i uddannelsesforløb  

 omfattet af stk. 1, nr. 3.« 4. I § 4 indsættes efter stk. 3, der bliver stk. 4, som nyt  

 stykke:
»Stk. 5. Undervisningsministeren fastsætter nærmere regler  

 om, hvilke uddannelser der er erhvervs- og studiekompetencegivende.« 5. § 5, stk. 2, affattes således:
»Stk. 2. Voksenuddannelsesstøtten kan gives til uddannelse i  

 sammenlagt mindst 1 uge og højst 80 uger på heltid.
Undervisningsministeren  

 kan bestemme, at der kan gives støtte til deltidsuddannelse efter regler  

 fastsat af ministeren.« 6. I § 6, stk. 2, 1. pkt., ændres »§ 4, stk. 3«  

 til: »§ 4, stk. 4«.
 7. I § 7, stk. 2, ændres »1994« til:  

 »1997«.
§ 2 Stk. 1. Loven træder i kraft den 1. januar 1997. § 4, stk. 2, som  

 affattet ved denne lovs § 1, nr. 2, træder dog i kraft dagen efter  

 bekendtgørelsen i Lovtidende med virkning for ansøgninger, der er modtaget i  

 Styrelsen for Statens Uddannelsesstøtte efter den 7. juni 1995, og således at  

 der kan ydes støtte med virkning fra begyndelsen af uddannelsesåret 1995/96.
Stk. 2. Personer, der den 1. januar 1997 modtager støtte til en  

 deltidsuddannelse efter de hidtil gældende regler i lovens § 5, stk. 2, kan  

 fortsat oppebære denne støtte.
Tilsvarende gælder for personer, der den 1.  

 januar 1997 har modtaget tilsagn om sådan støtte og har påbegyndt uddannelsen  

 inden denne dato.
