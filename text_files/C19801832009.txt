 Ved opgørelsen af, om en enlig forsørger opfylder betingelserne for at få  

 to personfradrag ved skatteberegningen efter kildeskattelovens § 37 B, skal  

 der efter ligningsrådets retningslinjer blandt andet lægges vægt på barnets  

 skattepligtige indkomst.
Lever forældrene papirløst sammen, kan den af forældrene, som er pligtig  

 til at yde bidrag til barnets underhold, opfylde denne bidragspligt ved at  

 yde barnet underhold i hjemmet.
Efter bestemmelsen i kildeskattelovens § 5,  

 stk. 4, skal underhold i så fald ikke medregnes til et barns skattepligtige  

 indtægt.
 Ligningsrådet har vedtaget, at værdien af underholdet ved praktiseringen  

 af bestemmelsen i kildeskattelovens § 37 B i disse tilfælde skal medregnes  

 til barnets indtægt, og at værdien skal ansættes til halvdelen af  

 normalværdien af kost og logi for medhjælpere ved husholdning og landbrug.
