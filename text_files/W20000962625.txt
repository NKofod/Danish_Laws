Ultralydundersøgelsen blev foretaget den 29. januar 1999 af en  

 speciallæge i radiologi (speciallæge B). Undersøgelsen  

 viste en svær forstørrelse af begge stene, mest i højre  

 side, og speciallæge B anbefalede en vævsprøve, der skulle  

 afklare, om der var tale om en svulst.
Speciallæge B sendte  

 undersøgelsesresultatet til patientens praktiserende læge.
I begyndelsen af marts 1999 kontaktede patienten speciallæge A for  

 at få besked om resultatet af ultralydundersøgelsen.  

 Speciallæge A, der ikke havde modtaget undersøgelsesresultatet,  

 kontaktede omgående speciallæge B.
Speciallæge A henviste  

 herefter patienten til vævsprøve, der viste, at der var  

 kræft i begge stene.
Klage over manglende information om  

 undersøgelsesresultat Patientklagenævnet fandt ikke grundlag for kritik af  

 speciallæge A.
 Patientklagenævnet fandt endvidere ikke grundlag for at kritisere  

 speciallæge B for ikke at have informeret patienten om  

 undersøgelsesresultatet, idet det er almindelig praksis, at en patient  

 informeres af den læge, der har henvist til undersøgelse,  

 medmindre andet er aftalt.
Nævnet fandt dog, at speciallæge B havde overtrådt  

 lægeloven ved ikke at sende undersøgelsesresultatet til  

 speciallæge A, idet denne undladelse måtte anses at være  

 den væsentligste årsag til, at yderligere diagnostik og  

 behandling af patienten blev forsinket i cirka en måned.
Nævnet  

 lagde her vægt på, at speciallæge B sendte  

 undersøgelsesresultatet til patientens praktiserende læge.
Nævnet oplyste, at det er almindelig praksis, at en  

 speciallæge, hvortil en patient er henvist til udredning, sender  

 undersøgelsesresultatet til den henvisende læge, således  

 at denne kan informere patienten.
Meddelelse til patientens praktiserende  

 læge er ikke tilstrækkeligt, idet denne almindeligvis vil  

 gå ud fra, at den henvisende læge også har fået  

 meddelelse om undersøgelsesresultatet.
