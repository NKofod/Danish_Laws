I.
INDLEDNING.
FORUDSÆTNINGEN for, at Bkg. § 16, stk. 2, finder anvendelse, er, AT HVERT  

 KRAV KUN ANGÅR EEN OPFINDELSE (Bkg. § 14, stk. 2), og AT DE FORELIGGENDE  

 SELVSTÆNDIGE KRAVS OMFANG SVARER TIL HINANDEN; således at de alle refererer  

 til SAMME produkt (nr. 1) og 2)), henholdsvis SAMME fremgangsmåde (nr. 3)),  

 jfr.
II nedenfor.
 Angivelserne i nr. 1), 2), og 3) i Bkg. § 16, stk. 2, giver imidlertid på  

 flere punkter mulighed for fortolkning, og i det følgende er anført de  

 fortolkninger, som direktoratet vil lægge til grund.
For alle kravkategori-kombinationer, som IKKE klart falder ind under Bkg.  

 § 16, stk. 2, fortolket som angivet i det følgende, skal spørgsmålet om  

 opfinderisk enhed, jfr.
PL § 10, tages op til særskilt bedømmelse (jfr.
PB §  

 48). DET POINTERES, AT SÅDANNE ANDRE KOMBINATIONER ALTSÅ IKKE ER UDELUKKEDE,  

 BLOT KAN Bkg. § 16, STK. 2, IKKE PÅBERÅBES SOM HJEMMEL FOR DERES  

 TILLADELIGHED.
II.
RÆKKEFØLGEN OG OMFANGET AF KRAVENE.
 Når der i Bkg. § 16, stk. 2, nr. 1) og 2), tales om »et selvstændigt  

 krav, som angiver et produkt« og i nr. 3) om »et selvstændigt krav,  

 der angiver en fremgangsmåde«, forstås herved DET FØRSTE KRAV I  

 ANSØGNINGEN.
 Dette fremgår af, at der i angivelserne vedrørende de øvrige selvstændige  

 krav refereres til produkTET, henholdsvis fremgangsmådEN.
 Af samme grund skal de øvrige selvstændige krav - der kan have vilkårlig  

 rækkefølge - have et omfang, der svarer nøje til omfanget af det første krav.
III.
KOMBINATIONER.
 Kombinationer af nr. 1), 2) og 3) i Bkg. § 16, stk. 2, falder IKKE ind  

 under Bkg. § 16, stk. 2 (jfr. ordet »eller« mellem de tre punkter).
IV.
FLERE SELVSTÆNDIGE KRAV AF SAMME KATEGORI.
 I Bkg. § 16, stk. 2, skal ordene »en« og »et« i  

 forbindelse med »fremgangsmåde« og »anvendelse«  

 henholdsvis »middel« i omtalen af de øvrige selvstændige krav IKKE  

 læses som »een« eller »eet«.
 Bkg. § 16, stk. 2,tolkes således som også omfattende kombinationer, der  

 indeholder flere øvrige selvstændige krav af samme kategori (f.eks. flere  

 forskellige fremgangsmåder opfundet til fremstilling af produktet, flere  

 forskellige midler opfundet til udøvelse af fremgangsmåden, flere forskellige  

 anvendelser af produktet).
 Ved »middel« i Bkg. § 16, stk. 2, nr. 2) og 3), forstås som  

 hovedregel et HJÆLPEMIDDEL, der - uden selv at blive omdannet - bibringer et  

 produkt ønskede egenskaber (f.eks. et apparat, en stabilisator, et optisk  

 blånemiddel, et fortykkelsesmiddel) eller bidrager til gennemførelse af en  

 fremgangsmåde (f.eks. et apparat, en katalysetor, en accelerator).
 I visse tilfælde kan dog oxidationsmidler, alkyleringsmidler,  

 tværbindingsmidler, kædeafsluttende midler o.l., der til en vis grad  

 forbruges ved anvendelsen, anses for midler i Bkg. § 16s forstand.
 Derimod anses et MELLEMPRODUKT, dvs. et produkt (f.eks. en kemisk  

 forbindelse, en polymerisebar monomer, en præpolymer, en hærdelig harpiks),  

 der indgår i en proces (f.eks. en syntese, en polymerisation, en hærdning),  

 hvorved det fuldstændig omdannes til et andet produkt med andre fysiske og  

 kemiske egenskab, IKKE for et middel i Bkg. § 16's forstand.
Et middel kan BESTÅ AF en ren kemisk forbindelse (der dog i så fald skal  

 være hidtil ukendt, jfr. punkt.
VI nedenfor).
VI.
BETYDNINGEN AF ORDET »OPFUNDET« I BKG. § 16, STK. 2.
 Som angivet i PB § 48 indebærer ordet »opfundet« ikke nogen  

 fordring om opfindelseshøjde mellem kravene.
De pågældende fremgangsmåder og midler skal imidlertid reelt være opfundet  

 til fremstilling af produktet, henholdsvis udøvelse af fremgangsmåden.
Dette  

 betyder, at fremgangsmåderne og/eller midlerne skal være specielt  

 afpasset/indrettet til fremstilling af netop det omhandlede produkt eller  

 udøvelsen af netop den omhandlede fremgangsmåde.
Om fremgangsmåderne og/eller  

 midlerne eventuelt også kunne tænkes anvendt til andet, er derimod uden  

 betydning.
Ordet »opfundet« indebærer naturligvis endvidere det sædvanlige  

 krav om nyhed.
Dette betyder f.eks., at såfremt et middel BESTÅR AF en kemisk  

 forbindelse eller et apparat, skal denne forbindelse henholdsvis dette  

 apparat være HIDTIL UKENDT.
Tilsvarende gælder, at såfremt midlet består af  

 en blanding af stoffer eller en kombination af apparater, skal denne blanding  

 henholdsvis denne kombination være hidtil ukendt.
VII.
BETYDNINGEN AF ORDET »ANVENDELSE« I BKG. § 16, STK. 2, NR.  

 1).
 Ved »et selvstændigt krav, som angår en anvendelse af produktet«  

 forstås et krav, der er rettet på selve anvendelsen, eller et krav der er  

 rettet på en fremgangsmåde, ved hvilken produktet anvendes.
 Flere selvstændige krav, der ved kategorierne »anvendelse«  

 henholdsvis »fremgangsmåde« giver udtryk for SAMME anvendelse af  

 produktet ifølge krav 1, tillades ikke.
Selvstændige krav, der blot angiver den selvfølgelige anvendelse af et  

 produkt ifølge et foregående krav efter dets i dette krav angivne  

 bestemmelse, dvs. selvstændige krav, der - formuleret som  

 »anvendelse« eller »fremgangsmåde« - KUN angiver, at  

 produktet anvendes til et formål, hvortil det i forvejen er begrænset i  

 produktkravet, tillades KUN, såfremt de er væsentlige for den ansøgte eneret.  

 Er de uvæsentlige for den ansøgte eneret, må de udgå, jfr.
Bkg. § 14, stk. 4.
