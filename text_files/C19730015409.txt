 (Til de skattelignende myndigheder).
 Hermed følger eksemplarer af lovbekendtgørelse af 10. maj 1973 om  

 skattemæssig opgørelse af varelagre m.v. (varelagerloven).
 I bekendtgørelsen har man indarbejdet de ændringer og tilføjelser i  

 varelagerloven, der er gennemført ved lov nr. 202 af 12. april 1973.
 Det drejer sig om følgende:
1. Efter de hidtil gældende regler - senest for  

 indkomståret 1972 om nedskrivning på varepartier, der er indkøbt på bindende  

 kontrakt, har der kunnet foretages en maksimal nedskrivning svarende til det  

 beløb, hvormed den aftalte købspris måtte overstige 70 pct. af dagsprisen,  

 eller anderledes udtrykt, det beløb, hvormed den aftalte købspris oversteg  

 dagsprisen med et nedslag på 30 pct.
Lovens § 3, stk. 1, er nu ændret  

 således, at disse regler afskaffes trinvis i løbet af en aftrapningsperiode  

 på 3 år begyndende med indkomståret 1973. Det betyder, at adgangen til  

 kontraktnedskrivning ophører helt fra og med indkomståret 1976. I de  

 mellemliggende indkomstår skal nedskrivningen højst kunne udgøre det beløb,  

 hvormed den aftalte købspris måtte overstige følgende procentdele af  

 dagsprisen:
 Det anførte kan også udtrykkes således, at nedskrivningen højst kan udgøre  

 det beløb, hvormed den aftalte købspris måtte overstige dagsprisen, efter at  

 denne er nedsat med følgende procentdele:
 2. Gennem et nyt kapitel - IIa - i loven har man  

 indføjet særlige bestemmelser om udenlandske varelagre m.v., der skal afskære  

 nogle utilsigtede virkninger, som hidtil kunne opstå ved et samspil mellem på  

 den ene side lovens regler om nedskrivning på varelagre og bindende  

 kontrakter og på den anden side visse af Danmark indgåede overenskomster til  

 undgåelse af dobbeltbeskatning.
3. De nye regler har ifølge § 2 i ændringsloven af 12.  

 april 1973 virkning fra og med indkomståret 1973. Hvis en skatteyder anvender  

 andet indkomstår end kalenderåret, forstås ved indkomståret 1973 den  

 regnskabsperiode, der træder i stedet for kalenderåret 1973. For  

 skattepligtige personer og dødsboer er reglerne i kildeskattelovens § 90 samt  

 § 2 i ikrafttrædelsesloven til kildeskatteloven udtryk for dette princip.
For  

 selskaber og foreninger m.v. fører selskabsskattelovens § 10 til samme  

 resultat.
Såfremt en skatteyder eksempelvis måtte have sit regnskabsår  

 forskudt et halvt år bagud, vil den ifølge loven med indkomståret 1973  

 begyndende aftrapning af kontraktnedskrivningsreglerne således få virkning  

 første gang ved opgørelsen af den skattepligtige indkomst og formue for  

 indkomståret 1. juli 1972-30. juni 1973.
 For denne skatteyder vil nedskrivning på bindende kontrakter sidste gang  

 kunne foretages med virkning for indkomst- og formueopgørelsen for  

 indkomståret 1. juli 1974-30. juni 1975, mens skatteydere med sædvanligt  

 kalenderårsregnskab senest vil kunne nedskrive skattemæssigt på grundlag af  

 bindende kontrakter om varekøb indgået senest med udgangen af kalenderåret  

 1975.
 Skattedepartementet, den 29. juni 1973.
Hans P.
Gøtrik.
 /Thorvald Frølich.
