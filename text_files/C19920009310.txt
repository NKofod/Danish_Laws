 Justitsministeriet har den 24. juni 1992 udstedt en ny bekendtgørelse om  

 uddannelse af førere af transporter af farligt gods ad vej samt en  

 ændringsbekendtgørelse til bekendtgørelse nr. 2 af 2. januar 1985 om national  

 vejtransport af farligt gods.
 Bekendtgørelserne forventes offentliggjort i Lovtidende den 30. juni 1992.  

 Når særtryk foreligger, vil de blive udsendt.
 Begge bekendtgørelser træder i kraft den 1. juli 1992. En række af  

 uddannelseskravene i bekendtgørelsen om uddannelse af førere træder dog først  

 i kraft den 1. januar 1995.
 Bekendtgørelserne har til formål at gennemføre Rådets direktiv 89/684/EØF  

 af 21. december 1989 om erhvervsuddannelse for visse førere af køretøjer, der  

 transporterer farligt gods ad vej.
 Ændringen af bekendtgørelsen om national vejtransport af farligt gods  

 indebærer bl.a.:
- af fareklasse 9. Forskellige farlige stoffer og genstande bliver  

 omfattet af bekendtgørelsen (ændring af § 1) - af Statens Brandinspektion, for klasse 7 Sundhedsstyrelsen (Statens  

 Institut for strålehygiejne), får hjemmel til at fastsætte, at forskrifterne  

 i ADR-konventionen for een eller flere af de af bekendtgørelsen omfattede  

 klasser skal gælde for national vejtransport (ny § 3, stk. 3).
 Bekendtgørelsen om uddannelse af førere af transporter af farligt gods ad  

 vej gennemfører selve uddannelseskravene i direktivet.
Uddannelsesbekendtgørelsen gælder både for national og international  

 transport af farligt gods.
I bekendtgørelsens bilag 1 angives, hvilke  

 kundskaber der mindst skal være til stede ved udstedelse af uddannelsesbevis.
 Fra den 1. juli 1992 kræves uddannelsesbevis for førere af køretøjer, der  

 transporterer eksplosive stoffer og genstande samt for førere af tankvogne  

 eller transporterende enheder, der medfører tanke eller tankcontainere med en  

 kapacitet på over 3000 liter.
Pr. 1. januar 1995 træder kravet om uddannelsesbevis i kraft for førere,  

 der transporterer farligt gods i mængder større end fastsat i RAND nr. 10011  

 i ADR-konventionen med køretøjer, hvis tilladte højeste vægt er på over 3,5  

 tons.
Fra samme dato gælder kravet ligeledes for førere af tankvogne som  

 nævnt oven for og/eller med en tilladt højeste vægt på 3,5 tons, både når  

 disse køretøjer transporterer det farlige gods, og når de efter aflæsning  

 tilbagelægger en strækning, uden at tankene er renset.
Førere af traktorer, der i medfør af færdselslovens §§ 74-75 er fritaget  

 for registrering, undtages ikke som hidtil fra uddannelseskravene.
Såfremt  

 førere af uregistrerede traktorer transporterer farligt gods i de mængder,  

 der skal til for at blive omfattet af uddannelseskravene, skal de pågældende  

 således fremover være i besiddelse af erhvervsuddannelsesbevis.
P.
M.
V.
E.
B.
