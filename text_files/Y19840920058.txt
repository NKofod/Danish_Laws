 Udtalt, at tilsynsrådene over for Naturgas Syd - der er et kommunalt  

 fællesskab bestående af primærkommunerne i Ribe, Sønderjyllands og Vejle  

 amter - har de beføjelser, som efter den kommunale styrelseslov tilkommer de  

 kommunale tilsynsmyndigheder, bortset fra de af tilsynsmyndighedens  

 beføjelser, som efter § 14 i vedtægterne for Naturgas Syd er henlagt til  

 indenrigsministeriet.
 Envidere udtalt, at de involverede tilsynsråd må aftale, hvilket  

 tilsynsråd der skal behandle en sag, når et kommunalt fællesskab omfatter  

 flere tilsynsråds geografiske områder.
 I skrivelse af 25. september 1984 (j. nr. 089-00-99-10-79) har  

 tilsynsrådet for Sønderjyllands amt i anledning af et af medlem af  

 folketinget Tinning stillet spørgsmål vedrørende lovligheden af en  

 sponsorkontrakt, som er indgået af Naturgas Syd I/S, anmodet  

 indenrigsministeriet om en vejledende udtalelse om, hvilke beføjelser  

 tilsynsrådene har over for det regionale naturgasselskab.
 I den anledning skal man oplyse følgende:
 Tilsynet med primærkommunerne (bortset fra Københavns og Frederiksberg  

 kommuner) og primærkommunale fællesskaber varetages af tilsynsrådene, jf. §  

 47, stk. 2, og § 60, stk. 1, i lov om kommunernes styrelse.
 Naturgas Syd har primærkommunerne i Ribe, Sønderjyllands og Vejle amter  

 som deltagende interessenter, jfr. § 2, stk. 1, og § 4 i vedtægterne for  

 Naturgasselskabet i Sydjydske Region I/S (Naturgas Syd). Vedtægterne  

 vedlægges.
 Som udgangspunkt har tilsynsrådet derfor samtlige tilsynsbeføjelser i  

 medfør af lov om kommunernes styrelse over for naturgasselskabet.
§ 14 i vedtægternee for Naturgas Syd henlægger imidlertid visse nærmere  

 beskrevne beføjelser til indenrigsministeriet.
Ved tilsynsrådenes godkendelse  

 af vedtægterne (jfr. tilsynsrådet for Sønderjyllands amts godkendelse af 232.  

 juni 1980 j. nr. 089-00-99-10-79, tilsynsrådet for Vejle amts godkendelse af  

 29. juli 1980, jf. nr. 1978-089-0-5-2, og tilsynsrådet for Ribe amts  

 godkendelse af 4. juli 1980, j. nr. 089-00-5-3-78) er - i det omfang,  

 tilsynsmyndighedens kompetence efter styrelsesloven tillige er indeholdt i  

 vedtægternes § 14 - kompetencen til at træffe visse beslutninger henlagt til  

 indenrigsministeriet.
Tilsynsrådets øvrige beføjelser efter styrelsesloven tilkommer fortsat  

 tilsynsrådene.
Denne residualkompetence omfatter bl.a. det almindelige  

 legalitetstilsyn, jfr. herved lovens § 61, stk. 1, sammenholdt med § 61, stk.  

 6, nr. 7.
For så vidt angår spørgsmålet om, hvorledes tilsynsrådene skal forholde  

 sig, når som i den forelilggende sag det kommunale fællesskab omfatter flere  

 tilsynsråds geografiske områder, må de involverede tilsynsråd aftale, hvilket  

 tilsynsråd af disse der skal behandle en sag.
I mangel af enighed om andet  

 vil man f.eks. kunne lægge vægt på,hvor det kommunale fællesskab har  

 hovedsæde.
 Man skal i denne forbindelse henvise til, at det i betænkning 996/1983 -  

 (side 131) forudsættes, at flere tilsynsråd i praksis koordinerer  

 sanktionsanvendelsen efter den kommunale styrelseslov.
 Tilsynsrådenee for Vejle og Ribe amter er samtidig hermed underrettet om  

 nærværende skrivelse.
P.
M.
V.
E.
B.
Heide-Jørgensen (*1) Tilsynsrådet for Sønderjyllands amt (*2) Tilsynsrådet for Vejle amt (*3) Tilsynsrådet for Ribe amt (*4) 1. k. kt.
 Indenrigsministeriets afgørelser og udtalelser om kommunale forhold 1984  

 4.2.
