Et møbelfirma sammenlignede i en annonce priserne på en reol og en  

 sofa med priserne på tilsvarende møbler forhandlet af en navngiven  

 konkurrent.
Forbrugerombudsmanden udtalte, at sammenligning mellem priser på  

 bestemte kategorier af varer kun er i overensstemmelse med  

 markedsføringsloven, såfremt samtlige relevante forskelle mellem varene  

 udtrykkeligt er fremhævet, og henviste til art. 5 i Kodex for reklamepraksis.  

 Da annoncen ikke opfyldte dette krav, fandt Ombudsmanden, at den var urimelig  

 mangelfuld og i strid med markedsføringslovens § 2, stk. 1.
4. Møbler I en annonce var der foretaget en sammenligning mellem på den ene side  

 priserne på en reol og en sofa, som annoncøren forhandlede, og på den anden  

 side priserne på tilsvarende møbler fra en navngiven, konkurrende virksomhed.  

 Ved bedømmelsen af sammenligningen blev der indledningsvis henvist til  

 artikel 5 i Kodeks for reklamepraksis, hvori det bl.a. er anført, at  

 sammenligningspunkter skal bygge på kendsgerninger, der kan bevises.
I  

 tilslutning hertil blev det bemærket, at en sammenligning mellem priserne på  

 bestemte kategorier af varer ikke kan anses for at være i overensstemmelse  

 med markedsføringsloven, medmindre samtlige relevante forskelle mellem disse  

 varer udtrykkeligt fremhæves.
I den omhandlede annonce var der imidlertid,  

 bortset fra nogle konkrete oplysninger om størrelsen af de nævnte varer, kun  

 henvist til visse kvalitetsforskelle, der ikke var beskrevet nærmere.
 På denne baggrund fandtes den foretagne sammenligning urimeligt mangelfuld  

 og således i strid med markedsføringslovens § 2, stk. 1.
 (* 1) Offentliggjort i Forbrugerombudsmandens Årsberetning 1977-1978, side  

 75, nr. 4.
