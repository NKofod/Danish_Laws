En virksomhed, der tilbyder, at  

 privatpersoner kan komme og brygge øl på virksomhedens anlæg, blev ikke anset  

 for ølafgiftspligtig Spørgsmål Er en virksomhed  

 ølafgiftspligtig, når den mod vederlag udleverer opskrifter og ingredienser,  

 samt stiller udstyr til rådighed, således at privatpersoner kan brygge deres  

 eget øl? Svar Nej,  

 virksomheden vil ikke være ølafgiftspligtig, når fremstillingen af øl sker  

 som  

 beskrevet af virksomheden.
Se nærmere sagsfremstilling og begrundelse.
Beskrivelse af de faktiske forhold A har indgået en  

 aftale med en canadisk virksomhed om at få rettighed til et koncept, hvor  

 privatpersoner  

 kan komme og brygge deres eget øl.
A har opnået eneret i Danmark.
Konceptet findes  

 allerede i dag i en række lande bl.a.
Australien.
Der er endnu ikke startet  

 virksomheder under det canadiske koncept i Europa.
Baggrunden for  

 start i Danmark er, at specielle øl gennem de senere år er blevet mere og  

 mere  

 populære.
Konceptet videreudvikler dette ved at give privatpersoner mulighed  

 for selv at brygge øl, uden at skulle investere i anlæg mv.
 Såfremt  

 privatpersoner ønsker at brygge øl, kan de henvende sig til virksomheden.
Privatpersoner  

 kan hos virksomheden købe flere forskellige opskrifter på øl.
Det er ikke et  

 krav, at der skal købes en opskrift, man kan også medbringe egen opskrift.
Endvidere har  

 man i virksomheden et udvalg af ingredienser som sælges.
Det vil være muligt  

 at  

 købe de ingredienser, som skal anvendes til at brygge øl ud fra de  

 opskrifter,  

 der også sælges.
Det er ikke et krav, at man skal købe ingredienser hos  

 virksomheden.
Ingredienser kan også medbringes.
 Alle der ønsker  

 at brygge deres eget øl betaler et vederlag for leje/anvendelse af  

 bryggeudstyr.
Det vil være  

 privatpersoner, der varetager selve brygningen.
Virksomheden, der stiller  

 brygningsfaciliteter til rådighed og sælger ingredienser, vil ikke fysisk  

 være  

 involveret i selve brygningsprocessen, men vil stå til rådighed med  

 vejledning.
 Det er  

 privatpersonerne selv, der har risikoen for at en brygning mislykkes.  

 Brygning  

 kan f.eks. mislykkes, hvis der tilføres ingredienser, der ødelægger gæringen  

 eller øllet kan smage dårligt som følge af de ingredienser privatpersonen  

 vælger at tilføre øllet.  En mislykket brygning medfører ikke, at  

 privatpersonen får nye ingredienser uden beregning eller vederlagsfrit kan  

 lave  

 en ny brygning.
 Hver brygning  

 giver ca.  

 40 liter  

 øl.
Når øllet er  

 brygget skal det lagres i et antal dage, hvorefter det kan hældes på flaske.  

 Virksomheden vil ikke flytte øllet eller i øvrigt foretage nogen form for  

 behandling af øllet, mens det gærer.
Når øllet er klar til at blive hældt på  

 flaske, kommer privatpersonerne selv med flasker.
Der er mulighed for at få  

 flaskerne rengjort på en flaskerenser.
 Efter rengøring  

 af flaskerne tapper privatpersonen selv via et tappeanlæg øllet på flasker og  

 kan herefter tage det færdige øl med hjem.
 For at give et  

 indtryk af hvordan de privates brygning af øl foregår, var anmodningen  

 vedlagt  

 en række billeder taget på en tilsvarende virksomhed i Australien.
Spørgers  

 eventuelle opfattelse ifølge anmodning og bemærkninger til sagsfremstilling Det følger af  

 ølafgiftsloven, at al fremstilling af øl er afgiftspligtigt.
Danmark har ikke  

 benyttet sig af muligheden for at afgiftsfritage øl, der fremstilles og  

 forbruges af en privatperson.
Indirekte vil  

 privatpersoners fremstilling af øl dog ikke blive afgiftspligtig.
Det  

 skyldes,  

 at det alene er virksomheder, der fremstiller øl, der skal registreres hos  

 SKAT.
Bestemmelsen i den nugældende øl- og vinafgiftslov har følgende ordlyd:
"Virksomheder,  

 der fremstiller afgiftspligtige varer, skal registreres som oplagshaver hos  

 de  

 statslige told- og skattemyndigheder" Øl- og  

 vinafgiftsloven som den ser ud i dag er fra 1992 og er en tilpasning til EF's  

 fælles bestemmelser i Rådets direktiv nr. 92/12/EØF.
Af den indtil 1992  

 gældende lov fremgik af § 4 følgende:
"Den, der  

 med henblik på salg fremstiller øl, skal registreres hos toldvæsenet." Ordlyden af  

 bestemmelsen er altså stort set den samme, både inden og efter at man har  

 ændret ølafgiftsloven med baggrund i Rådets direktiver nr. 92/12/EØF og nr.  

 92/83/EØF .
 Det fremgår af  

 præamblen til Rådets direktiv nr  

.  

  

 92/83/EØF (dansk version), at  

 medlemsstaterne kan fritage øl, der er fremstillet i hjemmet uden salg for  

 øje.
Efter vores  

 opfattelse kan der ikke lægges vægt på, at øllet skal være fremstillet i  

 hjemmet.
Ser man på andre sproglige udgaver af Rådets direktiv nr. 92/83/EØF,  

 har man dog heller ikke tillagt det betydning.
 Således fremgår  

 følgende af den engelske udgave:
"... it is advisable to permit Member States to  

 exempt from duty home-made products which are not produced for commercial  

 purposes" Og af den tyske  

 udgave:
"... die für den Eigen verbrauch und nicht zu gewerblichen Zwecken  

 bereitet werden, sollten von den Mitgliedstaaten von der Verbrauchsteuer  

 befreit werden können" I begge  

 ovenstående sproglige udgaver fremgår det ikke, at det er et krav, at der er  

 sket fysisk fremstilling i hjemmet.
I stedet tillægges det vægt, at det er  

 hjemmelavet og til eget forbrug - altså ikke med henblik på salg.
På baggrund  

 heraf er det vores opfattelse, at de privatpersoner, der fremstiller øl under  

 de beskrevne omstændigheder ikke vil blive afgiftspligtige, selv om de ikke  

 fremstiller øllet i hjemmet.
Det afgørende er, at øllet bliver fremstillet  

 til  

 eget forbrug.
 Ved vurderingen  

 af om virksomheden skal betale ølafgift, skal der ses på om virksomheden  

 reelt  

 fremstiller og sælger øl eller om virksomheden sælger de enkelte ingredienser  

 og stiller brygudstyr til rådighed.
Der er en række  

 argumenter der taler for, at virksomheden ikke fremstiller øllet, men at det  

 er  

 privatpersonerne, der gør det.
Det vigtigste argument er, at virksomheden  

 ikke  

 fysisk deltager i brygningen.
Endvidere er det privatpersonerne, der bærer  

 risikoen for, hvordan det færdige øl kommer til at smage.
Virksomhedens  

 ansvar  

 er alene, at udstyret fungerer og at de solgte ingredienser ikke er dårlige.
 På baggrund  

 heraf er det vores opfattelse, at ovenstående spørgsmål bør besvares med, at  

 virksomheden ikke er ølafgiftspligtig.
SKATs indstilling og begrundelse Det følger af  

 lovbekendtgørelse nr. 890 af 17. august 2006 om afgift af øl, vin og frugtvin  

 m.m. (herefter øl- og vinafgiftsloven), at der skal betales afgift af øl her  

 i  

 landet.
 Afgiften udgør  

 50,90 kr. pr. liter 100 pct. ren alkohol (ætanolindholdet). Øl med et  

 ætanolindhold  

 på under 2,8 pct. vol. er dog fritaget for afgift.
 Det fremgår ikke  

 direkte af øl- og vinafgiftsloven, at der ikke skal betales afgift af  

 hjemmebrygget  

 øl.
 Af rådets  

 direktiv 92/83 af 19. oktober 1992 om harmonisering af punktafgiftsstrukturen  

 for alkohol og alkoholholdige drikkevarer fremgår følgende af præamblen:
 ...
"med hensyn  

 til øl, vin og andre gærede drikkevarer bør medlemsstaterne have mulighed for  

 at afgiftsfritage produkter, der er fremstillet i hjemmet uden salg for  

 øje" ...
 Det fremgår  

 endvidere af artikel 6 i direktiv 92/83, at medlemsstaterne kan  

 punktafgiftsfritage øl, der fremstilles af en privatperson og forbruges af  

 denne, af medlemmer af dennes familie eller af dennes gæster, forudsat at der  

 ikke finder noget salg sted.
 Danmark har ved  

 implementeringen af direktiv 92/83/EØF ikke indarbejdet muligheden for at  

 afgiftsfritage  

 hjemmebrygget øl i øl- og vinafgiftsloven.
Som det fremgår  

 af direktivet har medlemsstaterne mulighed for at afgiftsfritage produkter,  

 der  

 er fremstillet i hjemmet.
Det er ikke et krav, at der skal skabes en ens  

 retsstilling i medlemsstaterne på dette område.
 Der er i  

 anmodningen henvist til den engelske og tyske formulering af direktivet til  

 støtte for, at det ikke er en betingelse for at øllet anses for  

 hjemmebrygget,  

 at fremstillingen af øllet faktisk er foregået i hjemmet.
Efter SKATs  

 opfattelse er der i Danmark praksis for, at privatpersoner afgiftsfrit kan  

 fremstille øl til eget brug.
Det er ikke en betingelse for  

 afgiftsfritagelsen, at  

 ølfremstillingen sker i eget hjem.
Men det er en betingelse, at  

 privatpersonen  

 selv står for hele processen fra planlægning, brygning, gæring og til  

 aftapning.
 Som konceptet er  

 beskrevet i anmodningen er det SKATs opfattelse, at virksomheden vil være  

 afgiftspligtig  

 af det øl, som deltagerne brygger.
 SKAT har lagt  

 vægt på, at konceptet indebærer, at hele processen fra indkøb af ingredienser  

 og opskrift, blanding af ingredienserne, brug af bryggeudstyr, gæringsproces  

 frem til aftapning af øllet foregår i virksomhedens regi.
Desuden må det  

 anses for sandsynligt, at virksomhedens personale i et vist omfang vil yde  

 vejledning fx til forståelse af opskriften og til fremgangsmåden ved  

 brygningen.
Virksomheden har desuden en interesse i, at vejlede om den  

 korrekte  

 brug og håndtering af bryggeudstyret, da dette skal anvendes af efterfølgende  

 hold.
 Det forhold, at  

 der fra virksomhedens side vil være personale tilstede under processen  

 medvirker  

 til, at brygningen ikke kan karakteriseres som hjemmebryg.
 Det er således  

 SKATs opfattelse, at virksomheden med konceptet udbyder en pakkeløsning, der  

 indebærer, at virksomheden sælger øl til deltagerne og dermed vil  

 virksomheden  

 være afgiftspligtig.
SKAT skal  

 afslutningsvis gøre opmærksom på, at i de tilfælde, hvor deltagerne selv  

 medbringer ingredienser og opskrift, vil det fortsat være SKATs opfattelse,  

 at  

 det fremstillede øl er afgiftspligtig.
Det skyldes, at den resterende del af  

 processen foregår i virksomhedens regi.
Skatterådets afgørelse og begrundelse Skatterådet besluttede,  

 at når fremstillingen af øl sker som beskrevet af spørgeren, vil det ikke  

 medføre,  

 at virksomheden bliver ølafgiftspligtig.
