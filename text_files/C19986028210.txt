 Cirkulæreskrivelse om meddelelse om  

 skønsmæssig fastsættelse af antal arbejdstimer ved  

 selvstændig bibeskæftigelse, som medfører fradrag i  

 dagpengene.
 Kommentar m.v.:
I denne meddelelse beskrives nogle sager, hvor ledige medlemmer har  

 undladt at oplyse om udøvelse af selvstændig  

 bibeskæftigelse, hvorved de har fået for meget i  

 arbejdsløshedsdagpenge.
Afgørelserne viser, hvordan DfA - til  

 brug for opgørelsen af tilbagebetalingsbeløbets  

 størrelse - skønsmæssigt kan fastsætte antallet af  

 arbejdstimer i virksomheden, når medlemmet heller ikke  

 efterfølgende har afgivet realistiske oplysninger om antal  

 arbejdstimer i virksomheden.
Meddelelse fra DfA nr. 29/96 af 12. marts 1996 er hermed bortfaldet Meddelelse om afgørelsen:
Sag nr. 1: Fortielse af oplysninger om arbejde i ægtefælles  

 tæppeforretning Medlemmet deltog i en del af ægtefællens virksomheder samtidig  

 med, at hun modtog dagpenge. Ægtefællen drev flere virksomheder:  

 Svinefarm, et tæppefirma, udlejning af ejendomme og handel med  

 biler.
Skatteforvaltningen havde konstateret, at medlemmet efter ophør med  

 et arbejdstilbud havde udfærdiget bilag, skrevet under på mange  

 bilag (et stigende antal fra 1991 til 1993), ført kassekladde og  

 udført almindeligt kontorarbejde.
Hendes underskrift var noteret  

 første gang den 1. maj 1991.
 Medlemmet havde ikke oplyst om arbejdet i ægtefællens  

 virksomheder, hverken på ledighedserklæring eller  

 dagpengekort.
 Medlemmet forklarede efterfølgende, at der var tale om  

 håndsrækninger, at hun har ført kassekladde og taget  

 telefon, og at timeforbruget i 1991 - 1993 var 3, 7 og 8 timer pr.  

 år.
A-kassens afgørelse: Medlemmet var begyndt selvstændig  

 bibeskæftigelse den 1. maj 1991 og faldt for det skærpede  

 arbejdskrav den 30. april 1992. Dagpenge udbetalt derefter, i alt brutto kr.  

 169.763, skulle derfor tilbagebetales.
Kassen indstillede, at medlemmet blev  

 slettet som medlem for svig.
 DfAs afgørelse: Medlemmet faldt for det skærpede  

 arbejdskrav den 1. maj 1992, og som følge heraf skulle hun  

 tilbagebetale i alt brutto kr. 169.763. Medlemmet fastholdt sine tidligere  

 oplysninger om tidsforbruget.
Medlemmet skulle også tilbagebetale dagpenge for de timer i perioden  

 fra den 26. februar 1991 til den 1. maj 1992, hvor hun havde arbejdet i  

 virksomheden.
Efter omstændighederne skulle medlemmet kun tilbagebetale  

 dagpenge for de dage, hvor det var dokumenteret, at hun havde underskrevet  

 kvitteringer mv. og udfærdiget kasserapporter, og hvor hun måtte  

 anses for at have været i arbejde hele dagen.
Beløbet udgjorde  

 brutto kr. 7.982.
 Endelig fandt DfA, at medlemmet for svig over for a-kassen skulle slettes  

 som medlem af denne.
 Ankenævnet tiltrådte afgørelsen med de givne  

 begrundelser.
(DfA's j.nr. 94-51-482, AMA's j.nr. 1995-1-2667) Sag nr. 2: Fortielse af oplysninger om arbejde i egen restaurant Medlemmet blev i juli 1989 overflyttet fra en a-kasse for  

 selvstændige erhvervsdrivende til en kasse for lønmodtagere,  

 fordi han havde fået arbejde som murerarbejdsmand.
Han drev fra  

 december 1989 også en restaurant som eneindehaver.
 Medlemmet meldte sig ledig den 15. januar 1991 og modtog dagpenge indtil  

 den 1. april 1992. Den 4. september 1992 blev han atter ledig og modtog  

 på ny dagpenge.
 På ledighedserklæringerne svarede medlemmet "nej" til  

 spørgsmålet om, hvorvidt han drev selvstændig virksomhed.  

 Han oplyste hverken om arbejde eller indtægter ved den  

 selvstændige virksomhed på dagpengekortene.
 Da a-kassen blev opmærksom på virksomhedsdriften, oplyste  

 medlemmet, at der var tale om en bodega, som blev drevet af en bestyrer, og  

 at han selv normalt var beskæftiget i bodegaen 2 timer ugentlig.
 Virksomheden havde en omsætning i årene 1990 til 1993 på  

 over 1 mill. kr.
om året, og et stigende overskud i samme periode.
I 1993 var  

 overskuddet kr. 271.055. Der var tilsvarende betydelige momsangivelser.
Medlemmet forklarede blandt andet, at bodegaen i den første  

 ledighedsperiode  blev passet af en ansat.
I perioden, hvor medlemmet havde  

 fuldtidsjob, havde medlemmet brugt 4 timer om dagen i 6 dage om ugen  

  på bodegaen, idet han havde arbejdet fra kl. 20.00 til kl. 24.00.
A-kassens afgørelse: Medlemmet havde drevet  

 selvstændig virksomhed som restauratør samtidig med, at han  

 modtog dagpenge.
Medlemmet skulle derfor tilbagebetale dagpenge modtaget fra  

 januar 1991 til september 1993, i alt brutto kr. 296.541. Kassen indstillede  

 også, at medlemmet blev slettet som medlem på grund af svig.
DfA bad medlemmet om nærmere oplysninger om  

 ansættelsesforholdene for de ansatte i bodegaen.
DfA modtog imidlertid  

 ikke disse oplysninger.
 DfAs afgørelse: Medlemmets opgørelse af arbejdstiden  

 var klart urealistisk, da der blandt andet ikke var ansat personale til  

 rengøring.
 DfA lagde herefter til grund for opgørelsen af  

 tilbagebetalingsbeløbet, at medlemmet havde været  

 beskæftiget 24 timer ugentligt i virksomheden - også i  

 ledighedsperioder.
 Medlemmet skulle slettes som medlem for svig.
Efterfølgende fremsendte medlemmets advokat yderligere oplysninger  

 om de ansatte i virksomheden.
Han gjorde gældende, at medlemmet alene  

 havde arbejdet 2 timer ugentligt i virksomheden.
Ankenævnet tiltrådte DfA's afgørelse med de  

 givne begrundelser. (DfA's j.nr. 94-6351-1613, AMA's j.nr. 1995-1-2767) Sag nr. 3: Urigtige oplysninger om arbejde som forfatter Medlemmet meldte sig ledig den 3. januar 1992 og svarede "nej" til  

 spørgsmålet, om hun havde bierhverv.
I afkrydsningsfeltet "ja"  

 havde medlemmet overstreget et kryds for "ja". På dagpengekortene for  

 årene 1992, 1993 og 1994 havde medlemmet angivet "0" timer bortset fra  

 4 uger med oplyst arbejde/indtægter.
 Den 3. maj 1994 søgte medlemmet om overgangsydelse og svarede  

 "ja" til spørgsmålet, om hun havde bierhverv og  

 oplyste, at hun var beskæftiget som oversætter og forfatter siden  

 1994 som honorarlønnet.
Ifølge skatteoplysningerne havde medlemmet i perioden fra 1991 til  

 1994 modtaget honorarer og stipendier.
I 1991 var beløbet kr. 51.887,  

 og i 1994 var det kr. 72.804. Medlemmet selvangav endvidere et overskud af  

 selvstændig virksomhed i 1991 på kr. 42.213.
 I sagen forelå 6 kontrakter om medlemmets forfattervirksomhed mv.,  

 som var indgået i hendes ledighedsperiode, og som blandt andet  

 forpligtede medlemmet til at læse korrektur.
A-kassens afgørelse: Medlemmet udøvede  

 selvstændig bibeskæftigelse som forfatter og skulle tilbagebetale  

 dagpenge, som var udbetalt efter det tidspunkt, hvor hun faldt for det  

 skærpede arbejdskrav.
Kassen indstillede, at medlemmet skulle slettes  

 som medlem på grund af svig.
 Efterfølgende blev det oplyst, at medlemmet i sin ledighedsperiode  

 havde udgivet 6 bøger og skrevet 7 større artikler til diverse  

 dagblade og tidsskrifter.
Medlemmet forklarede om sit tidsforbrug, at det er umuligt at oplyse antal  

 arbejdstimer, når man arbejder som forfatter og oversætter.
De  

 indtægter, som hun havde af forfattervirksomheden, kom fra arbejde, som  

 hun helt eller delvis havde udført, før hun blev  

 arbejdsløs.
Om renskrivning og korrekturlæsning mente medlemmet,  

 at der kun havde været tale om nogle få timer.
 DfAs afgørelse: Medlemmet havde både før og under  

 sin ledighedsperiode udøvet vedvarende selvstændig  

 bibeskæftigelse, og dagpenge udbetalt efter falddatoen, den 31.  

 december 1992, i alt brutto kr. 182.356, skulle tilbagebetales.
Medlemmets efterfølgende oplysninger om antal beskæftigede  

 timer ved virksomheden var urealistiske.
Udgangspunktet var derfor, at  

 samtlige dagpenge var fejludbetalt.
For at opgøre et tilbagebetalingsbeløb for perioden  

med dagpengeret fastsatte DfA dog efter omstændighederne, at  

 medlemmet måtte have anvendt mindst en time dagligt (7 timer pr. uge)  

 på sine skønlitterære arbejder.
Heri var ikke medregnet  

  eventuelle oversættelsesarbejder.
 Medlemmet blev slettet for svig.
 Afgørelsen blev ikke indbragt for ankenævnet.
(DfA's j.nr. 95-6351-2460) Sag nr. 4: Urigtige oplysninger om ophør med  

 bibeskæftigelse ved momsafmelding og ændring af virksomhedsform  

 samt fortielse af fortsat beskæftigelse i I/S Medlemmet meldte sig ledig i 1992 fra lønarbejde og svarede "ja"  

 til spørgsmålet om selvstændig virksomhed (udlejning af  

 lyd og lys i I/S-form). Han oplyste, at virksomheden var ejet af ham og  

 andre, men at han ikke selv var beskæftiget deri.
Medlemmet blev  

 omfattet af det skærpede arbejdskrav.
I januar 1993 meddelte medlemmet, at han afviklede sit momsnummer, at  

 virksomheden ændrede selskabsform fra I/S til ApS, at han ingen  

 interesser havde i virksomheden, og at han ikke ønskede at blive  

 anpartshaver.
Kassen modtog en bekræftelse fra revisor om, at I/S´ets  

 ejerforhold var under omdannelse.
Kassen ophævede derefter det  

 skærpede arbejdskrav.
I 1994 oplyste skatteforvaltningen, at medlemmet i en årrække  

 havde drevet virksomheden sammen med sin bror, idet medlemmet ejede 90% af  

 virksomheden, mens broren ejede 10%. Der var i 1992 indtægter på  

 over 1 mill. kr. og i 1993 på 878.000 kr.
Overskuddet af virksomheden  

 fremgik af medlemmets årsopgørelse og resultatet blev fordelt  

 med 90 % til medlemmet og 10 % til broren.
Begge havde været  

 momsregistreret med virksomheden siden 1988.
 A-kassens afgørelse: Medlemmet havde selvstændig  

 virksomhed som bibeskæftigelse og skulle tilbagebetale samtlige  

 dagpenge udbetalt efter, at medlemmet faldt for det skærpede  

 arbejdskrav i juli 1993.
 Medlemmet gjorde blandt andet gældende, at han alene var registreret  

 som interessent for at hjælpe sin bror, som da kun var 15 år, at  

 han ikke selv havde deltaget i virksomhedens drift, og at han ikke havde  

 indflydelse på driften.
 På DfAs anmodning oplyste medlemmet blandt andet om ansatte i  

 virksomheden, og at driftherrelønnen var blevet udbetalt til  

 broren.
 Skatteforvaltningen oplyste, at det var medlemmet, der forestod  

 administrationen, blandt andet fordi han havde de edb-mæssige  

 forudsætninger herfor.
 DfA anmodede  medlemmet om at redegøre nærmere for antallet  

 af arbejdstimer i ledighedsperioden ved regnskabsfunktioner i virksomheden,  

 idet det er medlemmet, der ved oplysninger om virksomhedens art og egen  

 arbejdsindsats m.v. skal sandsynliggøre, at arbejdet kan  

 udføres uden for normal arbejdstid.
 DfA gik i øvrigt ud fra, at medlemmet løbende har  

 udført rutinefunktioner som fx fakturaudskrivning og bogføring  

 på edb, idet medlemmet ikke havde givet fyldestgørende  

 oplysninger om disse funktioner.
 Medlemmet oplyste, at han ikke var virksomhedens bogholder, men at han  

 blot havde hjulpet til og blandt andet forklaret, hvordan visse bilag skulle  

 bogføres.
DfAs afgørelse: Medlemmet skulle tilbagebetale samtlige  

 dagpenge p.g.a. drift af selvstændig virksomhed.
DfA lagde vægt  

 på, at han over for skatteforvaltningen samt Told og Skat havde  

 fremstået som den, der kunne udføre regnskabsmæssige  

 funktioner, på hans oplysninger om bistand vedrørende  

 regnskabsmæssige spørgsmål, og på at medlemmet ejede  

 90% af interessentskabet, og dermed var den, der havde den egentlige  

 beslutningskompetence.
Han måtte derfor have anvendt et vist minimum af  

 personligt arbejde i virksomheden i forbindelse med væsentlige  

 dispositioner.
Da medlemmet ikke havde godtgjort, at arbejdet med virksomheden til  

 enhver tid havde kunnet udøves uden for normal arbejdstid, skulle  

 samtlige dagpenge tilbagebetales.
Det samlede tilbagebetalingsbeløb  

 var kr. 336.061.
Medlemmets advokat oplyste i klagen blandt andet, at det var  

 tilfældigt, at medlemmet havde været til stede i virksomheden,  

 netop da der var eftersyn fra Told og Skat, og at medlemmets kendskab til  

 virksomhedens bogholderi skyldtes, at han leverede edb-anlægget til  

 virksomheden.
Hans rådgivning for virksomheden skete således ikke  

 af bogholderimæssige årsager men af edb-tekniske  

 årsager.
 Ankenævnets afgørelse: Medlemmet havde udøvet  

 selvstændig virksomhed, og samtlige dagpenge udbetalt efter falddatoen  

 var fejludbetalt og skulle tilbagebetales.
Ankenævnet fandt imidlertid ikke grundlag for at antage, at  

 medlemmets deltagelse i virksomheden i perioden fra juni 1992 til juli 1993  

 havde været af et sådant omfang, at han ikke kunne anses for at  

 have stået til rådighed.
Han havde derfor været  

 dagpengeberettiget i denne periode - men med fradrag for timer anvendt  

 på virksomheden.
(DfA´s j.nr. 94-51-598, AMA´s j.nr. 1996-1-3254) Sag nr. 5: Fortielse af oplysninger om beskæftigelse ved  

 selvstændig virksomhed som musiker.
Et medlem havde på ledighedserklæringer i 1991 og i 1994  

 svaret "nej" til spørgsmålet om selvstændig virksomhed og  

 til spørgsmålet om bierhverv.
Medlemmet modtog dagpenge fra 1991  

 til 1993 uden at oplyse på dagpengekortene om arbejde som  

 lønmodtager eller selvstændig erhvervsdrivende.
 Af indhentede arbejdsgiveroplysninger fremgik, at medlemmet modtog  

 honorarer  i 1992 og 1993 fra bl.a. et ungdomscenter og nogle restauranter,  

 Midtfyns Festival, samt kriminalforsorgen.
 Medlemmet havde ikke været momsregistreret.
Ifølge skatteoplysningerne havde medlemmet i 1991 og 1992 indsendt  

 regnskab for musikvirksomhed og selvangivet underskud af selvstændig  

 virksomhed - i 1991 med kr. 62.935. Regnskaberne viste fradrag for  

 nyanskaffelser og driftsudgifter samt afskrivninger efter reglerne for  

 selvstændige erhvervsdrivende.
I 1993 erklærede medlemmet over  

 for skatteforvaltningen, at han var ophørt med virksomhedsdrift.
Skatteforvaltningen ændrede medlemmets skatteforhold for  

 indkomståret 1993 til, at medlemmet for dette år var  

 lønmodtager i skattemæssig henseende.
Skatteforvaltningen tog  

 ikke stilling til, om skatteansættelsen for årene 1991 og 1992  

 skulle have været ændret.
A-kassens afgørelse: Medlemmet havde ikke  

 udøvet selvstændig virksomhed i årene 1991-1993 men  

 modtaget for meget i dagpenge i visse uger i 1992 og 1993 (p.g.a.  

 lønarbejde). A-kassen fandt ikke, at skatteoplysningerne for  

 årene 1991 og 1992 adskilte sig væsentligt fra indkomståret  

 1993. Skatteforvaltningen havde afvist at ændre ligningen af  

 årene 1991 og 1992 med henvisning til en 3 års frist for  

 ændringer vedrørende tidligere år.
A-kassen fastholdt sin  

 afgørelse blandt andet under henvisning til, at musikere og artister  

 ofte har skattefradrag, der er atypiske for lønmodtagere.
 DfA optog sagen til realitetsbehandling og anmodede medlemmet om at  

 redegøre for tidsforbruget på bibeskæftigelse ved  

 selvstændig virksomhed i 1991 og 1992.
 Medlemmet besvarede ikke DfA´s spørgsmål.
DfAs afgørelse: Samtlige dagpenge udbetalt fra uge 23 i 1991  

 til udgangen af 1992 var fejludbetalt og skulle tilbagebetales på grund  

 af drift af selvstændig virksomhed som musiker.
DfA anmodede kassen om  

 at opgøre beløbet.
Medlemmet skulle også tilbagebetale  

 kr. 5.329, som medlemmet modtog med urette i 1993. Forholdet blev anset for  

 svig.
Begrundelsen var, at medlemmet havde selvangivet underskud af  

 selvstændig virksomhed og foretaget afskrivninger efter reglerne for  

 selvstændige erhvervsdrivende.
Endvidere havde medlemmet på intet  

 tidspunkt oplyst om sit arbejde ved selvstændig virksomhed og om  

 timerne herved, uanset teksten på dagpengekortene.
Medlemmet anførte i sin klage, at han ikke havde drevet  

 selvstændig virksomhed efter de vejledninger, han dengang fik hos  

 skattevæsenet.
Han havde ikke drevet selvstændig virksomhed som  

 hovederhverv, men han havde brugt 3-5 timer om ugen i studiet samt haft  

 enkeltopgaver som musiker.
Han var indstillet på, at  

 tilbagebetalingsbeløbet blev opgjort på baggrund af 5 timers  

 arbejde om ugen.
 Ankenævnets afgørelse: Medlemmet havde udøvet  

 selvstændig virksomhed som bibeskæftigelse som musiker, og  

 forholdet var svig.
 Ankenævnet fandt imidlertid, at der ikke er hjemmel til at  

 kræve samtlige dagpenge tilbagebetalt, og at der - såfremt  

 medlemmet nægter at afgive oplysninger om tidsforbruget i den  

 selvstændige bibeskæftigelse eller afgiver åbenbart  

 urigtige oplysninger - skal skønnes over tidsforbruget.
