Da finansministeriet har bemærket, at der er forekommet tilfælde, hvor  

 bl.a. tjenestemænd, der har tjenestefrihed uden løn (orlov, uden for nummer  

 o.lign.), er blevet ansat på overenskomstvilkår i anden stilling i staten,  

 skal opmærksomheden henledes på, at statens kollektive overenskomster normalt  

 ikke omfatter ansættelse af personer, der er tjenestemænd/pensionerede  

 tjenestemænd.
Dette er bl.a. begrundet i ønsket om at undgå, at de pågældende  

 er pensiondækket af to pensionsordninger.
 Forud for ansættelse af personer, der har tjenestefrihed uden løn fra en  

 tjenestemandsstilling eller er pensionerede tjenestemænd, bedes spørgsmålet  

 om løn- og ansættelsesvilkår derfor forelagt finansministeriet i hvert enkelt  

 tilfælde, medmindre ansættelse sker som tjenestemand.
 Finansministeriets cirkulære af 26. februar 1964 ophæves herved.
FINANSMINISTERIET, LØNNINGS- OG PENSIONSDEPARTEMENTET, DEN 10. NOVEMBER  

 1986 P.M.V.
 E.B.
