 Direktoratets bekendtgørelse nr. 86 af 7. februar 1992 indeholder nærmere  

 regler om overgangsydelse efter arbejdsløshedsforsikringslovens kapitel 11 c.  

 Til brug herfor har direktoratet udarbejdet denne vejledning.
Betingelser for at overgå til  

 overgangsydelse Til § 1:
 Som en midlertidig ordning har langtidsledige i aldersgruppen 55-59 år  

 mulighed for at vælge overgangsydelse i stedet for at modtage et  

 arbejdstilbud.
 Det er en betingelse, at modtageren er medlem af en arbejdsløshedskasse  

 og, ved fortsat medlemskab til det fyldte 60. år, vil have nok anciennitet  

 til at kunne overgå til efterløn.
 Endelig er det en betingelse, at modtageren har bopæl i Danmark.
 Valget mellem overgangsydelse og arbejdstilbud gælder kun ordinære  

 arbejdstilbud og ikke supplerende arbejdstilbud eller eventuelle forlængelser  

 af arbejdstilbud på grund af afbrydelser i arbejdstilbudsperioden.
 Til § 2:
 Ansøgning om overgangsydelse skal ske skriftligt på en særlig blanket  

 udarbejdet af direktoratet (AR 278) eller på en blanket, der er godkendt af  

 direktoratet.
 Overgangsydelse kan tidligst udbetales fra det tidspunkt, hvor  

 arbejdsløshedskassen har modtaget ansøgningen, jf. dog nedenfor om afslag på  

 arbejdstilbud.
 Bestemmelsen indeholder 3 frister for indgivelse af ansøgning om  

 overgangsydelse.
1. Ansøgning efter indberetning til et arbejdstilbud Arbejdsløshedskassen skal have ansøgningen senest en måned efter, at  

 kassen har indberettet medlemmet til et arbejdstilbud.
Hvis medlemmet indgiver ansøgning om overgangsydelse efter kassens  

 indberetning, men inden arbejdsformidlingen har afgivet et konkret  

 arbejdstilbud, skal kassen straks underrette arbejdsformidlingen om  

 ansøgningen.
I et sådant tilfælde skal der ikke afgives et konkret  

 arbejdstilbud.
 Hvis medlemmet allerede har indgivet ansøgning inden kassens indberetning,  

 skal kassen ved indberetningen underrette arbejdsformidlingen om ansøgningen.  

 I et sådant tilfælde skal der heller ikke afgives et konkret arbejdstilbud  

 til medlemmet.
2. Ansøgning efter modtagelse af et konkret  

 arbejdstilbud Hvis medlemmet ikke har indgivet ansøgning om overgangsydelse og derfor  

 har fået et konkret arbejdstilbud, kan medlemmet tage imod tilbuddet og  

 alligevel senere vælge at overgå til overgangsydelse.
 Ansøgningen skal dog være indgivet, inden arbejdet er tiltrådt eller  

 skulle være tiltrådt, og senest en måned efter arbejdsformidlingens afgivelse  

 af arbejdstilbuddet.
 I et sådant tilfælde skal kassen straks underrette arbejdsformidlingen om  

 ansøgningen.
3. Ansøgning efter afslag på et konkret arbejdstilbud Medlemmet kan også vælge at ansøge om overgangsydelse i umiddelbar  

 tilknytning til et afslag på det konkrete arbejdstilbud, dvs. hurtigst muligt  

 efter afslaget.
 I et sådant tilfælde skal kassen straks underrette arbejdsformidlingen om  

 ansøgningen.
 Bemærk, at overgangsydelse i denne situation kan udbetales allerede fra  

 afslaget på arbejdstilbuddet, hvis kassen har modtaget ansøgningen senest en  

 uge efter afslaget.
 Et medlem, som afslår et konkret arbejdstilbud, og som herefter ikke har  

 ret til et nyt arbejdstilbud, har ikke ret til senere at overgå til  

 overgangsydelse, når der ikke er ansøgt i umiddelbar tilknytning til  

 afslaget.
 Til § 3:
 Reglen skal ses i sammenhæng med § 15 og vejledningen hertil.
Arbejde i ydelsesperioden Til § 4:
 Bestemmelsen fastslår, at rådighedsforpligtelsen ophører fra det  

 tidspunkt, hvor medlemmet overgår til overgangsydelse.
 Til § 5:
 I ydelsesperioden har medlemmet ret til at have lønmodtagerarbejde og  

 enkeltstående arbejdsopgaver, der har karakter af selvstændig virksomhed.
 Derimod er det ikke tilladt at drive vedvarende selvstændig virksomhed,  

 hverken som hovederhverv eller bierhverv, eller at arbejde i ægtefællens  

 selvstændige virksomhed, jf. dog nedenfor om arbejde ved mindre jordbrug.
 Ved afgørelsen af, om der foreligger selvstændig virksomhed eller  

 lønmodtagerarbejde, anvendes reglerne i direktoratets bekendtgørelse om  

 optagelse i en anerkendt arbejdsløshedskasse for selvstændige  

 erhvervsdrivende.
Arbejde i ægtefællens selvstændige virksomhed Bortset fra arbejde ved mindre jordbrug er arbejde i en selvstændig  

 virksomhed, der ejes eller drives af ægtefællen, ikke tilladt, og medlemmet  

 kan derfor ikke samtidig modtage overgangsydelse.
 Bestemmelsen hindrer ikke, at medlemmet udfører helt små, tilfældige  

 funktioner i ægtefællens virksomhed, som ikke kan betragtes som arbejde eller  

 deltagelse i virksomheden, f.eks. tilfældig telefonpasning.
 Hvis et medlem udfører egentligt arbejde i ægtefællens selvstændige  

 virksomhed, er der tale om overtrædelse af reglerne, som kan medføre krav om  

 tilbagebetaling efter arbejdsløshedsforsikringslovens § 86, stk. 1, og  

 sanktioner efter lovens § 87, stk. 1 eller 3.
Enkeltstående arbejdsopgaver, der har karakter af selvstændig  

 virksomhed Arbejdet må klart fremstå som udførelse af enkeltstående opgaver i  

 modsætning til påbegyndelse af selvstændig virksomhed, der ikke er tilladt,  

 jf. stk. 2.
 Hvis der sker annoncering, anskaffes driftsmidler, indrettes lokaler til  

 brug for erhvervsudøvelse eller foretages andre skridt til etablering af  

 vedvarende selvstændig virksomhed, bortfalder retten til overgangsydelse.
 Arbejdstiden vil ved enkeltstående opgaver med karakter af selvstændig  

 virksomhed ofte være ukontrollabel, således at indtægten lige som andet  

 ukontrollabelt arbejde skal omregnes til timer ved brug af omregningssatsen.
Arbejde ved mindre jordbrug Om arbejde ved mindre jordbrug henvises til direktoratets vejledning til  

 bekendtgørelsen om arbejde i efterlønsperioden.
 Retten til arbejde ved et mindre jordbrug er dog ikke begrænset til højst  

 200 timer i et kalenderår, således som det er tilfældet på efterlønsområdet.
Overflytning på grund af arbejde inden for en anden kasses faglige  

 område Overflytning mellem kasser på grundlag af arbejde i ydelsesperioden finder  

 sted efter de almindelige regler i direktoratets bekendtgørelse om  

 overflytning mellem anerkendte arbejdsløshedskasser.
 Til § 6:
 Hvis medlemmet har arbejde i perioden fra overgangen til overgangsydelse  

 og indtil falddatoen efter 26-ugers/17-ugers reglen, jf.  

 arbejdsløshedsforsikringslovens §§ 55 og 72, kan dette arbejde ikke medregnes  

 til at forlænge denne periode eller til at generhverve retten til dagpenge  

 efter disse bestemmelser.
 Endvidere forlænges perioden ikke som følge af »døde perioder« i  

 form af for eksempel dokumenteret sygdom eller strejke og lockout, der  

 forekommer fra overgangen til overgangsydelse og til falddatoen indtræder.
 Arbejde, som udføres i ydelsesperioden, efter det tidspunkt, hvor  

 retten til dagpenge ville være ophørt, kan derimod medregnes til fornyet  

 opfyldelse af arbejdskravet i arbejdsløshedsforsikringslovens §§ 55, stk. 4,  

 og 72, stk. 4, hvis betingelserne herfor i øvrigt er opfyldt.
 De almindelige regler om forlængelse (»døde perioder«) af de i  

 lovens § 55 angivne perioder, inden for hvilke arbejdskravet skal være  

 opfyldt, finder ligeledes anvendelse efter det tidspunkt, hvor retten  

 til dagpenge ville være ophørt.
 Under forudsætning af, at de almindelige betingelser er opfyldt, vil  

 sygdom derfor også kunne medføre forlængelse i tilfælde, hvor der under  

 sygdommen er udbetalt overgangsydelse til medlemmet.
 Et medlem, som overgår til overgangsydelse fra »ventedagpenge«  

 efter lovens § 55, stk. 3, kan således straks fra overgangen til  

 overgangsydelse medregne arbejde til fornyet opfyldelse af kravet.
 Det bemærkes, at medlemmet har ret - men ikke pligt - til at  

 udnytte sin generhvervede dagpengeret, jf. stk. 2 og 3.
 Et medlem, der ønsker at udnytte en generhvervet ret til dagpenge efter  

 lovens § 55, stk. 4, eller § 72, stk. 4, skal give arbejdsløshedskassen  

 skriftlig meddelelse herom.
 Et sådant medlem kan udnytte den generhvervede dagpengeret uden først at  

 skulle opfylde det krav om arbejde af en vis varighed, som medlemmet efter  

 rådighedsreglerne i andre tilfælde pålægges som konsekvens af at afslå et  

 arbejdstilbud.
 Hvis medlemmet på ny ønsker overgangsydelse, skal betingelserne i § 1 igen  

 være opfyldt, og medlemmet skal ansøge herom efter reglerne i § 2.
 Til § 7:
 Efter arbejdsløshedsforsikringslovens § 68, stk. 3, skal et  

 deltidsforsikret medlem, som i en sammenhængende periode på 13 uger har haft  

 arbejde som lønmodtager med et gennemsnitligt timetal på mere end 30 timer  

 pr. uge, lade sig overflytte som fuldtidsforsikret medlem med virkning fra  

 arbejdets begyndelse.
 Det følger af bekendtgørelsens § 7, at lovens § 68, stk. 3, ikke finder  

 anvendelse på deltidsforsikrede medlemmer, der modtager overgangsydelse.
 Hvis medlemmet derimod udtræder af ydelsesordningen i forbindelse med  

 arbejdet, finder § 68, stk. 3, anvendelse, selv om 13 ugers perioden helt  

 eller delvis ligger i den periode, hvor medlemmet modtog overgangsydelse.  

 Dette gælder også for arbejde, der ligger forud for falddatoen efter  

 26-ugers/17-ugers reglen, jf. arbejdsløshedsforsikringslovens §§ 55 og 72.
Overgangsydelsens størrelse og udbetaling.  

 Arbejdes og indtægters Til § 8:
 Indtil falddatoen efter 26-ugers/17-ugers reglen, jf.  

 arbejdsløshedsforsikringslovens §§ 55 og 72, udbetales overgangsydelsen med  

 et beløb svarende til medlemmets dagpengesats.
 Efter falddatoen udbetales overgangsydelsen med et fast beløb på 80 pct.  

 af højeste dagpenge efter lovens § 47 eller § 70.
 Et medlem, som har fået udbetalt overgangsydelse med en individuel sats,  

 som er lavere end 80 pct. af højeste dagpengebeløb, skal have udbetalt  

 ydelsen med den faste 80 pct.-sats fra falddatoen.
 Et medlem, som ikke opfylder betingelserne i  

 arbejdsløshedsforsikringslovens § 55, stk. 1, for ret til dagpenge, men som  

 er dagpengeberettiget i medfør af lovens § 55, stk. 3, eller § 72, stk. 3,  

 vil få udbetalt overgangsydelse med 80 pct.-satsen allerede fra  

 ydelsesperiodens start.
Fradrag for arbejde m.v., der medfører belægning af ydelseskortet Til §§ 9, 10 og 11:
 Udgangspunktet for reglerne om fradrag for arbejde m.v. er, at enhver form  

 for arbejde, lønnet såvel som ulønnet, medfører fradrag i overgangsydelsen.
 Om grænsen mellem arbejde og fritidsaktivitet (hobby) henvises til  

 direktoratets vejledning til bekendtgørelse om arbejdes og indtægters  

 betydning for dagpengenes størrelse.
 Hovedreglen er, at arbejde i ydelsesperioden medfører fradrag i  

 overgangsydelsen efter reglerne om fradrag i dagpenge, supplerende dagpenge,  

 timeoverførsel m.v., og at reglerne om belægning af dagpengekort finder  

 tilsvarende anvendelse på ydelseskortet (AR 279).
 Det betyder blandt andet, at reglerne om dagpengesats i §§ 11 - 13 i  

 bekendtgørelse nr. 461 af 27. juni 1989 om supplerende (nedsatte) dagpenge  

 til et arbejdsløshedskassemedlem, der er lønmodtager og har nedsat  

 arbejdstid, finder anvendelse på overgangsydelse, som udbetales med  

 individuel sats, jf. § 8, stk. 1.
 Mindsteudbetalingsreglerne i §§ 15 og 16 i bekendtgørelsen om supplerende  

 dagpenge finder ligeledes anvendelse bortset fra tilfælde, hvor  

 overgangsydelsen kommer under beløbsgrænsen på grund af fradrag for  

 pensionsudbetalinger, jf. § 14, stk. 3.
 For modtagere af overgangsydelse er der et opgørelsestidspunkt for  

 overskydende timer hver gang, der forekommer en uge med mere end fuld  

 overenskomstmæssig arbejdstid.
 Da et medlem på overgangsydelse ikke skal stå til rådighed for  

 arbejdsmarkedet, skal ydelseskortet ikke belægges på grund af manglende  

 rådighed, jf. § 10, stk. 2.
 Hvis medlemmet får udbetalt ydelser under sygdom eller er omfattet af  

 konflikt, skal ydelseskortet pr. dag belægges med et timetal, der er beregnet  

 ud fra medlemmets gennemsnitlige arbejdstid inden sygdommen/konfliktens  

 begyndelse, jf. § 10, stk. 3, og § 11.
I § 10, stk. 4, er det bestemt, at fradrag hos deltidsforsikrede medlemmer  

 på fast sats beregnes i forhold til en gennemsnitlig ugentlig arbejdstid på  

 2/3 af fuld sædvanlig arbejdstid.
Det betyder også, at  

 mindsteudbetalingsgrænsen for sådanne medlemmer er et ydelsesbeløb for 1/6 af  

 fuld sædvanlig arbejdstid.
Fradrag for andre indtægter Til § 12:
Fradraget for feriegodtgørelse og ferie med løn beregnes i forhold til  

 antallet af optjente feriedage.
Er der f.eks. optjent 12 1/2 feriedage, sker  

 der fradrag med et beløb svarende til overgangsydelse for 12 1/2 dage.
 Fradraget skal ske på det tidspunkt, hvor feriegodtgørelsen/lønnen kommer  

 til udbetaling.
 Hvis feriegodtgørelsens eller lønnens bruttobeløb er mindre end  

 overgangsydelsen, kan der suppleres med overgangsydelse således, at medlemmet  

 sammenlagt får udbetalt et beløb svarende til medlemmets sædvanlige  

 overgangsydelse.
 Til § 13:
 Bortset fra vidnegodtgørelse skal skattepligtige beløb, der  

 modtages for borgerlige ombud og offentlige og private hverv, medføre fradrag  

 i overgangsydelsen.
Mindre beløb, der ikke er skattepligtige, som udbetales til dækning af  

 faktiske udgifter forbundet med hvervet, medfører ikke fradrag i  

 overgangsydelsen.
Som eksempler kan nævnes beløb udbetalt til dækning af øget  

 telefonbrug, transport, fortæring etc.
Fradraget beregnes for den del af beløbet, som er skattepligtigt.  

 Anerkendes en del af et beløb som skattefrit/fradragsberettiget af  

 skattemyndighederne, skal denne del fratrækkes, før fradraget i  

 overgangsydelsen beregnes.
I tvivlstilfælde må modtageren af overgangsydelsen  

 indhente dokumentation for, at en indtægt helt eller delvis er skattefri.
Det  

 er dog uden betydning, om modtageren på grund af andre skatteregler ikke  

 faktisk får skattefrihed for (en del af) beløbet, f.eks. på grund af  

 bundgrænsen for lønmodtageres ligningsmæssige fradrag.
Plejevederlag, som oppebæres i henhold til bistandslovens § 66 (formidlet  

 døgnophold for børn og unge), er omfattet af bestemmelsen.
Den del af  

 plejevederlaget, der er plejeløn, medfører fradrag i overgangsydelsen.
Hvis  

 plejeforholdet i medfør af andre regler efter arbejdsløshedsforsikringsloven  

 betragtes som lønarbejde, sker fradraget dog efter §§ 9 og 10.
 Om borgerlige ombud og offentlige og private hverv henvises i øvrigt til  

 vejledningen til direktoratets bekendtgørelse om arbejdes og indtægters  

 betydning for dagpengenes størrelse.
 Til § 14:
Løbende udbetalinger af pension fra pensionsordninger, der er oprettet som  

 led i tidligere ansættelsesforhold, og som normalt er helt eller delvist  

 finansieret af arbejdsgiveren, medfører fradrag.
Bestemmelsen omfatter alle  

 pensionsordninger med løbende udbetalinger, herunder ratepensioner.
 Følger pensionsordningen af overenskomst eller anden kollektiv aftale, er  

 ordningen af en sådan karakter, at det er sædvanligt, at arbejdsgiveren  

 bidrager, og pensionsudbetalingen medfører fradrag.
 Fradragsbestemmelsen omfatter også løbende udbetalinger af  

 tjenestemandspension og tjenestemandslignende pension og f.eks.  

 borgmesterpension og pension til tidligere medlemmer af Folketinget.
Privattegnede pensioner, som er uden forbindelse med et  

 ansættelsesforhold, er uden for bestemmelsens område.
Hvis en arbejdsgiver,  

 f.eks. som led i en betalingsserviceordning, tilbageholder bidrag i den  

 ansattes løn og betaler beløbet videre til den ansattes private  

 pensionsordning, er pensionsordningen ikke omfattet af bestemmelsen.
Udbetalinger, der har karakter af pension, medfører også fradrag i  

 overgangsydelsen, når »pensionsydelsen« udbetales med fast løbende  

 beløb af en tidligere arbejdsgiver eller en faglig organisation.
Dette gælder  

 også, når udbetalingerne er tidsbegrænset.
 Hvis et medlem derimod får en ydelse, der har karakter af legat, er  

 ydelsen uden for bestemmelsen og påvirker ikke overgangsydelsen.
 Fradraget i overgangsydelsen beregnes som anført i § 19. Fradraget  

 beregnes for den samlede pensionsudbetaling, såvel grundydelse som tillæg,  

 f.eks. bonus m.v.
Fradrag efter stk. 2 gælder alle former for løbende pension fra udlandet,  

 når pensionsordningen er etableret på grund af en arbejdsperiode i udlandet.  

 Alle udenlandske obligatoriske arbejdsmarkedsrelaterede pensionsordninger er  

 således omfattet, og det samme gælder frivillige arbejdsmarkedsrelaterede  

 pensionsordninger.
Pensionsordningens finansieringsform er uden betydning,  

 når ordningen er etableret på grund af et arbejdsforhold.
 Privattegnede pensionsordninger uden forbindelse med et  

 arbejds-/ansættelsesforhold er ikke omfattet af stk. 2. Er der tvivl om,  

 hvorvidt en pensionsordning er omfattet, påhviler det medlemmet at  

 sandsynliggøre, at pensionsordningen er uden for bestemmelsens område.
 Fradraget i overgangsydelsen beregnes som anført i § 19. I forbindelse med  

 hver udbetaling af overgangsydelse omregnes den udenlandske  

 pensionsudbetaling med den officielle valutakurs for møntfoden den første  

 hverdag i måneden.
 Om fradrag for pensioner henvises i øvrigt til vejledningen til  

 direktoratets bekendtgørelse om arbejdes og indtægters betydning for  

 efterlønnens størrelse.
 Det følger af stk. 3, at medlemmet er berettiget til at få udbetalt  

 overgangsydelse for en uge, selv om ydelsesbeløbet på grund af fradrag for  

 pension bliver mindre end et beløb svarende til mindsteudbetalingen.
 Til § 15:
 Bestemmelsen skal sammenholdes med § 3 og § 35, nr. 5.
 Hvis der er tvivl om, hvorvidt en udenlandsk pension helt svarer til dansk  

 social pension, kan pensionen modtages sammen med overgangsydelse mod, at  

 overgangsydelsen nedsættes med et beløb, der svarer til pensionen (dvs. krone  

 for krone). Tilsvarende gælder, hvis den udenlandske pension er så lille, at  

 pensionen ikke kan udgøre et forsørgelsesgrundlag.
 Bestemmelsen kan anvendes, hvis den udenlandske pension, omregnet til  

 danske kroner, er mindre end det grundbeløb, der udbetales til enlige  

 folkepensionister (pr. juli 1991 kr. 45.396,00 om året).
 Hvis medlemmet bliver berettiget til en udenlandsk pensionsydelse, der er  

 højere end grænsen, må medlemmet frasige sig forhøjelsen eller udtræde af  

 ordningen, jf. § 35, nr. 4. Skyldes forhøjelsen alene valutakursændringer,  

 kan medlemmet dog forblive i ordningen.
 Til § 16:
 Ved bekendtgørelsens ikrafttræden er der ikke fastsat særlige regler om  

 fradrag for beløb, der udbetales i forbindelse med deltagelse i undervisning.
 Til § 17:
 Hvis ydelsesmodtageren indgiver ansøgning om patent m.v. i  

 ydelsesperioden, medfører indtægterne herfra fradrag i overgangsydelsen.
 Der skal ligeledes fradrages i overgangsydelsen for indtægter i form af  

 biblioteksafgifter, KODA/GRAMEX-afgifter eller indtægter ved genudsendelse,  

 genopførelse eller anden form for genanvendelse af bøger, fotografier,  

 teaterstykker, film m.v., hvis førsteudgivelsen/førsteopførelsen sker i  

 overgangsydelsesperioden.
Sådanne indtægter vil ofte stamme fra en tidligere afsluttet virksomhed,  

 som efter sin art kan medføre udbetalinger over en lang årrække.
Bestemmelsen  

 skal derfor sammenholdes med § 20, stk. 2.
 Det følger heraf, at der ikke skal fradrages for sådanne indtægter, hvis  

 førsteudgivelsen/førsteopførelsen er sket, før medlemmet overgår til  

 overgangsydelse.
 Medfører en genanvendelse, genoptryk m.v., at et værk skal opdateres i  

 ydelsesperioden, behandles arbejdet efter de almindelige regler i §§ 9 og 10.
Oplysningspligt Til § 18:
Medlemmet har pligt til at oplyse om alt arbejde og alle indtægter, der  

 har betydning for arbejdsløshedskassens bedømmelse af medlemmets ret til  

 overgangsydelse.
Oplysningerne skal gives på ydelseskortet, jf. § 10, stk. 1.
 Hvis et medlem undlader at opfylde sin oplysningspligt, kan medlemmet  

 pålægges sanktioner efter reglerne i arbejdsløshedsforsikringslovens § 87,  

 stk. 1 og 3.
Fradragsberegning Til § 19:
 Ved beregning af fradraget efter bestemmelserne i § 13, stk. 1, § 14 og §  

 17 kan følgende formel anvendes:
 Til § 20:
Ifølge stk. 1 skal indtægter, der stammer fra arbejdsforhold, der er  

 afsluttet før overgangsydelsesperioden, men som udbetales i denne, ikke  

 medføre fradrag.
Undtaget er dog feriegodtgørelse, jf. § 12, og pension, jf.  

 §§ 14 og 15.
Stk. 2  finder kun anvendelse, når arbejdet/værket er  

 helt afsluttet inden overgangsydelsesperiodens begyndelse.
Der henvises i  

 øvrigt til vejledningen til § 17.
 Til § 21:
I denne bestemmelse er opregnet en række arbejdsfri indtægter, som ikke  

 medfører fradrag.
Bestemmelsen er ikke udtømmende.
 Hvis medlemmet har en indtægt, der kan sidestilles med de nævnte  

 indtægter, og som ikke er omfattet af andre bestemmelser i bekendtgørelsen,  

 medfører indtægten ikke fradrag i overgangsydelsen.
Udbetaling Til § 22:
 Overgangsydelse udbetales for samme perioder som efterløn, når  

 arbejdsløshedskassen har modtaget ydelseskortet i korrekt udfyldt og  

 underskrevet stand.
 Til § 23:
 Betemmelsen fremgår af reglen i arbejdsløshedsforsikringslovens § 75 m,  

 stk. 3.
Overgangsydelse som lån mod overdragelse af  

 krav mod Lønmodtagernes Til § 24:
 Reglerne om dagpenge som lån mod overdragelse af krav mod Lønmodtagernes  

 Garantifond finder tilsvarende anvendelse på overgangsydelse.
Udbetaling under ophold i udlandet Til § 25:
Da medlemmet ikke skal stå til rådighed for arbejdsmarkedet, bevares  

 retten til overgangsydelse under midlertidigt ophold i udlandet i  

 sammenlagt 3 måneder inden for hvert kalenderår.
Det betyder, at en modtager  

 af overgangsydelse skal bevare sin faste bopæl i Danmark, jf. § 1, nr. 4.
 Et medlem kan således ikke bevare overgangsydelsen i en 3 månedersperiode,  

 hvis pågældende tager fast ophold i udlandet i længere tid.
 Ophold på Færøerne og i Grønland sidestilles med ophold i udlandet.
 Hvis et medlem forlænger sit midlertidige ophold i udlandet ud over 3  

 måneder inden for et kalenderår eller tager fast ophold i udlandet, standses  

 udbetalingen af overgangsydelse.
Udbetalingen kan genoptages, når medlemmet igen tager fast ophold i  

 Danmark.
Medlemmet kan således ikke få udbetalt overgangsydelse i 3 måneder i  

 hvert kalenderår under fortsat ophold i udlandet.
 Kun i de tilfælde, hvor de tilladte 3 måneders ophold i udlandet ikke er  

 opbrugt inden udgangen af et kalenderår, kan en ny 3 månedersperiode  

 påbegyndes i direkte forlængelse heraf, uden at medlemmet forinden tager  

 ophold i Danmark.
 Om ret til overgangsydelse i forbindelse med arbejde i udlandet henvises  

 til bekendtgørelsens kapitel 6.
 Til § 26:
 Det påhviler det enkelte medlem, der modtager overgangsydelse, at give  

 kassen oplysning om ophold i udlandet.
 Et medlem skal således give kassen besked, hvis pågældende tager ophold i  

 udlandet, og skal fortsat indsende ydelseskort til kassen.
 På ydelseskortet skal medlemmet, uanset om udlandsopholdet er midlertidigt  

 eller fast, give kassen oplysning om den eller de perioder, medlemmet har  

 opholdt sig i udlandet.
 Hvis medlemmet tager fast ophold i udlandet, skal kassen have underretning  

 herom allerede ved udrejsen.
 Endagsrejser, der ikke er forbundet med overnatning i udlandet, betragtes  

 ikke som udlandsophold.
 Til § 27:
 På grundlag af medlemmets oplysninger om udlandsophold, påhviler det  

 arbejdsløshedskassen at standse udbetalingen af overgangsydelse, hvis  

 medlemmet ikke længere opfylder betingelserne i § 25.
 Til § 28:
Når et medlem vender tilbage til Danmark efter længere tids ophold i  

 udlandet, kan udbetalingen af overgangsydelse genoptages.
Det forudsætter  

 dog, at medlemmet opfylder de almindelige betingelser for at få udbetalt  

 overgangsydelse.
Opmærksomheden henledes på, at modtagere af overgangsydelse, der tager  

 arbejde i udlandet, hvor det pågældende land har et obligatorisk  

 arbejdsløshedsforsikringssystem, som hovedregel ikke kan bevare medlemskabet  

 af den danske arbejdsløshedskasse.
Om ret til overgangsydelse efter, at  

 medlemmet har været omfattet af et andet lands arbejdsløshedsforsikring,  

 henvises i øvrigt til § 34, stk. 2.
Ret til overgangsydelse efter ophold i  

 udlandet, på Færøerne eller Overgangsydelse er lige som efterløn en særlig arbejdsmarkedsydelse, der  

 hverken er omfattet af anvendelsesområdet for EF-forordning nr. 1408/71 om  

 anvendelse af sociale sikringsordninger på arbejdstagere, selvstændige  

 erhvervsdrivende og deres familier, der flytter inden for Fællesskabet, eller  

 af Nordisk overenskomst af 12. november 1985 om ydelser ved arbejdsløshed.
 Det betyder, at forsikringsperioder i andre EF-lande eller andre nordiske  

 lande kun med særlig hjemmel kan medregnes til opfyldelse af  

 anciennitetsbetingelsen i § 1, nr. 3.
 Til § 29:
 Hovedreglen er, at forsikringsperioder i andre lande ikke kan medregnes  

 ved opfyldelse af kravet om, at medlemmet ved et fortsat medlemskab af en  

 arbejdsløshedskasse skal kunne opfylde anciennitetskravet for at overgå til  

 efterløn ved det fyldte 60. år.
 Til § 30:
 Bestemmelsen i stk. 1 indebærer, at betingelserne i EF-forordning nr.  

 1408/71 og Nordisk overenskomst af 12. november 1985 om ydelser ved  

 arbejdsløshed for ret til at medregne forsikringsperioder fra andre EF-lande  

 og andre nordiske lande skal være opfyldt.
 Der henvises herom til direktoratets vejledning om  

 arbejdsløshedsforsikring i relation til EF og til direktoratets vejledning  

 til Nordisk overenskomst af 12. november 1985 om ydelser ved arbejdsløshed.
 Bestemmelsen indebærer desuden, at der skal være tale om medlemmer, der  

 inden for en vis tid vender tilbage til Danmark efter ophold i  

 udlandet.
 Medlemmet skal således være udrejst fra Danmark inden for de sidste 15 år  

 inden tidspunktet for overgang til overgangsydelse og skal umiddelbart før  

 udrejsen have haft tilknytning til det danske arbejdsmarked gennem et års  

 medlemskab af en dansk arbejdsløshedskasse samtidig med bopæl i Danmark.
 Bestemmelsen indebærer desuden, at medlemmet skal have haft såvel en  

længerevarende som en aktuel tilknytning til det danske  

 arbejdsmarked.
Medlemmet skal således have været medlem af en dansk arbejdsløshedskasse i  

 5 år inden for de sidste 10 år samtidig med, at pågældende har haft fast  

 bopæl i Danmark.
Hermed menes, at medlemmet skal være tilmeldt folkeregistret  

 i Danmark og reelt have bopæl her i landet.
En pro-forma adresse i Danmark er  

 således ikke tilstrækkelig.
Medlemmet skal endelig opfylde betingelserne for ret til dagpenge på  

 grundlag af arbejde i Danmark.
Det vil sige, at medlemmet skal have  

 haft arbejde i Danmark i en tid, som sammenlagt svarer til arbejde i fagets  

 fulde, sædvanlige arbejdstid i 26 uger (deltidsforsikrede 17 uger) inden for  

 de sidste 3 år.
I stk. 2 fastslås det, at et medlem, som har bevaret sin bopæl i Danmark  

 under arbejde i et andet EF-land eller et andet nordisk land, men som har  

 været omfattet af det andet lands arbejdsløshedsforsikring, kan medregne den  

 udenlandske forsikringsperiode ved opfyldelse af anciennitetskravet i § 1,  

 nr. 3, under samme betingelser.
Blot sidestilles tidspunktet, hvor arbejdet i  

 udlandet påbegyndes, med udrejsetidspunktet i stk. 1, nr. 1.
 Efter stk. 3 kan forsikringsperioder i en dansk arbejdsløshedskasse  

 medregnes til opfyldelse af anciennitetskravet i § 1, nr. 3, hvis  

 medlemskabet af kassen har været bevaret under ophold i det øvrige udland, og  

 betingelserne i stk. 1, nr. 1-3, er opfyldt.
 Til § 31:
 Bestemmelsen fastslår, at medlemskab af en dansk arbejdsløshedskasse under  

 midlertidigt ophold på Færøerne eller i Grønland kan medregnes til opfyldelse  

 af anciennitetsbetingelsen i § 1, nr. 3.
 Det forudsættes, at betingelserne for medlemskab af den danske kasse under  

 det midlertidige ophold på Færøerne eller i Grønland har været opfyldt.
 Til § 32:
EF-forordning nr. 1408/71 og Nordisk overenskomst af 12. november 1985 om  

 ydelser ved arbejdsløshed åbner mulighed for, at medlemmer, der arbejder ved  

 EF's institutioner, diplomatiske missioner og konsulater i andre EF-lande,  

 eller som er udsendt som arbejdstagere i andre EF-lande eller andre nordiske  

 lande, kan bevare deres medlemskab af en dansk arbejdsløshedskasse.
I disse  

 tilfælde sidestilles arbejde i andre lande med arbejde i Danmark.
 Der henvises til direktoratets vejledning om arbejdsløshedsforsikring i  

 relation til EF og til direktoratets vejledning til Nordisk overenskomst om  

 ydelser ved arbejdsløshed.
 Til § 33:
Arbejde i udlandet sidestilles med arbejde i Danmark, hvis arbejdet  

 udføres Der henvises til direktoratets vejledning til bekendtgørelsen om optagelse  

 i en statsanerkendt arbejdsløshedskasse for lønmodtagere.
 Det er desuden en betingelse, at medlemmet har bevaret sit medlemskab af  

 en dansk arbejdsløshedskasse under arbejdet i udlandet.
 Til § 34:
 Hvis et medlem på grund af arbejde bliver omfattet af et andet EF-lands  

 eller et andet nordisk lands arbejdsløshedsforsikring, bortfalder retten til  

 overgangsydelse.
Overgangsydelse kan dog modtages på ny, hvis arbejdet i udlandet helt  

 ophører.
Det er en betingelse, at medlemmet vender tilbage til Danmark og  

 anmoder om optagelse i en dansk arbejdsløshedskasse inden 8 uger efter  

 flytningen fra det andet land.
Hvis medlemmet har været grænsegænger, skal  

 der anmodes om optagelse inden 8 uger efter arbejdets ophør.
 Flytningen anses som hovedregel for at være sket den dag, der regnes som  

 flyttedato efter reglerne om folkeregistrering i fraflytningslandet.
 Ydelsen kan tidligst udbetales fra det tidspunkt, hvor medlemmet optages i  

 den danske kasse.
 Hvis 8 ugers fristen overskrides, kan medlemmet kun optages i en dansk  

 arbejdsløshedskasse igen efter reglerne i arbejdsløshedsforsikringslovens §§  

 41 eller 67.
Overgangsydelsens ophør Til § 35:
 Betemmelsen indeholder en opregning af de tilfælde, hvor retten til  

 overgangsydelse ophører eller bortfalder.
 Om forståelsen af begrebet »vedvarende selvstændig virksomhed« i  

 stk. 2, nr. 2, henvises til bemærkningerne til § 5 og reglerne i  

 direktoratets bekendtgørelse om optagelse i en anerkendt arbejdsløshedskasse  

 for selvstændige erhvervsdrivende.
 Stk. 2,  nr. 5, skal ses i sammenhæng med reglerne i §§  

 3 og 15 og vejledningen til disse bestemmelser.
 Når et medlem på overgangsydelse afgår ved døden, bortfalder retten til  

 ydelsen med virkning fra dagen efter dødsfaldet.
 Det bemærkes, at et medlem på overgangsydelse har ret til at overgå til  

 efterløn ved det fyldte 60. år, hvis begæring herom er indgivet inden  

 overgangsydelsens bortfald, jf. arbejdsløshedsforsikringslovens § 75 b, stk.  

 1, nr. 3.
Arbejdsløshedskassernes vejledningspligt Til § 36:
 Bestemmelsen fastsætter, at kassen har pligt til skriftligt at informere  

 og vejlede et medlem, som opfylder betingelserne for at overgå til  

 overgangsydelse, om denne mulighed.
 Udsendelsen af informationen skal senest ske samtidig med kassens  

 indkaldelse af medlemmet til den vejledningssamtale, som medlemmet indkaldes  

 til (efter ca. 18 måneders ledighed), jf. arbejdsløshedsforsikringslovens §  

 65, og som afholdes, før medlemmet indberettes til et arbejdstilbud.
 I informationen skal det gøres klart, at der er tale om et valg, og at der  

 ikke kan »vælges om«, medmindre medlemmet på ny opfylder  

 betingelserne for ret til dagpenge (selv skaffer sig arbejde af et omfang,  

 der opfylder arbejdskravet i arbejdsløshedsforsikringslovens §§ 55/72).
 Det skal endvidere gøres klart, hvilke konsekvenser valget af  

 overgangsydelse vil få for medlemmets sats, både i perioden med  

 overgangsydelse og i en senere efterlønsperiode.
 Medlemmet skal desuden gøres bekendt med reglerne i bekendtgørelsen om  

 overgangsydelse.
 Endelig skal medlemmet have tilbud om mundtlig vejledning om valget mellem  

 arbejdstilbud og overgangsydelse.
 Til § 37:
 Samtidig med, at medlemmet indberettes til et arbejdstilbud, skal  

 medlemmet have en skriftlig orientering om fremgangsmåden og fristerne for  

 ansøgning om overgangsydelse.
 Til § 38:
I forbindelse med vejledningen af et medlem, som ønsker at udnytte en  

 generhvervet dagpengeret, skal kassen gøre medlemmet opmærksom på, Til § 39:
 Efter arbejdsløshedsforsikringslovens § 75 b, stk. 1, nr. 3, er det en  

 betingelse for at overgå til efterløn, at der indgives skriftlig begæring  

 herom, inden retten til overgangsydelse ophører.
 Senest 3 måneder før ydelsesmodtageren fylder 60 år, skal kassen derfor  

 skriftligt orientere pågældende om denne betingelse.
Direktoratet for  

 Arbejdsløshedsforsikringen, den 27. februar 1992 P.D.V.
