I medfør af § 7, stk. 3, § 13, stk. 3, § 26b, stk. 3 og § 30, stk. 2, i lov om betalingskort m.v., jf. lovbekendtgørelse nr. 464 af 15.
 juni 1992, som ændret ved lov nr. 426 af 1. juni 1994 fastsættes:
 § 1.  Anmeldelse af kortudsteder/systemudbyder efter  

 lovens § 6 skal ske på blanketter, der kan rekvireres hos Forbrugerstyrelsen.
 Stk. 2.  Forbrugerstyrelsen kan tillade, at anmeldelse  

 indgives uden brug af blanket.
 § 2.  Kortudsteders og systemudbyders skriftlige  

 oplysninger efter henholdsvis § 13, stk. 1 og 2 og § 26b, stk. 1 og 2, skal  

 gives samlet og være tydeligt adskilt fra eventuelle andre oplysninger.
 § 3.  Gives oplysninger i forbindelse med et  

 ansøgningsskema om erhvervelse af betalingskort eller tilslutning til  

 betalingssystem, skal det skriftlige materiale være udformet på en sådan  

 måde, at ansøgeren ved overgivelse eller fremsendelse af ansøgningsskemaet  

 kan beholde den del, hvori oplysningerne efter lovens § 13, stk. 1 og 2 eller  

 § 26b, stk. 1 og 2, er angivet.
 § 4.  Oplysningerne i henhold til lovens § 13, stk. 1  

 og 2, skal gives i adskilte afsnit i følgende rækkefølge:
 1. Kortets anvendelsesmuligheder.
 2. Vilkår, der er knyttet til indehavelse og  

 anvendelse af kortet, herunder oplysninger om, hvor ofte kortindehaver vil  

 modtage kontoudtog.
 3. Omkostninger ved erhvervelse og brug af kortet,  

 herunder eventuelle kreditomkostninger opgjort som de årlige omkostninger i  

 procent.
 4. Fremgangsmåden ved eventuel vurdering af  

 kreditværdighed.
 5. Brug, opbevaring og videregivelse af personlige  

 oplysninger og oplysninger om indkøb m.v.
 6. Hvorledes der advares, hvis kortet eller en dertil  

 knyttet autorisation (PIN-kode eller lignende) bortkommer, misbruges eller er  

 i en uberettigets besiddelse.
 Stk. 2.  Såfremt oplysninger om flere betalingskort  

 eller om forskellige ordninger med samme betalingskort gives samlet, skal  

 oplysninger, der er indbyrdes forskellige for de enkelte betalingskort eller  

 ordninger, angives tydeligt adskilt i teksten i de i stk. 1 angivne afsnit.
 Stk. 3.  Oplysningerne om kreditmaksimum, afviklingstid,  

 størrelsen af gebyrer, rente m.v. kan gives i et særligt skema, som der skal  

 henvises til i de enkelte afsnit i teksten.
 § 5.  Oplysninger i henhold til lovens § 26b, stk. 1  

 og 2, skal gives i adskilte afsnit i følgende rækkefølge:
 1. Systemets anvendelsesmuligheder.
 2. Vilkår, der er knyttet til opbevaring og anvendelse  

 af koden og brugernummer, herunder oplysning om, hvor ofte kodeindehaveren  

 vil modtage kontoudtog, og om systemet giver mulighed for at tilbagekalde en  

 ordre.
 3. Omkostninger ved tilslutning til og brug af  

 systemet, herunder eventuelle kreditomkostninger opgjort som de årlige  

 omkostninger i procent.
 4. Fremgangsmåden ved eventuel vurdering af  

 kreditværdigheden.
 5. Brug, opbevaring og videregivelse af personlige  

 oplysninger og oplysninger om indkøb m.v.
 6. Tekniske krav til kommunikationsudstyret hos  

 brugeren.
 7. Hvorledes der advares, hvis der opstår  

 uregelmæssigheder eller fejl i kommunikationsudstyret, hvis kode eller andet  

 legimitationsmiddel bortkommer, misbruges eller er i en uberettigets  

 besiddelse.
 Stk. 2.  Oplysninger om kreditmaksimum, afviklingstid,  

 størrelsen af gebyrer, rente m.v. kan gives i et særligt skema, som der skal  

 henvises til i de enkelte afsnit i teksten.
 § 6.  Opgørelse og beregning af kreditoplysninger, jf.  

 lovens § 13, stk. 1, nr. 3 og § 26b, stk. 1, nr. 3, foretages i  

 overensstemmelse med lov om kreditaftaler og Justitsministeriets  

 bekendtgørelse nr. 970 af 7. december 1992 om fremgangsmåden ved beregning af  

 de årlige omkostninger i procent i henhold til lov om kreditaftaler.
 § 7.  Overtrædelse af §§ 2-6 straffes med bøde.
 Stk. 2.  Begås overtrædelsen af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådan.
 § 8.  Bekendtgørelsen træder i kraft den 30. august  

 1994. Samtidig ophæves bekendtgørelse nr. 205 af 19. april 1993 om anmeldelse  

 og oplysningspligt i henhold til lov om betalingskort.
