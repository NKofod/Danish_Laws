Fusion af  

 amerikanske selskaber, Pharmacia Corporation og Pfizer Inc., - tilladelse til  

 skattemæssig succession på aktionærsiden De amerikanske selskaber, Pharmacia Corporation,  

 hjemmehørende i New Jersey, USA, og Pfizer Inc., hjemmehørende i New York,  

 USA,  

 vedtog i december 2002 en sammenlægning af selskaberne, hvorved aktier i  

 Pharmacia Corporation erstattedes med aktier i Pfizer Inc.
 I forbindelse hermed ansøgte en dansk aktionær i  

 Pharmacia Corporation om tilladelse til skattemæssig succession i henhold til  

 fusionsskattelovens §§ 9 og 11, jf. fusionsskattelovens § 15, stk. 6.
 Fusionen gennemførtes efter det oplyste som en  

 skattefri "reorganization" i medfør af Section 368(a) i the  

 Internal  

 Revenue Code.
I forbindelse med omstruktureringen fusioneredes  

 Pharmacia Corporation med et helejet datterselskab af Pfizer Inc., Merger  

 Sub,  

 Inc.
Pharmacia Corporation var det i fusionen fortsættende (modtagende)  

 selskab.
Herefter ejedes Pharmacia Corporation af de  

 hidtidige aktionærer i Pharmacia Corporation samt af Pfizer Inc.
Straks efter  

 denne fusion gennemførtes en aktieombytning, hvorved hver ordinær aktie i  

 Pharmacia Corporation, som eksisterede umiddelbart før fusionen, blev  

 konverteret til 1,4 ordinære nye aktier i Pfizer Inc.
Herefter ophørte de  

 konverterede aktier i Pharmacia Corporation med at eksistere.  

 Præference-aktier  

 konverteredes på tilsvarende vis.
Aktier i Merger Sub, Inc., som inden fusionen  

 ejedes af Pfizer Inc., forvandledes i forbindelse med fusionen til aktier i  

 Pharmacia Corporation.
Disse aktier konverteredes ikke, således at Pfizer  

 Inc.  

 efter fusionen og aktieombytningen ejede hele den tilbageværende aktiekapital  

 i  

 Pharmacia Corporation.
 Den danske aktionær modtog for sine aktier i  

 Pharmacia Corporation aktier i Pfizer Inc. samt en kontant udligningssum.  

 Ingen  

 anden honorering tilgik aktionæren i forbindelse med fusionen.  

 Aktieombytningen  

 ville blive gennemført samtidigt for samtlige aktionærer i Pharmacia  

 Corporation.
 Told- og Skattestyrelsen fandt, at den gennemførte  

 fusion mellem de to amerikanske selskaber har så væsentlige lighedspunkter  

 med  

 en dansk fusion, at anmodningen kunne imødekommes i medfør af FUL § 15, stk.  

 6,  

 således at FUL §§ 9 og 11 om succession på aktionærsiden finder anvendelse på  

 de aktier, som aktionæren har modtaget som vederlag for aktierne i  

 forbindelse  

 med fusionen.
Tilladelse til succession for aktionærerne i  

 Pharmacia Corporation og Pfizer Inc. omfatter samtlige aktionærer, der er  

 fuldt  

 skattepligtige til Danmark.
Der henvises herved til Bekendtgørelse nr. 313 af  

 3. juli 1967 om beskatning ved sammenslutning af aktieselskaber m.v. samt  

 Betænkning nr. 723 fra 1974 om Selskabsbeskatning ved fusion.
Virkningen af  

 afgørelsen er således, at aktionærerne i de udenlandske selskaber stilles på  

 samme måde, som hvis de havde været aktionærer i danske selskaber.
 Princippet om, at alle aktionærer er omfattet af  

 afgørelsen i denne type sager, er tidligere anvendt af Ligningsrådet i en sag  

 offentliggjort i TfS 1996, 763.
