(GMP og GDP bkg.) I henhold til § 8, stk. 2 og 3, § 9, stk. 4 og § 44, stk. 2 og 3 i lov om  

 lægemidler, jf. lovbekendtgørelse nr. 656 af 28. juli 1995 og til §§ 38, 43  

 og 72, stk. 2 og 3, i lov om apoteksvirksomhed, jf. lovbekendtgørelse nr. 657  

 af 28. juli 1995, fastsættes:
Bekendtgørelsens område § 1.  Denne bekendtgørelse omfatter lægemidler,  

 herunder farmaceutiske specialiteter, blod og blodkomponenter, radioaktive  

 lægemidler, gasser til medicinsk brug, færdigfremstillede veterinære  

 lægemidler, der ikke er farmaceutiske specialiteter, magistrelt fremstillede  

 lægemidler, samt lægemidler til klinisk afprøvning.
 Stk. 2.  Bekendtgørelsen omfatter fremstilling af  

 lægemidler, herunder fremstilling til eksport, samt import, engros- og  

 detailforhandling, herunder lagerhold af lægemidler.
 § 2.  Bekendtgørelsen gælder for virksomheder og  

 personer, der har Lægemiddelstyrelsens tilladelse til håndtering af  

 lægemidler, samt for apoteker og sygehusapoteker.
 Stk. 2.  En ansøgning om godkendelse i henhold til § 8 i  

 lov om lægemidler bør behandles inden 90 dage fra indgivelsen af en  

 fyldestgørende ansøgning.
 Stk. 3.  Såfremt indehaveren af en tilladelse til  

 håndtering af lægemidler anmoder om ændring af de i tilladelsen anførte  

 oplysninger, bør sagsbehandlingstiden ikke overstige 30 dage.
Definitioner og generelle bestemmelser § 3.  I denne bekendtgørelse anvendes nedenstående  

 udtryk i de anførte betydninger:
Fremstilling § 4.  Enhver fremstiller skal have mindst en sagkyndig  

 person til sin rådighed.
 § 5.  Alle fremstillingsprocesser skal gennemføres i  

 overensstemmelse med god fremstillingspraksis.
 § 6.  Detaljerede retningslinier for fremstilling  

 fremgår af »Vejledning i god fremstillingspraksis vedrørende  

 lægemidler« offentliggjort af Kommissionen i »Regler for Lægemidler  

 gældende i Det Europæiske Fællesskab, bind IV«.
 § 7.  De fremstillingsprocesser, som ligger til grund  

 for markedsføringstilladelsen, skal følges.
Stk. 2.  Med jævne mellemrum skal fremstilleren foretage  

 en gennemgang af fremstillingsmetoderne i lyset af den videnskabelige og  

 tekniske udvikling.
Når det er nødvendigt at foretage en ændring af de  

 fremstillingsprocesser, som ligger til grund for markedsføringstilladelsen,  

 skal anmodning herom forelægges Lægemiddelstyrelsen.
Kvalitetsstyring § 8.  Enhver fremstiller skal etablere og gennemføre  

 et effektivt kvalitetssikringssystem for lægemidler, der aktivt involverer de  

 berørte afdelingers ledelse og ansatte.
Organisation og personale § 9.  Enhver fremstillervirksomhed skal råde over et  

 kompetent og tilstrækkeligt kvalificeret personale, som er stort nok til, at  

 målsætningerne for kvalitetssikringen af lægemidlerne kan opfyldes.
Stk. 2.  Ansvarsområderne for ledelsen og det ledende  

 personale, herunder den eller de sagkyndig person(er), som står for  

 gennemførelsen og udførelsen af god fremstillingspraksis, skal være fastlagt  

 i stillingsbeskrivelser.
De hierarkiske forhold skal være fastlagt i en  

 organisationsplan.
 Stk. 3.  De stillingsbeskrivelser og den  

 organisationsplan, som er nævnt i stk. 2, skal godkendes i overensstemmelse  

 med fremstillerens internt fastlagte procedure.
 § 10.  Det personale, som er nævnt i § 9, stk. 2, skal  

 tillægges tilstrækkelig myndighed til, at det kan varetage sit ansvarsområde  

 korrekt.
 § 11.  De ansatte skal gennemgå en grundlæggende og  

 fortsat træning, som omfatter teori og praktisk anvendelse af begreberne  

 kvalitetssikring og god fremstillingspraksis.
 § 12.  Enhver virksomhed skal etablere og efterleve  

 hygiejneinstruktioner tilpasset de aktiviteter, der skal gennemføres.
 Stk. 2.  Instruktionerne skal omfatte procedurer for  

 personalets sundhed, hygiejne og påklædning.
Lokaler og udstyr § 13.  Lokaler og udstyr skal placeres, designes,  

 konstrueres, indrettes og vedligeholdes, således at de er velegnede til deres  

 formål og således, at effektiv rengøring kan foretages.
 Stk. 2.  Indretning og design af lokaler og udstyr samt  

 arbejdsoperationer skal udføres på en sådan måde, at risikoen for fejl er så  

 lille som muligt, og således, at sammenblanding, krydskontaminering og enhver  

 anden handling, der har en uheldig indvirkning på produkternes kvalitet  

 undgås.
 § 14.  Udstyr og lokaler, der skal anvendes til  

 fremstillingsprocesser med afgørende indflydelse på produkternes kvalitet,  

 skal underkastes en passende kvalificering.
Dokumentation § 15.  Enhver fremstiller skal have et  

 dokumentationssystem.
Systemet skal være baseret på specifikationer for  

 råvarer og færdigvarer, på hovedforskrifter vedrørende sammensætning,  

 produktion og kontrol af færdigvarer samt på generelle instruktioner for  

 procedurer vedrørende udstyr, hygiejne, produktion og kontrol.
 Stk. 2.  Der skal foreligge hovedforskrifter for hver af  

 de batchstørrelser, der fremstilles.
 Stk. 3.  Dokumenterne skal være tydelige, fejlfri og  

 ajourførte.
 § 16.  Der skal foreligge dokumentation for  

 fremstillingen af den enkelte batch, som gør det muligt at følge  

 fremstillingsforløbet.
 Stk. 2.  Alt dokumentationsmateriale vedrørende den  

 fremstillede batch skal opbevares i mindst et år længere end den fastsatte  

 udløbsdato for batchen eller mindst 5 år efter lægemidlets frigivelse til  

 salg eller distribution, afhængig af hvilken periode, der er den længste.
 § 17.  Anvendes elektroniske, fotografiske eller andre  

 databehandlingssystemer, skal fremstilleren validere systemet og bevise, at  

 data vil blive lagret på passende vis og beskyttet mod tab eller beskadigelse  

 i den forventede opbevaringsperiode.
 Stk. 2.  Data, der er lagret i disse systemer, skal  

 umiddelbart kunne stilles til rådighed i læselig form.
Produktion § 18.  Alle produktionsprocesser skal gennemføres i  

 overensstemmelse med fastlagte instruktioner og procedurer i overensstemmelse  

 med god fremstillingspraksis.
Der skal være egnede og tilstrækkelige  

 ressourcer til rådighed til proceskontrol.
 Stk. 2.  Der skal træffes foranstaltninger for at undgå  

 krydskontaminering og sammenblanding.
Stk. 3.  Enhver ny fremstillingsproces eller væsentlig  

 ændring af fremstillingsprocessen skal valideres.
Kritiske trin i  

 fremstillingsprocessen skal regelmæssigt valideres påny.
Kvalitetskontrol § 19.  Enhver fremstiller skal etablere og opretholde  

 en kvalitetskontrolafdeling.
Denne afdeling skal ledes af en person, der har  

 de fornødne kvalifikationer, og afdelingen skal være uafhængig af andre  

 afdelinger.
 Stk. 2.  Kvalitetskontrolafdelingen skal råde over et  

 eller flere kvalitetskontrollaboratorier med tilstrækkeligt personale og  

 udstyr til at gennemføre den nødvendige undersøgelse og afprøvning af  

 råvarer, trykt emballage, emballagedele, mellemprodukter og færdigvarer.
 Stk. 3.  Laboratorier uden for virksomheden kan benyttes  

 i overensstemmelse med denne bekendtgørelses regler om fremstilling efter  

 kontrakt.
 § 20.  Ved den endelige kontrol af færdigvaren inden  

 frigivelse til salg eller distribution skal kvalitetskontrolafdelingen  

 vurdere alle væsentlige oplysninger i batchdokumentationen såsom  

 produktionsforløb, resultater fra proceskontrollen, analyseresultater,  

 produkternes overensstemmelse med færdigvarespecifikationen samt den færdige  

 pakning.
§ 21.  Den sagkyndige person skal før frigivelse af  

 hver enkelt batch attestere, at batchen er fremstillet i henhold til denne  

 bekendtgørelse samt at godkendte farmaceutiske specialiteter opfylder de  

 krav, der ligger til grund for markedsføringstilladelsen.
Attesteringen skal  

 ske i et register eller lignende, som er oprettet til dette formål og som  

 løbende føres ajour.
Registeret skal opbevares i mindst 6 år og være til  

 Lægemiddelstyrelsens rådighed i denne periode.
 § 22.  Referenceprøver af hver enkelt batch af  

 færdigvaren skal opbevares i mindst et år efter den fastsatte udløbsdato.
Stk. 2.  Prøver af anvendte råvarer, skal opbevares i  

 mindst to år efter frigivelsen af produktet.
Denne periode kan afkortes, hvis  

 deres holdbarhed er kortere.
For opløsningsmidler, gasser og vand samt andre  

 råvarer, hvor der findes væsentlige forhold, der taler for det, kan  

 opbevaring af referenceprøver undlades.
 Stk. 3.  De i stk. 1 og 2 nævnte prøver skal være  

 tilgængelige for Lægemiddelstyrelsen.
 § 23.  Ved magistrel fremstilling af lægemidler i en  

 enkelt eller nogle få pakninger kan prøveudtagning, afprøvning og opbevaring  

 af referenceprøver af det færdige lægemiddel undlades.
 Stk. 2.  Lægemiddelstyrelsen kan tillade, at der for  

 andre lægemidler, som fremstilles enkeltvis eller i små mængder, eller når  

 der kan opstå specielle problemer i forbindelse med deres oplagring,  

 fastsættes særlige betingelser for prøveudtagning, afprøvning og opbevaring  

 af referenceprøver af det færdige lægemiddel.
Fremstilling efter kontrakt § 24.  Indehaveren af en fremstillertilladelse  

 (kontraktgiver) kan kun med Lægemiddelstyrelsens tilladelse overlade til  

 andre (kontrakttagere) at udføre opgaver (rettigheder og pligter) i henhold  

 til kontrakten.
 Stk. 2.  Fremstilling efter kontrakt kan kun ske,  

 såfremt:
 1. Kontrakttager har en dækkende tilladelse efter § 8  

 i lov om lægemidler eller en tilsvarende dækkende fremstillertilladelse efter  

 et fremmed lands lovgivning, jf. dog stk. 3.
 2. Der foreligger en skriftlig kontrakt mellem  

 kontraktgiver og kontrakttager for hver fremstillingsproces eller proces i  

 tilknytning til fremstillingen.
3. Kontraktgivers og kontrakttagers ansvarsområde  

 klart fremgår af kontrakten, herunder navnlig a. pligt til at overholde god fremstillingspraksis, b. den måde, hvorpå den sagkyndige person, der har ansvaret for at frigive  

 hver enkelt batch, udfører sit hverv.
c. at kontrakttager ikke kan overlade udførelse af opgaver til tredjepart  

 uden accept fra kontraktgiver.
En sådan overladelse skal følge bestemmelserne  

 i denne paragraf.
 Stk. 3.  Analyselaboratorier, som ikke har en tilladelse  

 efter § 8 i lov om lægemidler eller en tilsvarende tilladelse efter et  

 fremmed lands lovgivning, kan, uanset stk. 2, nr. 1, udføre opgaver for  

 kontraktgiver, såfremt det af kontrakten fremgår, at de er indforstået med,  

 at udførelsen af disse analyser kan blive kontrolleret af Lægemiddelstyrelsen  

 i henhold til denne bekendtgørelse.
Reklamationer og tilbagekaldelser § 25.  Fremstilleren skal registrere og undersøge  

 enhver reklamation vedrørende mangler samt indføre et system til registrering  

 og undersøgelse af reklamationerne.
 Stk. 2.  Fremstilleren skal underrette  

 Lægemiddelstyrelsen om enhver mangel, som kan resultere i tilbagekaldelse  

 eller ekstraordinære leveringsrestriktioner i Danmark eller i et eksportland  

 samt indføre et effektivt system, som gør det muligt at tilbagekalde  

 lægemidler i distributionsnettet omgående og på ethvert tidspunkt.
Selvinspektion § 26.  Fremstilleren skal med jævne mellemrum foretage  

 selvinspektion som led i kvalitetssikringssystemet for at kontrollere  

 gennemførelsen og overholdelsen af principperne for god fremstillingspraksis  

 samt for at foreslå ændringer, der måtte være nødvendige.
 Stk. 2.  Der skal føres journaler over udførte  

 selvinspektioner og korrigerende handlinger.
Import § 27.  Der skal forefindes dokumentation for alle  

 importerede lægemidler.
Denne skal indeholde oplysning om dato, antal, navn,  

 lægemiddelform, styrke, pakningsstørrelse, batchnummer, udløbsdato og  

 leverandørens navn og adresse.
 Stk. 2.  Der skal foretages kontrol af, at mærkning  

 (etiket m.v.) er i overensstemmelse med gældende regler.
§ 28.  Ved import af lægemidler skal importøren sikre,  

 at lægemidlerne er fremstillet af behørigt godkendte fremstillere og i  

 overensstemmelse med standarder for god fremstillingspraksis, som mindst  

 svarer til Den Europæiske Unions standarder herfor.
Kopi af  

 fremstillertilladelse skal foreligge.
 Import af lægemidler fra lande, der ikke har ratificeret eller  

 tiltrådt Aftalen om Det Europæiske Økonomiske Samarbejdsområde (EØS).
 § 29.  Importører af godkendte, farmaceutiske  

 specialiteter fra lande, der ikke har ratificeret eller tiltrådt Aftalen om  

 Det Europæiske Økonomiske Samarbejdsområde skal råde over en sagkyndig  

 person.
 Stk. 2.  Den sagkyndige person skal sikre, at enhver  

 batch af en godkendt farmaceutisk specialitet, der importeres fra lande, der  

 ikke har ratificeret eller tiltrådt Aftalen om Det Europæiske Økonomiske  

 Samarbejdsområde, er fremstillet af behørigt godkendte fremstillere i  

 overensstemmelse med standarder for god fremstillingspraksis som mindst  

 svarer til denne bekendtgørelse samt opfylder de krav, der ligger til grund  

 for markedsføringstilladelsen.
 Stk. 3.  Kontrollen efter stk. 2 skal foregå i Danmark  

 og tillige omfatte en fuldstændig kvalitativ analyse samt en kvantitativ  

 analyse af i det mindste alle virksomme bestanddele og enhver anden prøve og  

 kontrol, der er nødvendig for at sikre kvaliteten af lægemidlet.
Stk. 4.  Den sagkyndige person hos importøren skal før  

 frigivelse af hver enkelt batch attestere, at batchen er fremstillet i  

 henhold til denne bekendtgørelse og opfylder de krav, der ligger til grund  

 for markedsføringstilladelsen.
Attesteringen skal ske i et register eller  

 lignende, som er oprettet til dette formål og som løbende føres ajour.
 Stk. 5.  Kravet i stk. 1 om sagkyndig person gælder dog  

 ikke i tilfælde, hvor lægemidlet er kontrolleret efter bestemmelserne i stk.  

 3 i en anden EØS-medlemsstat og er ledsaget af et kontrolbevis derfra.
 Stk. 6.  Kontrollen efter stk. 3 kan undlades, når  

 lægemidlet ledsaget af et kontrolbevis skal forblive i Danmark og der med  

 eksportlandet er truffet egnede ordninger, som sikrer, at denne kontrol er  

 foretaget i dette land.
 § 30.  De kontrolbeviser, som er nævnt i § 29, stk. 5  

 og 6, skal løbende føres ajour og på tilsvarende måde som det register, der  

 er nævnt i § 29, stk. 4, opbevares i mindst 6 år og være til  

 Lægemiddelstyrelsens rådighed i denne periode.
 § 31.  Ved import af godkendte, immunologiske,  

 veterinærmedicinske farmaceutiske specialiteter skal importøren sikre sig, at  

 der findes repræsentative prøver af hver batch på lager i tilstrækkelige  

 mængder mindst indtil seneste anvendelsesdato og på anmodning omgående  

 fremlægge dem for Lægemiddelstyrelsen ledsaget af kontrolbeviser.
 Import af lægemidler fra lande, der har ratificeret eller tiltrådt  

 Aftalen om Det Europæiske Økonomiske Samarbejdsområde (EØS).
 § 32.  En importør af godkendte farmaceutiske  

 specialiteter fra EØS-medlemsstater skal råde over en sagkyndig person.
 Stk. 2.  Den sagkyndige person skal sikre, at enhver  

 batch af en godkendt farmaceutisk specialitet, der importeres fra en anden  

 EØS-medlemsstat, er fremstillet i overensstemmelse med den gældende  

 lovgivning om god fremstillingspraksis i pågældende medlemsstat samt opfylder  

 de krav, der ligger til grund for markedsføringstilladelsen.
Stk. 3.  Den sagkyndige person hos importøren skal før  

 frigivelse af hver enkelt batch attestere, at batchen er fremstillet i  

 henhold til denne bekendtgørelse og opfylder de krav, der ligger til grund  

 for markedsføringstilladelsen.
Attesteringen skal ske i et register eller  

 lignende, som er oprettet til dette formål og som løbende føres ajour.
 Stk. 4.  Kontrollen efter stk. 2 samt § 27, stk. 2, kan  

 undlades i tilfælde, hvor lægemidlet er kontrolleret i en anden  

 EØS-medlemsstat, og lægemidlet ledsages af et kontrolbevis.
 Stk. 5.  I sådanne tilfælde gælder kravet i stk. 1 om  

 sagkyndig person ikke.
 § 33.  De kontrolbeviser, som er nævnt i § 32, stk. 4,  

 skal løbende føres ajour og på tilsvarende måde som det register, der er  

 nævnt i § 32, stk. 3, opbevares i mindst 6 år og være til  

 Lægemiddelstyrelsens rådighed i denne periode.
 § 34.  Ved import af godkendte, immunologiske,  

 veterinærmedicinske farmaceutiske specialiteter skal importøren sikre sig, at  

 der findes repræsentative prøver af hver batch på lager i tilstrækkelige  

 mængder mindst indtil seneste anvendelsesdato og på anmodning omgående  

 fremlægge dem for Lægemiddelstyrelsen ledsaget af kontrolbeviser.
Engros- og detailforhandling § 35.  Besiddelse af en fremstillertilladelse eller en  

 importørtilladelse giver også tilladelse til engrosforhandling.
 § 36.  Besiddelse af en importørtilladelse, en  

 engrosforhandlertilladelse eller en detailforhandlertilladelse omfatter ikke  

 tilladelse til fremstilling, herunder fremstilling af multipakninger,  

 præparater til klinisk afprøvning, ometikettering og brydning af  

 færdigvarepakninger.
 § 37.  Al engros- og detailforhandling skal  

 gennemføres i overensstemmelse med god distributionspraksis.
§ 38.  Detaljerede retningslinier for distribution  

 fremgår af »Vejledning i god distributionspraksis for lægemidler til  

 humant brug« offentliggjort af Kommissionen i De Europæiske  

 Fællesskabers Tidende 1. marts 1994, Nr.
C 63/4-7, som også kan anvendes for  

 lægemidler til veterinært brug.
Organisation og personale § 39.  Enhver engros- og detailforhandler skal råde  

 over et kompetent og tilstrækkeligt kvalificeret personale.
Heraf skal  

 udpeges en person som er ansvarlig for, at virksomheden udøves i  

 overensstemmelse med denne bekendtgørelses regler.
§ 40.  De hierarkiske forhold skal være fastlagt i en  

 organisationsplan.
Ansvarsområde for det personale, der håndterer lægemidler,  

 skal være fastlagt i stillingsbeskrivelser.
 Stk. 2.  De ansatte skal være bekendt med de principper  

 og retningslinier, der gælder for god distributionspraksis.
Lokaler og udstyr § 41.  Lokaler og udstyr skal placeres, designes,  

 konstrueres, indrettes og vedligeholdes således, at de er velegnede til deres  

 formål, og således at effektiv rengøring kan foretages.
§ 42.  Lagerlokaler skal være tilstrækkeligt store til  

 at muliggøre opretholdelse af god orden, og efterlevelse af først ind først  

 ud princippet.
Et særligt område skal være beregnet til varer til  

 destruktion.
 § 43.  Lagerhold skal foregå ved de  

 opbevaringsbetingelser, der er fastsat i markedsføringstilladelsen m.v.  

 Temperaturen i lagerlokaler og køleudstyr skal kontrolleres og dokumenteres.
 § 44.  Lægemidler skal opbevares utilgængeligt for  

 uvedkommende, dette gælder dog ikke for naturlægemidler, homøopatiske  

 lægemidler og vitamin- og mineralpræparater.
Indkøb § 45.  Ved levering af lægemidler indenfor EØS-området  

 skal den leverende virksomhed enten være i besiddelse af en fremstiller-,  

 importør- eller engrosforhandlertilladelse.
 § 46.  Der skal forefindes dokumentation for alle  

 modtagne lægemidler, jf. § 51.
 § 47.  §§ 48, stk. 1, 49, 50 og 51, stk. 3, 4, 6 og 7  

 gælder ikke for detailforhandling af lægemidler.
Salg § 48.  Ved levering af lægemidler indenfor EØS-området  

 skal den modtagende virksomhed enten være i besiddelse af en fremstiller-,  

 importør- eller engrosforhandlertilladelse eller være apoteker eller en  

 person, der i følge dansk eller fremmed lovgivning har tilladelse til at  

 udlevere lægemidler til forbrugere.
 Stk. 2.  Til institutioner m.v. kan der dog til  

 analytiske-, tekniske, udviklings- og undervisningsformål  

 (ikke-lægemiddelformål) leveres lægemidler efter skriftlig bestilling  

 underskrevet af institutionens leder eller af en person bemyndiget hertil.
 § 49.  Der skal forefindes og videregives  

 dokumentation for alle leverede lægemidler, jf. § 51.
 § 50.  Ved enhver levering til apoteker og personer,  

 der i følge dansk eller fremmed lovgivning har tilladelse til at udlevere  

 lægemidler til forbrugere, skal engrosforhandleren vedlægge dokumentation for  

 de leverede lægemidler, jf. § 51.
Dokumentation § 51.  Den i §§ 46, 49 og 50 nævnte dokumentation skal  

 mindst indeholde oplysning om dato, antal, navn, lægemiddelform, styrke og  

 pakningsstørrelse, samt leverandørens og modtagerens navn og adresse; for  

 levering fra fremstiller, importør eller engrosforhandler til  

 engrosforhandler endvidere batchnummer og udløbsdato.
 Stk. 2.  Dokumentationen kan foreligge i form af  

 indkøbs/salgsfakturaer, EDB-data eller en hvilken som helst anden form.
 Stk. 3.  For veterinærmedicinske lægemidler skal der  

 mindst en gang årligt foretages en nøjagtig gennemgang, hvor fortegnelsen  

 over modtagne og leverede lægemidler skal sammenholdes med lagerbeholdningen,  

 og en rapport skal udarbejdes over eventuelle uoverensstemmelser.
 Stk. 4.  Ved eksport af lægemidler skal der udover det i  

 stk. 1 nævnte forefindes oplysning om batchnummer.
 Stk. 5.  Dokumentationen skal være til rådighed for  

 Lægemiddelstyrelsen i 6 år.
 Stk. 6.  Ved eksport til EØS-medlemsstater af  

 immunologiske, veterinærmedicinske lægemidler skal disse følges af et  

 kontrolbevis.
 Stk. 7.  Ved eksport til EØS-medlemsstater af  

 veterinærmedicinske lægemidler importeret fra tredjelande, skal lægemidlerne  

 endvidere ledsages af en fremstillertilladelse.
Reklamationer og tilbagekaldelser § 52.  Der skal indføres et effektivt system til  

 behandling af sager vedrørende reklamationer og mangler, som dokumenterer,  

 hvorledes disse er blevet behandlet, og som gør det muligt at tilbagekalde  

 lægemidler i distributionsnettet omgående og på ethvert tidspunkt efter  

 anmodning fra Lægemiddelstyrelsen eller i samarbejde med fremstilleren,  

 importøren eller indehaveren af markedsføringstilladelsen for det pågældende  

 produkt.
Lager, distribution og importkontrol efter kontrakt § 53.  Indehaveren af en importørtilladelse eller en  

 engrosforhandlertilladelse (kontraktgiver) kan kun med Lægemiddelstyrelsens  

 tilladelse overlade til andre (kontrakttagere) at udføre opgaver (rettigheder  

 og pligter) i henhold til tilladelsen.
 Stk. 2.  Lager, distribution og importkontrol efter  

 kontrakt kan kun ske, såfremt:
 1. Kontrakttager har en dækkende tilladelse efter § 8  

 i lov om lægemidler.
 2. Der foreligger en skriftlig kontrakt mellem  

 kontraktgiver og kontrakttager for hver opgave.
3. Kontraktgivers og kontrakttagers ansvarsområde  

 klart fremgår af kontrakten, herunder navnlig a. pligt til at overholde god distributionspraksis, b. at kontrakttager ikke kan overlade udførelse af opgaver til tredjepart  

 uden accept fra kontraktgiver.
En sådan overladelse skal følge bestemmelserne  

 i denne paragraf.
Diverse § 54.  Multipakninger må kun brydes af  

 sygehusapoteker, medicindepoter og distribuerende dyrlæger.
Multipakninger,  

 der består af enkeltpakninger af en farmaceutisk specialitet udelukkende  

 godkendt til veterinært brug, må dog brydes af apoteker, Statens Veterinære  

 Serumlaboratorium (SVS) og indehavere af Lægemiddelstyrelsens tilladelse til  

 forhandling af ikke-apoteksforbeholdte veterinære farmaceutiske specialiteter  

 til forbrugerne.
 Stk. 2.  Apoteker, herunder Den Kongelige Veterinær- og  

 Landbohøjskoles Apotek, Statens Veterinære Serumlaboratorium og Statens  

 Veterinære Institut for Virusforskning og sygehusapoteker må endvidere bryde  

 lægemiddelpakninger i overensstemmelse med reglerne i bekendtgørelse om  

 opsplitning af veterinære lægemiddelpakninger og bekendtgørelse om  

 dosisdispensering af lægemidler.
§ 55.  Lægemidler, hvis holdbarhedstid er overskredet  

 eller som i øvrigt ikke kan antages at svare til gældende kvalitetskrav, må  

 ikke udleveres til forbrugerne.
Sådanne lægemidler skal destrueres på  

 forsvarlig måde.
Særlige bestemmelser § 56.  Lægemiddelstyrelsen kan kræve foretaget  

 ændringer og fastsætte tidsfrister for ændringers gennemførelse i enhver  

 virksomhed, som ikke opfylder kravene i denne bekendtgørelse.
§ 57.  Enhver virksomhed, der har tilladelse til at  

 fremstille, importere, engrosforhandle eller detailforhandle lægemidler,  

 underkastes kontrol af Lægemiddelstyrelsen, jf. § 9 i lov om lægemidler og §  

 65, stk. 2, i lov om apoteksvirksomhed.
De rapporter, der udfærdiges i  

 forbindelse med Lægemiddelstyrelsens inspektioner, skal opbevares af  

 virksomheden.
 Stk. 2.  Lægemiddelstyrelsen kan efter begrundet  

 anmodning fra en myndighed i en anden EØS-medlemsstat udlevere de i stk. 1  

 omhandlede inspektionsrapporter.
 § 58.  På anmodning fra Kommissionen eller en  

 EØS-medlemsstat kan den i § 2 nævnte tilladelse til håndtering af lægemidler  

 udleveres af Lægemiddelstyrelsen.
 § 59.  Såfremt Lægemiddelstyrelsen midlertidigt eller  

 permanent trækker den i § 2 nævnte tilladelse til håndtering af lægemidler  

 tilbage, skal Lægemiddelstyrelsen underrette de øvrige medlemsstater og  

 Kommissionen herom.
 § 60.  Såfremt en anden EØS-medlemsstat skønner, at  

 indehaveren af den i § 2 nævnte tilladelse til håndtering af lægemidler ikke  

 længere opfylder forudsætningerne for tilladelsen og underretter  

 Lægemiddelstyrelsen herom, skal Lægemiddelstyrelsen derefter træffe de  

 fornødne foranstaltninger og underrette den førnævnte medlemsstat og  

 Kommissionen om de afgørelser, der er truffet og begrundelsen herfor.
 § 61.  Lægemiddelstyrelsen kan dispensere fra en eller  

 flere af de i denne bekendtgørelse anførte bestemmelser, for så vidt ganske  

 særlige forhold taler herfor.
Strafbestemmelser § 62.  Medmindre højere straf er forskyldt efter anden  

 lovgivning straffes med bøde den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser § 63.  Bekendtgørelsen træder i kraft den 1. maj 1997.
 § 64.  Bekendtgørelse nr. 968 af 13. december 1993 om  

 god fremstillings- og distributionspraksis for lægemidler samt bekendtgørelse  

 nr. 642 af 24. juli 1995 om ændring heraf ophæves.
Lægemiddelstyrelsen, den 4. april 1997 Bo Lumholtz / Per Frandsen (* 1) Bekendtgørelsen indeholder bestemmelser, der gennemfører Rådets  

 direktiv nr. 75/319, EF-Tidende 1975 L 147 s. 13, Rådets direktiv nr. 81/851,  

 EF-Tidende 1981 L 317 s. 1, Rådets direktiv nr. 89/342, EF-Tidende 1989, L  

 142 s. 14, Rådets direktiv nr. 89/343, EF-Tidende 1989, L 142 s. 16, Rådets  

 direktiv nr. 89/381, EF-Tidende 1989, L 181 s. 44, Rådets direktiv nr.  

 90/676, EF-Tidende 1990, L 373 s. 15, Rådets direktiv nr. 90/677, EF-Tidende  

 1990, L 373, s. 26, Rådets direktiv nr. 92/25, EF-Tidende 1992, L 113, s. 1.  

 Kommissionens direktiv nr. 91/356, EF-Tidende 1991, L 193, s. 30 og  

 Kommissionens direktiv nr. 91/412, EF-Tidende 1991 L 228, s. 70.
