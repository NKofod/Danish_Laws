Nr BRB 76 Beretning over Forslag til folketingsbeslutning om fjernelse af køns~ og  

 invaliditetsrisikobetinget diskrimination i arbejdsmarkedspensionsordninger  

  

 Nr 76 1990-91, 2. samling Afgivet af Arbejdsmarkedsudvalget Afgivet: 19910528 Udvalget har behandlet beslutningsforslaget i en række møder.
 Et flertal (Socialdemokratiets, Socialistisk Folkepartis og  

 Kristeligt Folkepartis medlemmer af udvalget) udtaler følgende:
Efter beslutningsforslaget må udbetalingfra  

 arbejdsmarkedspensionsordninger hverken komme til at afhænge af kønsforskelle  

 eller forskelle i invaliditetsrisiko.
Derfor foreslås i beslutningsforslaget,  

 at regeringen senest i folketingsåret 1991-92 fremsætter lovforslag, der  

 omhandler disse to punkters opfyldelse.
 Under 1. behandling i Folketinget var der imidlertid ikke flertal for en  

 sådan beslutning, men der var flertal for, at der ikke måtte forekomme  

 kønsdiskriminering.
 Flertallet ønsker med afgivelse af denne beretning at påpege dette, og  

 forventer derfor et initiativ heroverfor fra regeringen i Folketingsåret  

 1991-92.
 Flertallet har desuden noteret sig, at Centrum-Demokraternes ordfører, som  

 er stedfortræder i, men ikke medlem af udvalget, støtter flertallets  

 udtalelse.
 Et mindretal (Det Konservative Folkepartis og Venstres medlemmer af  

 udvalget) udtaler:
Der foreligger EF-direktiver om ligebehandling mellem mænd og kvinder  

 inden for de sociale sikringsordninger og de erhvervstilknyttede sociale  

 sikringsordninger.
Industriministeren har nedsat et udvalg, der bl.a. skal  

 fungere som lovforberedende udvalg for Industriministeriet i forbindelse med  

 udarbejdelse af lovgivning om gennemførelse af direktiv 86/378 af 24. juli  

 1986 om ligebehandling af mænd og kvinder inden for de erhvervstilknyttede  

 sociale sikringsordninger.
Lovforslag herom forventes fremsat i næste  

 folketingsår.
En beslutning om, hvorvidt det herudover er muligt eller hensigtsmæssigt  

 at indføre en risikoudligningsordning om kønsforskelle eller forskelle i  

 invaliditetsrisiko mellem forskellige arbejdsmarkedspensioner er det endnu  

 for tidligt at tage stilling til.
I første omgang må man afvente resultaterne  

 fra det under Industriministeriet nedsatte udvalg.
 P.u.v.
