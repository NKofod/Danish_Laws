Betænkning afgivet af Sundhedsudvalget  

 den 16. maj 2001 Betænkning over Forslag til folketingsbeslutning om udbygning  

 af registret for knoglemarvsdonorer [af Birthe Skaarup (DF),  

 Ester Larsen (V),  

 Henriette Kjær (KF) og Yvonne Herl&oslash  

 ;v Andersen (CD)] 1. Udvalgsarbejdet Beslutningsforslaget blev fremsat den 15. marts 2001 og  

 var til 1. behandling den 7. maj 2001. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlig henvendelse fra Klinisk Immunologisk afdeling, Rigshospitalet.  

 Sundhedsministeren har over for udvalget kommenteret den skriftlige  

 henvendelse.
Deputationer Endvidere har Klinisk Immunologisk afdeling,  

 Rigshospitalet, mundtligt over for udvalget redegjort for sin holdning til  

 beslutningsforslaget.
Spørgsmål Udvalget har stillet 2 spørgsmål til  

 sundhedsministeren til skriftlig besvarelse, som denne har besvaret.  

 Henvendelser af 5/3-01 og 19/4-01 fra Klinisk Immunologisk afdeling,  

 Rigshospitalet, og sundhedsministerens kommentar til henvendelserne er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, KF, DF, CD og KRF)  

 indstiller beslutningsforslaget til vedtagelse uændret.
 Flertallet er enige om, at det er vigtigt, at der bliver  

 afsat midler til de nødvendige vævstypeundersøgelser af  

 de mange danskere, der i dag står på venteliste for at blive  

 registreret som knoglemarvsdonorer.
 Flertallet er desuden enige i, at Danmark har en moralsk  

 forpligtelse til forholdsmæssigt at have lige så mange donorer  

 til det internationale samarbejde om udveksling af donorer som andre lande.
 Flertallet har dog mærket sig, at sundhedsministeren  

 har pointeret, at han vil følge op på opfordringen fra  

 finansloven for år 2000 og tage kontakt med Amtsrådsforeningen og  

 H:S om mulighederne for at fremme forslaget.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 148 Bilagsnr.
Titel 1 Henvendelse af 5/3-01 fra Klinisk Immunologisk afdeling, Rigshospitalet 2 Spm. 1 om kommentar til henvendelse af 5/3-01 fra Klinisk Immunologisk  

 afdeling, Rigshospitalet, til sundhedsministeren 3 Henvendelse af 16/4-01 fra Klinisk Immunologisk afdeling, Rigshospitalet,  

 om foretræde 4 Henvendelse af 19/4-01 fra Klinisk Immunologisk afdeling, Rigshospitalet 5 Spm. 2 om kommentar til henvendelse af 19/4-01 fra Klinisk Immunologisk  

 afdeling, Rigshospitalet, til sundhedsministeren 6 Svar på spm. 1 om kommentar til henvendelse af 5/3-01 fra Klinisk  

 Immunologisk afdeling, Rigshospitalet, fra sundhedsministeren 7 Svar på spm. 2 om kommentar til henvendelse af 19/4-01 fra Klinisk  

 Immunologisk afdeling, Rigshospitalet, fra sundhedsministeren 8 1. udkast til betænkning Bilag 2 Henvendelser til udvalget og sundhedsministerens kommentar  

 hertil Henvendelser af 5/3-01 og 19/4-01 fra Klinisk Immunologisk afdeling,  

 Rigshospitalet, og sundhedsministerens kommentar til henvendelserne er  

 optrykt efter ønske fra V, KF, DF, CD og KRF.
Rigshospitalet Klinisk Immunologisk Afdeling  

 Arne Svejgaard Professor, overlæge, dr. med.
Folketingets Sundhedsudvalg v/ Yvonne Herløv Andersen Folketinget Christiansborg 1240  København K 5. marts 2001 Vedr. udbygning af de danske knoglemarvsdonorkorps Kære Yvonne Herløv Andersen.
 Med tak for dit brev af 27.2.2001 kan vi meddele, at vi  

 siden vort sidste brev af 24. januar nu også har fået afslag  

 (kopi af brev af 6. februar 2001 vedlagt) fra den nye sundhedsminister, Arne  

 Rolighed, på vor anmodning om midler til udbygning af de danske  

 knoglemarvsdonorkorps.
 Det er derfor med tilfredshed, vi erfarer, at sagen vil  

 blive forfulgt med et beslutningsforslag ved Birthe Skaarup (DF) med V, K, CD  

 og Kr.F. som medforslagsstillere.
 I håb om at støtte jeres forslag, tillader vi  

 os hermed at uddybe nogle af punkterne herom i vort oprindelige notat af  

 18.2.1999 (fremsendt til dig og Sundhedsudvalget d. 6.10.2000).
 Som det fremgår af dette notat vil den  

 foreslåede udbygning have følgende fordele:
 Danmark vil herefter kunne bidrage ligeværdigt til  

 det nødvendige internationale samarbejde omkring fremskaffelse af  

 knoglemarv til patienter, der har behov for knoglemarvstransplantation.
 Chancerne for at finde danske donorer til danske patienter  

 vil næsten fordobles, hvilket indebærer følgende  

 fordele:
fremskaffelsen af knoglemarv vil være hurtigere, der er ikke udgifter til andre lande, det er nemmere at få nye celler fra donor, hvilket  

 kan være indiceret, hvis der trods behandlingen kommer tilbagefald af  

 patientens oprindelige blodkræft.
I sådanne tilfælde kan  

 indgift af donor celler i nogle tilfælde føre til, at patientens  

 ondartede celler bliver udryddet, således at patienten helbredes for  

 tilbagefaldet.
Man kan fjerne den venteliste, af donorer, som har  

 erklæret sig villige til at give knoglemarv.
Disse donorer føler  

 med rette, at man ikke tager deres tilbud alvorligt.
Ulempen ved udvidelse af donorkorpsene er naturligvis den  

 hermed forbundne engangsudgift på i alt ca. 13,3   16,4 mio. kr. over 3  

 år.
Herefter vil det kun koste ca. 2,0   2,3 mio. kr. årligt at  

 vedligeholde korpsene.
Sonja Mikkelsen begrundede sit afslag af 5. december 2000  

 med, at de nødvendige udgifter bør afholdes af amterne, idet  

 hun mente, der kan etableres en udligningsordning imellem amterne.
Vi har  

 tidligere argumenteret for, at en sådan ordning vil blive kompliceret,  

 fordi der p.t. kun er 3 amter samt Hovedstadens Sygehusfællesskab, der  

 har vævstypelaboratorier, som kan udføre de nødvendige  

 vævstypebestemmelser.
 Vi frygter fortsat, at sagen kan blive en »kastebold«  

 mellem staten og amterne.
 Vi har konstant fremhævet den internationale  

 forpligtigelse som væsentlig, og man skal nok være  

 opmærksom på, at Sundhedsministeriet og amterne måske ikke  

 er de rette fora til varetagelse af Danmarks internationale forpligtigelser,  

 hvilket kan medvirke til at komplicere den aktuelle sag.
 Såfremt Sundhedsudvalget ønsker uddybning af  

 ovennævnte eller andre forhold vedr. denne problematik, vil  

 repræsentanter for vort udvalg naturligvis gerne mødes med  

 Sundhedsudvalget.
Med venlig hilsen Arne Svejgaard På vegne af Dansk Selskab for Klinisk Immunologis Udvalg vedr.
Transplantation og Diagnostisk  

 Immunologi.
 Bilag: Kopi af Sundhedsminister Arne Roligheds brev af  

 6.2.2001.
Kopi til: Medlemmerne af Dansk Selskab for Klinisk  

 Immunologis Udvalg vedr.
Transplantation og Diagnostisk  

 Immunologi.
Sundhedsministeren København, den 6. feb. 2001 Professor, overlæge, dr. med.
Arne Svejgaard Klinisk Immunologisk afdeling 7631 Tagensvej 20 København N.
Kære professor Arne Svejgaard Tak for dit brev af 24. januar 2001 vedrørende  

 udbygning af De Danske Knoglemarvsdonorkorps.
 Jeg ved, at du før jul af min forgænger blev  

 orienteret om, at der ikke på finansloven for 2001 blev afsat midler  

 til en udbygning af knoglemarvsdonorkorpset, og at Sundhedsministeriet  

 således ikke har mulighed for at finansiere udbygningen.
 Da jeg er bundet af den samme finanslovsaftale som min  

 forgænger, har Sundhedsministeriet fortsat ikke mulighed for at  

 finansiere udbygningen.
Med venlig hilsen Arne Rolighed Spørgsmål 1:
Ministeren bedes kommentere henvendelse af 5. marts  

 2001fra Rigshospitalet, Klinisk Immunologisk afdeling, jf.
B148 - bilag 1.
 Svar:
 Sundhedsministeriet har tidligere behandlet en  

 ansøgning fra Dansk Selskab for Klinisk Immunologis Udvalg vedr.  

 Transplantation og Diagnostisk Immunologi om midler til en udbygning af det  

 danske knoglemarvsdonorkorps.
 Udvidelsen vil betyde, at Danmark kan bidrage mere  

 ligeværdigt til det internationale samarbejde om knoglemarvsdonorer.  

 Udvidelsen vil også betyde, at de bloddonorer, som har meldt sig som  

 knoglemarvsdonorer, men som venter på at blive vævstypebestemt,  

 vil kunne blive det.
Udvidelsen kan derimod ikke ventes i særligt omfang  

 at styrke kræftbehandlingen i Danmark, idet sandsynligheden for at  

 finde en egnet donor kun øges minimalt.
Donorkorpset vil globalt set  

 kun øges med ca. 2 promille.
Forslaget giver ikke væsentlige sundhedsfaglige  

 gevinster, men kan begrundes i moralske overvejelser i forhold til de som  

 ønsker at indgå i registeret og i forhold til det internationale  

 samarbejde.
Udgifterne til en udvidelse er af ansøgerne angivet til  

 ca. 2 mio. kr. årligt og en engangsudgift på ca. 16 mio. kr. over  

 en treårig periode.
Jeg finder grundlæggende, at opgaver af  

 nærværende karakter er driftsopgaver, som amterne som  

 driftsansvarlige i fællesskab bør tage stilling til.
Registeret  

 bør i givet fald drives og finansieres som de øvrige  

 sygehusopgaver.
Jeg ser ikke større problemer i, at amterne i  

 fællesskab løfter opgaven med at drive et mindre antal  

 vævstypelaboratorier.
Det burde ikke være anderledes end drift af  

 andre lands- og landsdelsafdelinger, som amterne betaler for at få  

 løst opgaver hos.
Rigshospitalet Klinisk Immunologisk Afdeling Arne Svejgaard Professor, overlæge, dr.med.
Folketingets Sundhedsudvalg att.
Assistent Hanne Schmidt Christiansborg 1240  København K 19. april 2001 Vedr.
B 148 Forslag til folketingsbeslutning om udbygning  

 af registret for knoglemarvsdonorer.
 Kære Hanne Schmidt.
 I henhold til telefonisk aftale fremsendes vedlagt til  

 kopiering og uddeling til Sundhedsudvalgets medlemmer:
 Forslag til udbygning af de danske  

 knoglemarvsdonorkorps.
Notat af 18. februar 1999 udarbejdet af Dansk Selskab for Klinisk Immunologis Udvalg vedr.
Transplantation og Diagnostisk  

 Immunologi.
 Dette notat, der er tiltrådt af samtlige  

 udvalgsmedlemmer, indeholder en lægefaglig gennemgang af  

 knoglemarvstransplantation samt argumenterne for og imod udbygningen af de  

 danske knoglemarvsdonorkorps.
Med venlig hilsen Arne Svejgaard Bilag.
Ovennævnte notat af 18. februar 1999.
Forslag til udbygning af de danske  

 knoglemarvsdonorkorps Notat af 18. februar 1999 udarbejdet af Dansk Selskab for Klinisk Immunologis Udvalg vedr.  

 Transplantation og Diagnostisk Immunologi Arne Svejgaard, Ebbe Dickmeiss, Lars Fugger, Niels  

 Jacobsen, Hans E.
Johnsen, Søren T.
Lillevang, Kim Varming.
Indholdsfortegnelse Side Indholdsfortegnelse	2 1. Resumé	3 2. Allogen knoglemarvstransplantation (KMT)	4 2.1 Forligelighed: Vævstyper	4 2.2 Donormuligheder	4 2.3 Resultater	5 2.4 Allogen KMT organisation og behov på landsplan	5 2.5 Donorsøgning	6 3. Eksisterende KMT donorkorps	6 3.1 Internationale donorkorps	6 3.2 Danske KMT donorkorps	7 3.3 Finansiering af KMT donorkorps	7 3.4 Alternativer til KMT donorkorps	8 4. Forslag til udbygning af de danske knoglemarvsdonorkorps	9 4.1 Fordele og ulemper ved udbygning	9 4.1.1 Fordele	9 4.1.2 Argumenter mod udbygning	9 4.1.3 Konklusion	10 5. Økonomi	10 5.1 Eksempel: Udbygning til 20.000 donorer	10 5.1.2 Forudsætninger	10 5.1.3 Nødvendige antal nye typebestemmelser	11 5.1.4 Udgifter til typebestemmelser	11 5.1.5 Samlet budget	12 5.1.6 Budget ved indregning af »overhead«	12 5.1.7 Forslag til finansiering	12 6. Organisation	13 7. Indstilling	14 8. Udvalgets medlemmer	14 Resumé Dette notat er udarbejdet af Dansk Selskab for Klinisk  

 Immunologis Udvalg vedr.
Transplantationer og Diagnostisk Immunologi, der har  

 suppleret sig med lederen af Rigshospitalets  

 Knoglemarvstransplantations-afdeling.
Notatet gennemgår forholdene  

 omkring allogen knoglemarvstransplantation og foreslår   bl.a. med  

 baggrund i forholdene i andre lande   en udbygning af det danske korps af  

 frivillige knoglemarvsdonorer m.h.p. en politisk stillingtagen.
Ved allogen knoglemarvstransplantation (KMT)  

 overføres knoglemarv fra en rask donor til en patient med  

 blodkræft eller forskellige andre sygdomme i de celler, der dannes i  

 knoglemarven.
Behandlingen er livreddende for ca. 50 % af patienterne, idet  

 resultatet bl.a. afhænger af patientens sygdom og graden af  

 forligelighed for de såkaldte vævstyper.
Som donorer anvendte man  

 tidligere kun vævstypeforligelige slægtninge, men i de senere  

 år har man i stigende omfang desuden anvendt knoglemarv fra  

 ubeslægtede donorer.
Da der findes et meget stort antal forskellige  

 vævstyper i befolkningen, skal man kunne søge blandt et meget  

 stort antal vævstypebestemte donorer, for at man kan finde forligelige  

 donorer til de fleste patienter.
Dette kræver internationalt  

 samarbejde, og globalt er der oprettet korps på tilsammen over 5 mio.  

 frivillige knoglemarvsdonorer.
Det danske knoglemarvsdonorkorps, der er sammensat af 4  

 lokale korps på de klinisk immunologiske afdelinger ved henholdsvis  

 universitetshospitalerne i Skejby og Odense, ved Aalborg Sygehus samt ved  

 Rigshospitalet, rummer for tiden i alt ca. 7.500 vævstypebestemte  

 donorer, hvoraf langt de fleste er fra Skejby Sygehus.
Dette korps er  

 forholdsmæssigt mindre end andre landes korps, og Danmark trækker  

 uforholdsmæssigt meget på andre landes donorer.
Der er en stor  

 beredvillighed blandt danske bloddonorer til at være  

 knoglemarvsdonorer, og yderligere 4.750 bloddonorer har erklæret sig  

 villige til at give knoglemarv, men er på »venteliste«, fordi der ikke  

 er tilstrækkelige resurser til vævstypebestemmelser.
Af disse  

 grunde foreslår vi en udvidelse af de eksisterende korps.
Med f.eks. en udvidelse af de eksisterende korps til i alt  

 20.000 vævstypebestemte donorer (0,4 % af befolkningen, svarende til  

 mange udenlandske korps) vil Danmark kunne bidrage ligeværdigt til det  

 nødvendige internationale samarbejde og næsten fordoble  

 chancerne for at finde danske donorer til danske patienter.
Andre fordele ved  

 anvendelse af danske donorer er, at fremskaffelse af knoglemarv er hurtigere,  

 og at det er nemmere igen at få celler fra donor, hvilket undertiden er  

 nødvendigt under behandlingen efter transplantation.
En sådan udbygning kræver  

 vævstypebestemmelse af yderligere 12.500 frivillige donorer, som  

 erfaringsmæssigt kan rekrutteres fra de eksisterende bloddonorkorps.  

 Udgiften til denne udbygning er beregnet til ca. 13,3 mio. kr. (16,4 mio. ved  

 indregning af maximalt overhead), der i givet fald foreslås fordelt med  

 ca. 4,5 (5,5) mio. om året i de tre år, der planlægges  

 anvendt til etableringen.
Herefter vil korpsene kunne vedligeholdes for ca.  

 2,0 (2,3) mio. kr. om året.
Det foreslås, at finansieringen sker  

 via Sundhedsministeriet, og at udbygningen og den fortsatte funktion  

 monitoreres af et udvalg under Sundhedsstyrelsen eller  

 Sundhedsministeriet.
Allogen knoglemarvstransplantation (KMT) Allogen knoglemarvstransplantation er en etableret  

 behandling til patienter med akut og kronisk leukæmi (blodkræft),  

 visse andre kræftsygdomme i knoglemarven, svær aplastisk  

 anæmi (knoglemarvssvigt), sjældne medfødte  

 stofskiftesygdomme og svær medfødt immundefekt.
De fleste  

 patienter er børn eller unge voksne.
Ved allogen KMT overføres normal knoglemarv fra en  

 rask donor til en patient (allogen: stammende fra en anden (person)).  

 Knoglemarven udtages gennem kanyle fra donors hoftebenskam under  

 bedøvelse.
Risikoen ved denne procedure er ekstremt lille og alene  

 knyttet til bedøvelsen.
Den fjernede knoglemarv gendannes hurtigt.  

 Inden transplantationen forbehandles de fleste patienter med  

 helkropsbestråling og/eller kemoterapi for at fjerne patientens egen  

 syge knoglemarv.
Transplantationen finder sted ved en simpel infusion af  

 marven i en blodåre.
Efter transplantation kan der opstå  

 komplikationer, først og fremmest såkaldt »Graft-versus-Host  

 (GvH)« reaktion, der skyldes donormarvens immunreaktion rettet mod patientens  

 væv og afhænger af graden af vævstypeuforligelighed.
I  

 visse tilfælde har komplikationerne et dødeligt  

 forløb.
2.1 Forligelighed: Vævstyper KMT er den transplantationsform, hvor der stilles  

 størst krav til vævstypeforligelighed mellem donor og modtager.  

 De mest betydningsfulde vævstyper tilhører det såkaldte  

 HLA system.
Det er arvelige egenskaber (i lighed med blodtyper), og der  

 findes et meget stort antal forskellige vævstyper i befolkningen.
Alle  

 disse typer er hver for sig sjældne, og det er derfor svært at  

 finde ubeslægtede personer, der har samme vævstype som en given  

 patient.
Den hyppigste vævstype i Danmark findes hos kun ½ % af  

 befolkningen, mens de fleste andre er langt mere sjældne.
Da alle HLA  

 vævstyperne imidlertid nedarves samlet, har ¼ af alle  

 søskendepar helt identiske vævstyper: såkaldt HLA  

 identiske søskende, der er de bedst egnede donorer ved  

 knoglemarvstransplantation.
Der findes to kategorier af vævstyper: HLA Klasse I  

 og HLA Klasse II, og der skal være forligelighed for begge kategorier  

 ved KMT.
Klasse I typerne bestemmes ved hjælp af antistoffer  

 (serologisk teknik), og det samme gjaldt tidligere Klasse II typerne.
Det har  

 imidlertid vist sig, at der findes mange flere Klasse II typer end de, der  

 kan bestemmes med antistoffer, og disse undertyper kan nu bestemmes ved  

 direkte undersøgelse af selve HLA generne, såkaldt  

 gentypebestemmelse, der bygger på molekylærbiologiske metoder.  

 HLA Klasse II gentypebestemmelse af knoglemarvsdonorer udføres i  

 første omgang som en »low-resolution« bestemmelse, hvor man kun  

 undersøger for de overordnede typer.
Dersom denne type bliver aktuel i  

 forbindelse med søgning til en bestemt recipient, udføres der  

 en »high-resolution« typebestemmelse for Klasse II undertyper af de  

 pågældende donorer, således at man kan vælge den  

 donor, hvis vævstyper passer bedst til den aktuelle recipient.
2.2 Donormuligheder De bedste resultater ved KMT opnås, hvis der  

 anvendes en HLA vævstype-identisk søskende som donor.  

 Erfaringsmæssigt har kun ca. 30 % af de patienter, der ønskes  

 behandlet med knoglemarvstransplantation, en vævstype-identisk  

 søskendedonor.
 Til de patienter, der ikke har en HLA identisk  

 søskende som donor, kan der i enkelte tilfælde findes andre  

 forligelige donorer i familien, men i de fleste tilfælde må der  

 søges vævstypeforligelig ubeslægtet donor.
Den første humane transplantation med  

 vævstypeforligelig knoglemarv fra en ubeslægtet donor blev  

 udført i 1974 i New York.
Recipienten var et barn med svær  

 immundefekt, og marven var fra en bloddonor ved Rigshospitalet i  

 København.
Først i løbet af 80 erne med oprettelsen af  

 store internationale donorkorps (jf. nedenfor) tog denne udvikling imidlertid  

 fart, og transplantation af patienter med knoglemarv fra ubeslægtede  

 donorer er nu en etableret og ofte livreddende behandling for udvalgte  

 patientgrupper.
2.3 Resultater Transplantationsresultaterne afhænger af  

 vævstypeforligeligheden og af patientens diagnose og sygdomsstadium  

 på transplantationstidspunktet.
For patienter med leukæmi, der  

 udgør den største gruppe, er risikoen for dødsfald som  

 følge af komplikationer til transplantationen i gennemsnit 15-20 % for  

 patienter med HLA-identisk søskendedonor og 20-40 % for patienter med  

 anden beslægtet eller ubeslægtet donor.
Dertil kommer risiko for  

 tilbagefald af den oprindelige sygdom.
Af det samlede antal patienter, der  

 behandles med KMT, opnår ca. 50 % helbredelse for deres sygdom, idet de  

 bedste resultater ses hos spædbørn med ellers dødelig  

 immundefekt.
En mindre del af patienterne har følger efter KMT i form  

 af kronisk GvH og andre komplikationer, der dog i de fleste tilfælde er  

 forbigående og forenelig med en normal livsførelse.
Et omfattende internationalt samarbejde er etableret med  

 henblik på at reducere risikoen for KMT-komplikationer.
Resultater i  

 Danmark og i større centre i udlandet viser, at hyppigheden af  

 komplikationer og dermed dødeligheden efter KMT med ubeslægtet  

 donor kan reduceres, hvis der er fuld vævstypeforligelighed mellem  

 donor og patient bestemt med gentypebestemmelse.
2.4 Allogen KMT organisation og behov på landsplan Allogen KMT er i Danmark centraliseret til  

 Hæmatologisk afdeling, Rigshospitalet.
Som det fremgår af tabel  

 1, transplanteres der årligt i Danmark knap 50 patienter.
Siden 1990,  

 hvor fordelingen har været stabil, er der i 51 % af tilfældene  

 anvendt HLA-identisk søskendedonor (inklusive enæggede  

 tvillinger), i 13 % anden beslægtet donor og i 36 % ubeslægtet  

 donor. 17 af de 143 ubeslægtede donorer er danske, alle fra korpset ved  

 Skejby Sygehus.
Behovet var i takt med udbygningen af internationale  

 donorkorps og forbedrede behandlingsresultater først stigende, men  

 synes nu at stabilisere sig omkring 40   50 patienter om året.
Tabel 1 Antal allogene knoglemarvstransplantationer i Danmark 1985-98 År 85 86 87 88 89 90 91 92 93 94 95 96 97 98* I alt HLA identisk søskende 12 18 22 18 12 16 13 22 27 26 21 22 22 9 260 Enægget tvilling 1 0 0 0 0 1 0 0 0 3 0 1 0 1 7 Anden beslægtet 5 13 6 3 8 9 5 6 4 7 7 9 2 0 84 Ubeslægtet 0 0 1 3 7 12 10 15 16 15 15 20 11 18 143 I alt 18 31 29 24 27 38 28 43 47 51 43 52 35 28 494 * Indtil 1.8.98 2.5 Donorsøgning Vævstypeforholdene i patientens familie udredes  

 på de klinisk immunologiske afdelingers vævstypelaboratorier  

 efter rekvisition fra de hæmatologiske eller pædiatriske  

 afdelinger.
I de fleste tilfælde, hvor der ikke findes egnet  

 familiedonor, søges ubeslægtet donor.
Da donorsøgning  

 næsten altid haster, søges samtidig i Danmark og i udlandet.  

 Danske donorer foretrækkes naturligvis af logistiske og  

 økonomiske grunde.
Søgning i udlandet sker efter  

 cirkulære om adgang til højt specialiseret behandling i udlandet  

 og dækkes af staten efter indstilling fra Visitationsudvalget vedr.  

 Knoglemarvstransplantation på Rigshospitalet.  

 Vævstypelaboratorierne på Rigshospitalet og Skejby Sygehus  

 foretager søgningerne i udlandet for henholdsvis Øst- og  

 Vestdanmark.
Rigshospitalets Vævstypelaboratorium opnåede i 1994  

 akkreditering af det amerikanske selskab for »histokompatibilitet og  

 immungenetik« (ASHI) og kan derfor foretage søgninger efter donorer  

 til danske recipienter i det amerikanske »National Marrow Donor Program«  

 (NMDP) der med 2½ mio. donorer er verdens største donorkorps.  

 Vævstypelaboratoriets akkreditering er desuden en forudsætning  

 for NMDP akkreditering af Rigshospitalets knoglemarvstransplantations  

 afdeling.
Vævstypelaboratoriet på Skejby Sygehus har opnået  

 den tilsvarende europæiske akkreditering og forhandler om tilladelse  

 til at søge donorer i USA.
Den primære søgning sker i den  

 verdensomspændende database, som organisationen »Bone Marrow Donors  

 Worldwide« (BMDW) stiller til rådighed.
Den rummer vævstyperne  

 for næsten alle KMT donorer i verden (uden personhenførbare  

 data), og her kan man straks se, om der findes en eller flere donorer med en  

 vævstype, som passer til den pågældende recipient, samt  

 hvor de findes.
Herefter kontaktes det pågældende donorkorps  

 m.h.p. udvidede vævstypebestemmelser af donorerne.
Donorer, der er  

 undersøgt både for HLA Klasse I og Klasse II typer,  

 foretrækkes ved søgningerne, fordi man straks kan se, om der er  

 mulighed for fuld forligelighed.
Der søges årligt ubeslægtet donor til  

 ca. 35 patienter, og der findes en donor til 60 % af disse. 10 % af donorerne  

 findes i Danmark, resten i udlandet.
Varigheden fra søgningen  

 iværksættes, til donor findes, er meget variabel med en mediantid  

 på 71 dage.
Ca. 75 % af de patienter, hvortil der findes donor,  

 gennemfører transplantation.
De vigtigste årsager til, at  

 transplantation opgives, er, at patienten har så sjælden en  

 vævstype, at der ikke kan findes en forligelig donor, og/eller at  

 patientens tilstand i ventetiden forringes, således at KMT ikke kan  

 gennemføres.
Ventetiden inden transplantation er således  

 afgørende for resultatet.
Eksisterende KMT donorkorps 3.1 Internationale donorkorps Det første korps af frivillige knoglemarvsdonorer,  

 NOLAN Registret, blev grundlagt i 1970 erne i England.
Initiativtageren var  

 moderen til et barn, Anthony Nolan, der døde af immundefekt, fordi det  

 ikke var lykkedes at finde en egnet donor.
Udviklingen tog imidlertid først rigtig fart i  

 dette årti, og der findes i dag i hele verden over 5 millioner donorer  

 fordelt på ca. 40 korps.
Tabel 2 viser antal KMT donorer i udvalgte  

 lande.
I Danmark er 0,15 % af befolkningen KMT donorer, mens det i Norge og  

 Sverige er henholdsvis 0,4 og 0,5 % af befolkningerne, og i USA er det  

 næsten 1,0 %. Det ses endvidere, at lande med relativt små korps  

 ofte har en relativt større fraktion af Klasse II typebestemte  

 donorer.
Tabel 2 Antal KMT donorer fordelt på lande, eksempler Land Donorer* Indbyggere, mio.
% donorer % Klasse II bestemte ** Danmark 7.549 5,2 0,15 54 Norge 16.238 4,3 0,38 85 Sverige 40.311 8,8 0,46 30 Finland 15.551 5,1 0,30 97 Holland 24.960 15,4 0,16 97 UK 392.587 59 0,67 62 USA 2.609.570 263 0,99 46 *: Tal fra BMDW ultimo juli 1998.
 **: % af tilmeldte donorer, som er typebestemt for Klasse II.
3.2 Danske KMT-donorkorps Det første danske knoglemarvsdonorkorps blev  

 etableret ved Skejby Sygehus i 1990 på basis af århusianske  

 bloddonorer med støtte fra »Danmarks Frivillige Bloddonorer« og  

 »Kræftens Bekæmpelse«.
Baggrunden for oprettelsen var det  

 forhold, at ca. halvdelen af sygehusets bloddonorer var blevet  

 vævstypebestemt gennem årene med henblik på transfusion af  

 vævstypeforligelige blodprodukter.
Man spurgte derfor alle donorerne,  

 om de var villige til også at være knoglemarvsdonorer.
Ved denne  

 forespørgsel svarede ca. 1/3 bekræftende.
Siden 1996 er  

 bloddonorer i hele landet blevet forsynet med en brochure og  

 tilmeldingsblanket, og der er også etableret knoglemarvsdonorkorps ved  

 Rigshospitalet, Aalborg Sygehus og Odense Universitetshospital.
Antallet af  

 vævstypebestemte, aktive danske knoglemarvsdonorer fordelt på de  

 4 regioner fremgår af Tabel 3, der også viser ventelisterne ved  

 de 4 afdelinger.
 Fra juni 1990 til medio 1998 er der skaffet danske donorer  

 til 17 danske og 2 udenlandske patienter, alle fra Skejby Sygehus.
Tabel 3 Antal aktive donorer Afventer typebestemmelse Klasse I bestemt Heraf Klasse II bestemt Skejby 6.050 4.550 800 Rigshospitalet 900 30 1.000 Odense 250 10 2.500 Aalborg 300 35 450 I alt 7.500 4.625 4.750 3.3 Finansiering af KMT-donorkorps Oprettelsen af de forskellige internationale donorkorps er  

 i de fleste tilfælde finansieret med et større beløb, der  

 stilles til rådighed til rekruttering og vævstypebestemmelse af  

 et stort antal donorer.
Den fortsatte drift finansieres bl.a. af de gebyrer,  

 der udløses i forbindelse med søgning og evt. anvendelse af  

 donorer til bestemte patienter.
Der hersker en vis global enighed om  

 størrelsen af disse gebyrer.
Der er store forskelle på,  

 hvorledes den initiale oprettelse finansieres.
Nolan registret er en  

 »charity«, der finansieres på privat basis initialt med store  

 donationer og siden ved indsamlede midler.
Det største amerikanske  

 donorkorps, NMDP, er rent statsfinansieret.
Det svenske Tobias register er  

 finansieret af Stockholms amt, en enkelt stor privat donation og indsamlede  

 midler.
Det norske register er baseret på støtte fra det norske  

 modstykke til »Kræftens Bekæmpelse«.
Den oprindelige økonomiske baggrund for korpset ved  

 Skejby Sygehus var en normeringsmæssig mulighed for HLA Klasse I  

 typebestemmelse af en del bloddonorer siden 1969 med henblik på  

 transfusion med vævstypeforligelige blodprodukter.
Grundet forskellige  

 besparelser er denne økonomiske situation ikke længere til stede  

 på Skejby Sygehus, hvorfor der kun er begrænset kapacitet til  

 vævstypebestemmelse af donorer, og det samme gælder efter  

 besparelser på Rigshospitalet.
De to andre danske  

 vævstypelaboratorier har ikke budgetmæssige muligheder for  

 vævstypebestemmelser af knoglemarvsdonorer.
Kræftens  

 Bekæmpelse bevilgede i 1996 en mio. kr. til Vævstypelaboratoriet  

 på Skejby Sygehus, som har anvendt beløbet til Klasse II  

 typebestemmelse af lokale knoglemarvsdonorer.
Ca. 75 % af donorerne på  

 Skejby Sygehus er således nu Klasse II typebestemt.
Ingen af de  

 øvrige 3 laboratorier har fået økonomiske resurser til  

 Klasse II typebestemmelse af deres donorkorps.
 Den nuværende finansiering tillader ikke  

 typebestemmelse af alle de donorer, der gerne vil være  

 knoglemarvsdonorer, og der er derfor opstået en venteliste på ca.  

 4.750 donorer (Tabel 3), som ikke kan afvikles uden yderligere finansiering.  

 Den nuværende finansiering tillader end ikke en vedligeholdelse af de  

 eksisterende korps på deres nuværende størrelser.
3.4 Alternativer til KMT-donorkorps I forbindelse med forslaget om udbygning af de danske KMT  

 donorkorps skal vi for god ordens skyld anføre, at der for nyligt  

 flere steder er taget initiativ til etablering af banker af nedfrosset  

 navlesnorsblod, der indeholder særligt levedygtige stamceller, og som  

 menes at mindske behovet for forligelighed samt risikoen for GvH  

 komplikationen efter transplantation.
Nedfrysningen og opbevaringen af  

 navlesnorsprøver i et antal, der er tilstrækkeligt til at  

 dække de fleste vævstyper, vil dog være langt mere kostbar  

 og problematisk end etableringen af et korps af ubeslægtede  

 knoglemarvsdonorer, og desuden er det meget vanskeligt at få  

 tilstrækkeligt med stamceller fra en navlesnor til transplantation af  

 recipienter med vægt over 30-40 kg, dvs. voksne recipienter.
Derimod  

 kan celler fra navlesnorsblod være et supplement, der i visse  

 tilfælde kan anvendes til transplantation af børn.
Etableringen  

 af banker af nedfrosset navlesnorsblod har en række særlige  

 problemer, som ikke skal behandles her.
Vi skal blot konstatere, at  

 sådanne banker ikke vil kunne reducere kravet til  

 størrelsesordenen af korps af frivillige knoglemarvsdonorer.
 Det må også anses for usandsynligt, at  

 procedurer som dyrkning af stamceller og/eller genterapi vil  

 repræsentere realistiske alternativer til transplantation med allogen  

 knoglemarv fra vævstypeforligelige donorer i overskuelig fremtid.
Forslag til udbygning af det danske knoglemarvsdonorkorps Nærværende arbejdsgruppe mener, at der er gode  

 argumenter for at øge antallet af  vævstypebestemte danske  

 knoglemarvsdonorer.
Ud fra den internationale forpligtigelse kan der  

 argumenteres for en øgning fra 7.500 i dag til i alt 20.000  

 knoglemarvsdonorer.
Dette svarer til ca. 0,4 % af den danske befolkning  

 svarende til mange udenlandske korps (Tabel 2). Herved vil Danmark kunne  

 bidrage ligeværdigt til det internationale samarbejde.
Der er en  

 betydelig støtte i den danske befolkning, herunder bloddonorer, til en  

 udbygning af korpset.
Man kan naturligvis vælge mindre omfattende  

 løsninger, men vi finder det ikke acceptabelt, ikke at foretage nogen  

 udbygning.
I så fald vil man ikke opfylde den internationale  

 forpligtigelse og heller ikke imødekomme de berettigede forventninger  

 hos de mange donorer, der allerede har tilmeldt sig, og de, som  

 løbende erklærer sig villige til at donere knoglemarv.
En udvidelse kræver selvsagt investering, og det  

 må naturligvis være en politisk beslutning, om der kan skaffes  

 midler, og i givet fald, hvor mange.
For at lette den politiske stillingtagen  

 gennemgås i det følgende argumenterne for og imod en udbygning  

 af de eksisterende korps.
4.1 Fordele og ulemper ved udbygning af de danske  

 knoglemarvsdonorkorps 4.1.1. Fordele Eksistensen af danske korps af passende størrelse  

 er en naturlig forudsætning for et ligeværdigt samarbejde med  

 andre landes korps, og Danmark har en international forpligtigelse til at  

 bidrage med flere donorer til både danske og udenlandske patienter.
 Alle KMT centre vil hilse enhver øgning af det  

 samlede antal frivillige knoglemarvsdonorer velkommen.
Man imødekommer den betydelige motivation, der er  

 blandt danskere, herunder bloddonorer, for at hjælpe de patienter, der  

 kan helbredes med knoglemarvs-transplantation.
De donorer, der har tilmeldt  

 sig, er naturligvis frustrerede over, at de ikke kan blive  

 vævstypebestemt og dermed være stillet til rådighed for  

 KMT.
 Med f.eks. 20.000 donorer vil man udfra beregninger  

 baseret på litteraturen kunne finde danske donorer til knap 20 % mod nu  

 kun 10 % af de danske patienter, der transplanteres med ubeslægtet  

 marv.
Det er billigere og logistisk lettere og dermed hurtigere  

 at arbejde med danske donorer til danske patienter.
Desuden går der  

 ikke kapital ud af landet.
I nogle tilfælde skal der som et led i  

 efterbehandlingen fremskaffes nye celler fra den anvendte donor, og det er  

 mere enkelt, når donor er i Danmark.
 Et udvidet donorkorps vil også rumme et antal  

 donorer med meget sjældne vævstyper, hvilket vil kunne komme  

 patienter med tilsvarende vævstyper i Danmark og andre lande til  

 gode.
 I den homogene danske befolkning er chancerne for at finde  

 egnede donorer til danske patienter lidt større end i udenlandske  

 registre, og man vil formentligt kunne opnå lidt højere grad af  

 forligelighed og dermed lidt bedre behandlingsresultater.
4.1.2. Argumenter mod udbygning Udbygningen kræver en meget betydelig investering,  

 jf. nedenfor.
 Fra et snævert nationalt synspunkt kan det  

 anføres, at de samlede chancer for at finde donorer (danske eller  

 udenlandske) til danske patienter kun vil øges minimalt ved en  

 udbygning.
 Udenlandske knoglemarvsdonorkorps vil gerne levere  

 knoglemarv til danske patienter, fordi det er med til at sikre deres  

 økonomiske grundlag.
 Et udbygget korps af danske donorer vil ikke løse  

 det stadigt hyppigere problem med at finde donorer til patienter  

 tilhørende andre etniske grupper (f.eks. asiater og afrikanere).
4.1.3. Konklusion Nærværende arbejdsgruppe finder, at  

 argumenterne for at udbygge de eksisterende danske knoglemarvsdonorkorps  

 vejer klart tungere end argumenterne imod dette.
 For at give yderligere en baggrund for en politisk  

 stillingtagen til projektet gives nedenfor en gennemgang af økonomien  

 for forskellige grader af udbygning.
Økonomi 5.1 Eksempel: Udbygning til 20.000 donorer I det følgende gives som eksempel beregningerne  

 baseret på udbygning til 20.000 donorer og derefter på andre  

 grader af udbygning.
5.1.2 Forudsætninger Der stiles mod konstant at have 20.000 aktive  

 knoglemarvsdonorer.
 Det forudsættes, at de eksisterende  

 knoglemarvsdonorer indgår omkostningsfrit i det planlagte korps.
Alle donorerne skal være vævstypebestemt for  

 HLA Klasse I, og ¾ skal være Klasse II typebestemt med »low resolution«  

 DNA teknik.
Dette er en større fraktion end i mange andre korps, men  

 erfaringer har vist, at donorer, som er typebestemt for både Klasse I  

 og II, er væsentligt mere værdifulde end de, der kun er bestemt  

 for Klasse I.
Priserne i Tabel 4 for disse undersøgelser er  

 fremkommet ved sammenligning af beregninger fra de 4 klinisk immunologiske  

 afdelinger, der gav ret ensartede resultater.
Det drejer sig om  

nettopriser, der kun omfatter drifts- og lønudgifter, og som  

 ikke inkluderer »overhead« (til el, varme o.l.). De er baseret på  

 serologisk bestemmelse for Klasse I og på »low resolution« gentypning  

 for Klasse II.
Tabel 4 Pris pr. donor for  vævstypebestemmelse HLA Klasse I kr. 355 HLA Klasse II kr. 375 Udvidelsen af korpset gennemføres på 3  

 år.
 Der forventes et frafald af donorer på 10 % om  

 året sv.t. 2.000 donorer om året ved et fuldt udbygget korps.
Den årlige indtægt som følge af  

 søgninger i Skejby Registret har været ca. 150.000 kr. med et  

 korps på ca. 10.000 donorer, sv.t. 15 kr. pr. donor.
Denne  

 indtægt pr. aktiv donor forventes uændret, hvilket formentligt er  

 konservativt anslået, fordi det relative antal søgninger fra  

 udlandet nok vil stige, når en stor fraktion af donorerne er Klasse II  

 typebestemt.
5.1.3 Antal nødvendige nye typebestemmelser Tabel 5 Antal donorer: Nødvendige antal »nye« HLA  

 typebestemmelser Center Donorer Er undersøgt Skal undersøges Mulige* Mål Klasse I Klasse II Klasse I Klasse II** Skejby 15.000 9.200 6.050 4.550 3.150 2.350 Rigshosp.
20.000 6.200 900 30 5.300 4.620 Odense 6.000 2.700 250 10 2.450 2.015 Aalborg 4.000 1.900 300 35 1.600 1.390 I alt 45.000 20.000 7.500 4.625 12.500 10.375 * skøn over antal donorer, der vil acceptere at blive  

 knoglemarvsdonorer.
 ** kun ¾ af donorerne skal  typebestemmes for Klasse II.
Som det fremgår af Tabel 5 er 7.500 af de  

 ønskede 20.000 donorer allerede Klasse I typebestemt, mens kun 4.600  

 er Klasse II typebestemt.
Der skal altså udføres 12.500 Klasse I  

 typebestemmelser og ca. 10.400 II typebestemmelser.
5.1.4 Udgifter til typebestemmelser Tabel 6 Udgifter til typebestemmelse af »nye«  donorer: Etablering af korps Undersøgelse Mål Er undersøgt Rest Pris/us.
 Udgift i alt, kkr.
Klasse I 20.000 7.500 12.500 kr. 335 4.437,5 Klasse II 15.000 4.600 10.400 kr. 375 3.900,0 I alt 8.337,5 Pr. år ved etablering på 3 år 2.779,2 Udgiften til typebestemmelse af et større antal  

 donorer er beregnet i Tabel 6 til i alt 8,338 mio. kr., sv.t. 2,779  mio. kr.  

 om året i 3 år.
Vedligeholdelse af korpset skønnes at kræve  

 ca. 10 % ny-rekrutteringer om året.
Ved et fuldt udbygget korps  

 på 20.000 donorer drejer det sig om 2.000 Klasse I og  1.500 Klasse II  

 typebestemmelser om året, sv.t. en årlig udgift på 1,273  

 mio. kr. (Tabel 7) dvs. 64 kr. pr. donor.
Tabel 7 Årlige udgifter til vedligeholdelse af  

 korpset Undersøgelse Antal Pris Udgift i alt, kkr.
Klasse I 2.000 kr. 355 710,0 Klasse II 1.500 kr. 375 562,5 I alt for 20.000 donorer kkr. 1.272,5 Pr. donor kr. 63,63 5.1.5 Samlet budget Tabel 8 viser først, at udgiften til bevarelse af  

 det nuværende korps (År 0) er 1,36 mio. kr. om året,  

 når ¾ af de 7,500 donorer skal Klasse II typebestemmes.
Dernæst  

 vises udgiften ved udbygning til 20.000 donorer over 3 år.  

 Nettoudgiften (»resultatet«) kan beregnes til 4,245 mio. kr. det  

 første år, 4,448 mio. det andet og 4,650 mio. det tredje  

 år, hvilket betyder et samlet ekstra kapitalbehov over de tre år  

 på 13,343 mio. kr.
Når korpset er fuldt udbygget, vil der fra og  

 med det fjerde år være et årligt underskud på 1,973  

 mio. kr.
Driften af donorkorpset er anslået til 1,0 mio. kr. om  

 året, idet der erfaringsmæssigt anvendes en del  

 personalemæssige resurser, når der søges i korpset.  

 Beløbet skal fortrinsvis anvendes til lønninger og fordeles  

 mellem de enkelte donorkorps efter antallet af donorer.
Tabel 8 Budget i kkr. ved udvidelse af korps til 20.000  

 donorer Donorer* Indtægt** Udgift*** Vedligehold.+ Resultat Kum.kap.behov År 0 7.500 113 1.000 477 -1.365 1. år 9.583 144 3.779 610 -4.245 4.245 2. år 13.750 206 3.779 875 -4.448 8.693 3. år 17.917 269 3.779 1.140 -4.650 13.343 4. år 20.000 300 1.000 1.273 -1.973 *det gennemsnitlige antal donorer i det anførte  

 år.
 ** 15 kr./donor.
 *** til udvidelse af korpset: nye vævstypebestemmelser:  

 2,779 mio./år + drift: 1,0 mio./år.
+ 63,63 kr./donor 5.1.6 Budget ved indregning af  »overhead«.
I eksemplet ovenfor er som nævnt anvendt  

 nettopriser, d.v.s. »rene«  udgifter til drift og lønninger uden  

 »overhead« til el., varme, slid på apparatur m.v.
Dette overhead  

 ansættes sjældent højere end til 28 %, og anvendes denne  

 høje værdi som et ekstremt eksempel, bliver prisen 454 kr. for  

 en Klasse I typebestemmelse og 480 kr. for en Klasse II typebestemmelse.
Ved  

 anvendelse af disse priser ved beregningerne i Tabel 8 bliver udgiften til  

 vedligeholdelse af det eksisterende korps på 7.500 donorer 1,5 mio.  

 kr., det samlede kapitalbehov til udvidelse af korpset til 20.000 donorer  

 bliver 16,4 mio., og den årlige vedligeholdelsesudgift af dette korps  

 bliver 2.3 mio. kr.
Udvalget finder, at det må være en politisk  

 beslutning, om der skal beregnes overhead og i givet fald hvor stort efter  

 forhandling mellem Sundhedsministeriet, Amterne, H:S og de 4 involverede  

 hospitalsdirektioner.
5.1.7 Forslag til finansiering Det samlede kapitalbehov på ca. 13,34 mio. kr.  

 (eller maksimalt 16,4 mio. kr. ved inklusion af overhead) til etablering  

 foreslås fremskaffet som en offentlig bevilling via  

 Sundhedsministeriet.
De årlige løbende udgifter på 1,97  

 mio. kr. (2,33 mio. kr. ved maksimalt overhead) efter etablering  

 foreslås ligeledes finansieret via Sundhedsministeriet.
En central  

 finansiering er ønskelig, fordi de fleste donorkorps omfatter  

 bloddonorer fra flere amter (jvf.
Tabel 9 nedenfor).
6. Organisation Det samlede danske knoglemarvsdonorkorps foreslås  

 etableret som et samarbejde mellem de 4 kliniske immunologiske afdelinger,  

 der har hvert sit selvstændige korps.
Hver af disse afdelinger  

 forpligtiger sig til at gennemføre det antal typebestemmelser, der er  

 skitseret ovenfor i Tabel 5, og til at etablere et samarbejde med de  

 øvrige blodbanker i deres region mhp. at varetage registrering og  

 typebestemmelser af de donorer, der har tilmeldt sig.
De enkelte korps er  

 endvidere ansvarlige for, at vævstypedata for deres donorer  

 indrapporteres til BMDW, idet Rigshospitalet foretager indrapportering for  

 østdanske donorer, mens Skejby Sygehus foretager indrapporteringen for  

 vestdanske donorer (dvs. Århus, Aalborg og Odense).
De fire korps forpligtiges endvidere til halvårligt  

 at indrapportere følgende data: Antal aktive KMT donorer fordelt  

 på Klasse I alene samt på Klasse I og II, antal donorer  

 typebestemt for Klasse I (nye donorer) og for Klasse II  i perioden, antal  

 søgninger i korpset, resultaterne heraf samt indtægterne ved  

 søgning m.v.
Det er de lokale donorkorps, der er ansvarlige for  

 ovenstående og for, at udvidelsen af deres korps skrider frem som  

 aftalt.
Indrapporteringen sker til et udvalg med repræsentanter for  

 hver af de 4 klinisk immunologiske afdelinger, for  

 Knoglemarvstransplantationsafsnittet på Rigshospitalet og for  

 Sundhedsstyrelsen, til hvilken udvalget refererer.
Udvalget er ansvarligt  

 overfor Sundhedsministeriet for, at udbygningen og vedligeholdelsen af  

 donorkorpset finder sted, som det måtte blive vedtaget politisk.
Tabel 9 Ansvarsområder Sygehus Amtskommuner Rigshospitalet H:S området Københavns amt Frederiksborg Roskilde Vestsjælland Storstrøm Bornholm Odense Ribe Sønderjylland Fyn Skejby Århus Viborg Ringkøbing Vejle Aalborg Nordjylland 7. Indstilling Udvalget indstiller, at der tages politisk stilling  

 til:
 Om de nuværende danske knoglemarvsdonorkorps skal  

 udbygges eller bevares i deres nuværende størrelse.
 Dersom man beslutter sig for en udbygning, bør der  

 efter forhandling mellem Sundhedsministeriet, Amterne, H:S og de 4  

 involverede hospitalsdirektioner tages stilling til, hvordan udbygningen og  

 den fortsatte drift skal finansieres.
 Dersom man beslutter sig imod udbygning, bør der  

 tages stilling til den fortsatte finansiering af det eksisterende korps, der  

 hidtil overvejende er sket for midler fra Århus amtskommune, H:S og  

 Kræftens Bekæmpelse, hvilket næppe er acceptabelt.
8. Udvalgets medlemmer Arne Svejgaard, professor, overlæge, dr.med. (formand)* Klinisk Immunologisk afdeling Rigshospitalet Ebbe Dickmeiss, overlæge, dr.med.* Klinisk Immunologisk afdeling Rigshospitalet Lars Fugger, professor, overlæge, dr.med* Klinisk Immunologisk afdeling Skejby Sygehus Niels Jacobsen, overlæge, dr.med.
Knoglemarvstransplantationsafsnittet Hæmatologisk afdeling Rigshospitalet Hans E.
Johnsen, overlæge, dr.med.* Hæmatologisk afdeling Amtssygehuset i Herlev Søren T.
Lillevang, afdelingslæge, Ph.D.** Klinisk Immunologisk afdeling Odense Universitetshospital Kim Varming, overlæge* Klinisk Immunologisk afdeling Aalborg Sygehus *: Faste medlemmer af Dansk Selskab for Klinisk Immunologis  

 udvalg vedr. transplantationer og diagnostisk immunologi.
**: For Tom Kristensen, overlæge, dr.med., samme afdeling Spørgsmål:
Ministeren bedes kommentere henvendelse af 19. april 2001  

 fra Klinisk Immunologisk afdeling, jf.
B 148 - bilag 4.
 Svar:
 Der henvises til besvarelse af spørgsmål nr. 1 (B 148 - bilag  

 2), som Folketingets Sundhedsudvalg har stillet den 21. marts 2001.
