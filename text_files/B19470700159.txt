§ 1 Vedtægtens Omraade omfatter det Vandareal, der ligger inden for (Østen  

 for) en Linie, dragen over Karrebæksminde Havns Havnehoveder, over Vestkysten  

 af Enø og Dybsø til nærmeste Punkt paa Svinø Land.
§ 2 Ved alt Fiskeri skal det være enhver Fiskers Pligt at søge undgaaet, at  

 Redskaber kommer hinanden saa nær, at de ikke kan holdes klar af hinanden.  

 Den, der sidst har begyndt Udsætningen af sine Redskaber, skal bøje af for  

 den, der har begyndt før ham.
Viser det sig ved Dragningen, at Redskaber er  

 blevet uklare, da maa den, der først kommer til det uklare Sted, ikke kappe  

 anden Mands Redskab.
Bliver det nødvendigt at sætte Kniven paa, skal det  

 altid ske paa egne Redskaber.
§ 3 For at kunne nyde den ved Fiskerilovgivningen hjemlede almindelige  

 Beskyttelse for Fiskeri paa lovlig indtaget Fiskeplads, skal alle Redskaber  

 være afmærkede efter Reglerne i § 6 i Lov om Saltvandsfiskeri af 31. Marts  

 1931. Iøvrigt er Undladelse af Afmærkning af Fiskeredskaber efter de nævnte  

 Regler ikke forbunden med Strafansvar, men udelukker fra at nyde den i den  

 ommeldte Lovs § 4 tillagte Beskyttelse.
Paa Vedtægydomraadet maa der ikke udsættes lovmæssige Mærker, uden at der  

 bliver drevet Fiskeri paa det afmærkede Sted.
Anbringelse af Afmærkning, uden  

 at der drives Fiskeri paa Stedet, betragtes som Overtrædelse af Vedtægtens  

 Bestemmelser og straffes efter Reglerne i § 51 i Lov om Saltvandsfiskeri af  

 31. Marts 1931.
§ 4 Mellem Bundgarn og bundgarnslignende Redskaber skal Sideafstanden være  

 mindst 60 Meter.
Udsætter en Fisker to eller flere saadanne Redskaber ved  

 Siden af hinanden, saaledes at der mellem disse er større Afstand end 70  

 Meter, skal det dog være anden Mand tilladt mellem saaledes udsatte Redskaber  

 at anbringe Bundgarn og bundgarnslignende Redskaber.
 Rejeruser maa ikke anbringes nærmere paa Siden af udsatte Bundgarn og  

 bundgarnslignende Redskaber end 20 Meter, og imellem Rejeruser indbyrdes skal  

 Sideafstanden være 25 Meter.
 Gedderuser maa ikke anbringes nærmere paa Siden af hinanden end 25 Meter.
 Aaleruser maa ikke anbringes nærmere paa Siden af hinanden end 8 Meter.
§ 5 Dersom to eller flere Redskabsejere kan blive enige derom, skal der intet  

 være til Hinder for, at deres Redskaber kan anbringes med mindre indbyrdes  

 Afstand end i denne Vedtægt fastsat.
§ 6 De anførte Afstande mellem Redskaber maa ikke overskrides paa Steder, hvor  

 flere Fiskere ønsker at indtage Fiskepladser, og Forholdene iøvrigt egner sig  

 for Anbringelse af flere Redskaber eller Rækker af Redskaber indenfor disse  

 Afstande.
I Tvivlstilfælde kan det efter Fiskernes Begæring afgøres af  

 Fiskerikontrollen, om Forholdene kræver større Afstand mellem Redskaberne.
§ 7 Paa Vedtægtsomraadet skal enhver Art af Vaadfiskeri være forbudt i Tiden  

 fra 16. Marts til 31. Oktober, jfr. dog efterfølgende Særbestemmelser samt  

 det til enhver Tid gældende Havnereglement.
 Paa KARREBÆK FJORD inden for linier draget fra Nybro Gaards sydvestlige  

 Skel (en kratbevokset Grøftevold Syd for Saltø Aa's Udløb i Fjorden) over  

 Vestpynten af Lindholm til Næbet paa Enø og fra den østlige Pynt paa Fisker  

 Martens Havn til Skolen paa Lungshave skal det være tilladt i Tiden fra 16.  

 Marts til 30. April samt i Tiden fra 1. September til 31. Oktober at anvende  

 Driv- og Slæbevaad.
 Paa SØNDERFJORD (KRAGEHOLMSTRØM) inden for Linier draget fra Næbet paa Enø  

 til Pumpestationen Nord for Lønned Skov paa Gavnø, fra Slots-Stenen paa Gavnø  

 til Nordvestspidsen af Vejlø Skov samt fra Klinten Syd for Vejlø Skov til  

 Østpynten paa Enø skal det være tilladt i Tiden fra 1. Maj til 31. Oktober at  

 anvende enhver Art af Aalevaad.
Paa DYBSØ FJORD inden for Linier draget fra Østkanten af Basnæs Skov over  

 den nordlige Ende af »Rønnen« (en græsklædt Holm omtrent midt i  

 Dybsø Fjord) til Østpynten af Dybsø samt fra Vejlø Gaard til det nordligste  

 Punkt paa Dybsø skal det være tilladt hele Aaret at anvende Agnvaad.
Ved  

 Agnvaad forstaas et Driv- eller Slæbevaad, hvis Armes Længde og Fangaabning  

 tilsammen ikke overskrider 7 1/2 Meter i ført Stand.
 Paa DYBSØ FJORD skal det uden for det foranævnte Omraade være tilladt at  

 anvende Driv- og Slæbevaad i Tiden fra 16. Marts til 30. April samt i Oktober  

 Maaned.
§ 8 Paa de fredede Omraader er Færdsel og Sejlads med Vaad forbudt fra  

 Solnedgang til Solopgang, med mindre Vaadlinerne er fratrukne Vaaddet, og  

 dette er sammenbundet.
§ 9 Stangning (Lystfiskeri) med Blus er forbudt overalt paa Veddtægtens  

 Omraade i Tiden fra 15. Marts til 30. September.
§ 10 Paa den Del af Vedtægtsomraadet, der ligger Nord og Vest for en Linie  

 draget fra Østpynten af Enø til Vejlø Gaard, er Brug af Piglyster forbudt.
§ 11 I Karresbæksminde Havn og Kanal, fra Vedtægtens Vestgrænse til en Linie  

 draget fra den Østligste Pynt paa Fisker Martens Havn til Skolen paa  

 Lungshave, maa staaende Redskaber, Bundgarn, Ruser, Garn eller Kroge ikke  

 anbringes paa anden Maade, end at der altid holdes et Løb af mindst  

 Sejlløbets Bredde aabent for Fiskens frie Ind- og Udvandring, jfr. dog det  

 til enhver Tid gældende Havnereglement.
 I Løbet mellem Enø og Dybsø, fra Vedtægtens Vestgrænse til en Linie draget  

 fra den nordligste Pynt paa Dybsø til det østligste Punkt paa Enø, maa  

 staaende Redskaber, Bundgarn, Ruser, Garn eller Kroge ikke anbringes paa  

 anden Maade, end at der altid holdes et Løb aabent for Fiskens frie Ind- og  

 Udvandring.
 I dybsø Strøm, fra Vedtægtens Vestgrænse til en Linie draget fra den  

 nordligste Pynt paa Svinø Land i ret Vest til nærmeste Punkt paa Dybsø, maa  

 staaende Redskaber, Bundgarn, Ruser, Garn eller Kroge ikke anbringes paa  

 anden Maade, end at der altid holdes et Løb aabent for Fiskens frie Ind- og  

 Udvandring.
 I Hestevaadsrenden maa Fiskeredskaber ikke anbringes paa anden Maade, end  

 at der i Renden altid holdes et Løb aabent paa mindst 2 Meters Bredde for  

 Passage af Pramme og lignende.
§ 12 Ved Tidsangivelser i denne Vedtægt medregnes saavel den førstnævnte som  

 den sidstnævnte Dag.
--------------- Foranstaaende i Henhold til Lov om Saltvandsfiskeri af 31. Marts 1931,  

 Kapitel 3, udarbejdede Vedtægt stadfæstes herved saaledes, at den træder i  

 Kraft den 1. Januar 1948, fra hvilket Tidspunkt den under 22. August 1933  

 stadfæstede Vedtægt bortfalder.
 FISKERIMINISTERIET, DEN 8. DECEMBER  

 1947.
P.
M.
V.
C.
TROLLE THOMSEN.
/B.
Dinesen.
