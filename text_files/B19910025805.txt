 I medfør af § 8 i lov nr. 186 af 30. marts 1973 om tilvirkning og  

 forhandling en gros m.m. af mejeriprodukter, som ændret ved lov nr. 163 af  

 19. marts 1991, og § 17 i lov nr. 175 af 7. maj 1975 om mælk og  

 mælkeprodukter fastsættes:
§ 1.  Kvalitetsmærket »lurmærket« og de  

 dertil knyttede mærker må kun anvendes på mejeriprodukter og  

 konsummælkprodukter, fremstillet i overensstemmelse med de gældende regler  

 herfor, og hvis indhold af fedt alene udgøres af mælkefedt.
Lurmærkning af  

 modermælkserstatninger, der tillige indeholder vegetabilsk fedt, kan dog  

 tillades i medfør af § 2, stk. 1.
§ 2.  Danske Mejeriers Fællesorganisation fastsætter  

 de kvalitets~ og kontrolmæssige betingelser og retningslinier for anvendelse  

 af de i § 1 nævnte mærker, herunder om betaling, og oplyser på begæring  

 enhver herom.
Fællesorganisationen træffer afgørelse om mejerivirksomheders  

 anvendelse af mærkerne.
Fællesorganisationen træffer afgørelse angående  

 mærkernes registrering i vare- og fællesmærkeregistre.
 Stk. 2.  Danske Mejeriers Fællesorganisation  

 foranstalter den kontrol af mejeriprodukter og konsummælkprodukter, som er  

 nødvendig for anvendelsen af de i § 1 nævnte mærker.
 Stk. 3.  Enhver i Danmark beliggende virksomhed, der er  

 autoriseret eller godkendt til tilvirkning af mejeriprodukter eller  

 konsummælkprodukter, skal på lige vilkår have adgang til at benytte de i § 1  

 nævnte mærker, dersom virksomheden opfylder de i medfør af stk. 1 fastsatte  

 betingelser herfor.
 § 3.  Danske Mejeriers Fællesorganisations afgørelser  

 i medfør af § 2, stk. 1, om adgang til at benytte de i § 1 nævnte mærker kan  

 indbringes for Veterinærdirektoratet.
 Stk. 2.  Veterinærdirektoratets afgørelser efter stk. 1  

 kan ikke indbringes for anden administrativ myndighed.
 § 4.  Udgifter i henhold til § 2 er det offentlige  

 uvedkommende.
 § 5.  Bekendtgørelsen træder i kraft den 1. maj 1991.  

 Den har virkning fra 15. april 1991.
