1. Indledning De grundlæggende uniformsbestemmelser er fastsat i lov nr. 154 af 7.juni  

 1958 om lønninger og pensioner til statens tjenestemænd samt i  

 finansministeriets cirkulære nr.169 af 1.juli 1961 om ydelse af tilskud til  

 statstjenestemænds uniformsanskaffelser.
2. Bestemmelsernes omfang. 2.1. Bestemmelserne i denne kundgørelse er  

 gældende for civilt personel, der ansættes/er ansat inden for det under  

 forsvarsministeriet hørende område, med undtagelse af personel henhørende  

 under farvandsvæsenet, for hvilke der fastsættes særlige bestemmelser. 2.2.  

 Bestemmelserne vedrører civilt personel, der som følge af tjenestens særlige karakter i det daglige arbejde normalt skal anlægge  

 uniform for at være genkendelig for forsvarets øvrige personel, personel fra  

 andre myndigheder m.v.
 2.3. Forsvarsministeriet fastsætter efter indstilling herom, hvilke  

 personelgrupper der skal omfattes af uniformspligt.
2.4. Indtil videre fastsættes, at personel med nedennævnte  

 stillingsbetegnelser pålægges uniformspligt i henhold til nærværende  

 bestemmelser: Kvartermestre, kasernemestre og kaserneforvaltere, der har  

 ansvar for tilsyn med etablissementer, anlæg og arealer.
Materielmestre og  

 -forvaltere, der har ansvaret for tilsyn med etablissementer, anlæg og  

 arealer og således forretter tjeneste som kasernemestre eller -forvaltere.  

 Overkontorbetjente og kontorbetjente, der udfører postudbringning og  

 kurertjeneste.
Færgebådsførere.
Brandmænd.
Vagtmestre, vagtbetjente samt  

 portnere, der udfører adgangskontrol.
Uniformspligten er tillige pålagt  

 personel, med de ovenfor anførte stillingsbetegnelser og hertil knyttede  

 opgaver, der anvendes i funktioner som stationsmestre, eller  

 kaserneassistenter.
2.5. Herudover er personel, der er ansat i nedennævnte funktioner inden  

 1.maj 1984, og som i henhold til Kundgørelse for Forsvaret B.2-1963 var  

 pålagt uniformspligt, indtil videre fortsat omfattet af uniformspligten i  

 henhold til nærværende bestemmelser: Overradiotelegrafister og  

 radiotelegrafister i søværnet.
Overkontorbetjente og kontorbetjente, der ikke  

 udfører postudbringning og kurertjeneste.
Kvartermestre, kasernemestre og  

 kaserneforvaltere, der ikke har ansvaret for tilsyn med etablissementer,  

 anlæg og arealer.
 3. Bæringsbestemmelser.
 3.1. Civilt personel, der er pålagt uniformspligt, bærer normalt  

 civiluniform under tjeneste, med mindre der grundet særlige omstændigheder af  

 tjenestestedets chef gives tilladelse til, at civil påklædning kan anvendes.
3.2. Når uniformen bæres, må der kun anvendes reglementerede  

 uniformsgenstande.
Sammenblanding af uniformsgenstande og civil påklædning er  

 ikke tilladt.
 3.3. Det lokale tjenestesteds chef fastsætter i fornødent omfang nærmere  

 regler for bæring af udlånte samt de øvrige i pkt.4 anførte  

 uniformsgenstande.
 3.4. Dekorationer, forsvarets udmærkelsestegn m.v. bæres efter tilsvarende  

 regler, som er fastsat for forsvarets militære uniformer.
3.5. Ved særlige tjenstlige lejligheder (audiens, kirkelige og nationale  

 højtideligheder m.v.) kan der til civiluniformen bæres hvid skjorte og hvide  

 handsker.
Der kan ikke stilles krav til personellet om at anlægge de  

 pågældende genstande.
Der kan endvidere ikke stilles krav til personellet om  

 at anskaffe eller anlægge de under pkt.4.3 anførte genstande.
 3.6. Brugeren er forpligtet til - for egen regning - at vedligeholde  

 erhvervede/udlånte uniformseffekter, så de altid fremtræder i god og sømmelig  

 stand (almindelig brugervedligeholdelse, herunder rengøring og udbedring af  

 småreparationer).
 4. Civiluniformens bestanddele.
4.1. Uniformsgenstande, der udlånes Følgende uniformsgenstande udlånes,  

 jfr. iklædningsnorm (pkt.6):  Mandligt personel Kvindeligt personel - Jakke med fagkendemærker - Jakke med fagkendemærker - Bukser - Slacks/nederdel - Kasket med hueemblem - Skråhue med hueemblem - Overtræk til kasket, hvidt - Kasket med hueemblem - Frakke/termovindjakke - Frakke/termovindjakke - Aftageligt foer til frakke - Aftageligt foer til frakke - Skjorte, lysegrå (se pkt.6.3) - Skjorte, lysegrå (se pkt.6.3) - Slips, sort (se pkt.6.3) - Slips, sort (se pkt.6.3) - Graviditetsspencer  

 (se pkt.6.3) 4.2. Uniformseffekter, der er obligatoriske og som erhverves for brugerens egen regning.
- Sokker/sokletter, sorte, strømper, beige (nederdel) - Sko, sorte - Slips, sort - Skjorte, lysegrå.
 4.3. Uniformseffekter der ikke er obligatoriske men som kan  erhverves for  

 brugerens egen regning.
- Handsker, sorte, grå eller hvide - Skjorte, hvid - Vinterhue, sort - Halstørklæde, mørkeblåt (søværnets model) - Sweater, mørkeblå (søværnets model) - Termovindjakke, mørkeblå (søværnets model) - Støvler, sorte.
 5. Beskrivelse af de enkelte effekter. 5.1. Uniformsgenstande, mandligt  

 personel.
a.
Jakken er fremstillet af mørkeblå serges P (1111-15).
Den er løsthængende og har enradet revers med knaphul i venstre side.
Den  

 lukkes fortil med 3 stk. 24 mm knapper i forgyldt metal, med afbildning af  

 lille rigsvåben i skjold med krone på riflet bund, omgivet af blankpoleret  

 kant, rebkant og kantpolering.
Jakken har 2 paspoilerede sidelommer med klap  

 og en listebrystlomme i venstre side.
 Ryggen er glat og har en ca. 260 mm slids i hver side.
Stikninger på jakkens krave, forkanter, underkant og lommeklapper er 6 mm  

 brede.
Indvendigt i foret er jakken forsynet med 2 inderlommer og en  

 pencillomme.
 Jakken skal være så lang, at den dækker sædet.
b.
Bukserne skal være af samme stof og farve som jakken.
De er uden opslag  

 og har indsnit foran.
 Sidelommerne er halvskrå, og der er 2 paspoilerede baglommer.
De har forlænget linning samt stropper til bukserem.
Fodvidden er fra 460  

 - 540 mm.
 Bukserne kan til vagtmestre og vagtbetjente forsynes med stavlomme.
c.
Kasketten er mørkeblå som jakke og benklæder.
Den er af flad facon med  

 lav, bred, vatteret puld og er forsynet med nedfalden sort lakskygge.  

 Kasketten har sort lakhagerem, der fastholdes med 2 stk. 15 mm »lille  

 rigsvåben«-knapper.
Den har kasketemblem anbragt fortil på sort, flettet  

 bånd af kamgarn.
Kasketemblemet består af nationalkokarde i silke, hvorpå et skjold med 3  

 blå løver og 9 røde søblade.
Over kokarden er kongekrone i gult metal, under  

 kokarden 2 x 1 egeblade i gult metal.
d.
Frakke, mørkeblå.
Der anvendes søværnets regnfrakke, mørkeblå  

 (tilsvarende model som hærens garnisonsfrakke og flyvevåbnets  

 stationsfrakke).
e.
Termovindjakke, mørkeblå.
Der anvendes søværnets model.
 5.2. Uniformsgenstande, kvindeligt personel.
a.
Jakke, mørkeblå serges P (1111-15).
Jakken er 1-radet med lige forkanter.
Den er lukket fortil med 3 stk. 24  

 mm »lille rigsvåben«-knapper.
b.
Slacks, mørkeblå serges P.
 De har forlænget linning.
 Lynlås i gylp.
 Fodvidden er fra 460 - 540 mm.
c.
Nederdel, mørkeblå serges P.
 Den er let rundskåret og har 2 forbredder og 2 bagbredder.
Nederdelen har forlænget linning, der midt bag lukker med knap, knaphul og  

 skjult lynlås, og er helforet.
Nederdelens længde må ikke være kortere end  

 til midt på knæet og ikke længere end 10 c m under knæet.
d.
Graviditetsspencer, mørkeblå serges P (1111-15).
 Spenceren har stort overslag.
 Den har indvendig bindebånd og trense.
 I venstre side lukkes den med 2 stropper og 2 forgyldte spænder.
 Spenceren har midt bag løs spændetamp fastholdt med en knap i hver ende af  

 denne.
e.
Skråhue, mørkeblå serges P (1111-15).
 Huens puld er 2 - 3 cm dyb.
 Den har opslag, der har en højde på 4 cm, som i en kurve bagud vokser til  

 ca. 6 cm.
 Huen er fortil forsynet med nationalkokarde.
f.
Kasketten, der anvendes den under pkt.5.1.c. anførte model.
g.
Frakke, mørkeblå.
Der anvendes søværnets regnfrakke, mørkeblå af samme  

 model som hærens garnisonsfrakke og flyvevåbnets stationsfrakke.
h.
Termovindjakke, mørkeblå.
Der anvendes søværnets model.
 5.3. Øvrige uniformsgenstande.
a.
Skjorte, lysegrå.
Der anvendes hærens model.
Der kan anvendes skjorte  

 med såvel lange som korte ærmer (sommerskjorte).
b.
Slips, sort.
Der anvendes bindeslips af bomuldsstof, kunst- eller  

 blandingsfibre, umønstret.
c.
Handsker, sorte/grå.
Der kan anvendes skindhandsker, sorte eller grå,  

 med eller uden foer.
d.
Handsker, hvide, uden mønster.
e.
Skjorte, hvid.
Manchetskjorte med fast flip.
f.
Sokker/sokletter, sorte.
Forsvarets modeller kan anvendes.
Kvindeligt  

 personel anvender beige strømper til nederdel.
g.
Sko, sorte.
Der anvendes sorte snøresko med overlæder uden mønster.
 For kvindeligt personel er sko af mokkasin-typen med ca. 3 cm høj hæl  

 tilladt.
h.
Vinterhue, sort.
Vinterhuen forsynes med reglementeret kasketemblem.
i.
Halstørklæde, mørkeblåt, (søværnets model) kan anvendes.
j.
Sweater.
Der kan anvendes sweater, mørkeblå (søværnets model).
k.
Støvler.
Der kan, når det er hensigtsmæssigt, anvendes sorte støvler.  

 Bukseben bæres uden på støvleskaftet.
 5.4. Afmærkning med fagkendemærker.
a.
Afmærkning af uniformsjakke.
 Fagkendemærker bæres på uniformsjakke og anbringes på begge kraveopslag.  

 Efternævnte personel bærer følgende fagkendemærker i gult metal:
(1) Vagtmestre ved søværnet.
Søværnsmærket på baggrund af vandretliggende  

 »Hånd med øje«.
(2) Vagtbetjente, portnere samt øvrige vagtmestre.
Nøgle med sværd over  

 kors.
(3) Kvarter-, kaserne-, materielmestre, og materielforvaltere, samt  

  personel der anvendes i funktioner som stationsmestre,  kaserneforvaltere og  

 kaserneassistenter.
To nøgler over kors.
(4) Overradiotelegrafister, radiotelegrafister.
Anker og zig-zag lyn over  

 kors.
 (5) Overkontorbetjente, kontorbetjente, færgebådsførere og brandmænd.  

 Kongekrone.
b.
Afmærkning af skjorte.
På skjortens venstre lomme anbringes påsyet  

 eller i løsthængende strop et eksemplar af pågældende gruppes fagkendemærke.
c. Øvrig afmærkning.
Vagtmestre, vagtbetjente samt portnere, der udfører  

 adgangskontrol kan anvende fagkendemærker på sweaters, skulderstropper og på  

 frakkerevers.
Herudover anvendes ikke fagkendemærker.
 6. Udlån af uniformsgenstande m.v.
 6.1. Udlånets omfang.
 6.2. Iværksættelse af udlån.
 Første udlån af normerede uniformsgenstande iværksættes til tjenestemænd  

 ved den pågældendes ansættelse som tjenestemand med uniformspligt, forudsat,  

 at den pågældende ikke i forvejen har civiluniformen udleveret.
 Til øvrigt personel med uniformspligt iværksættes første udlån efter 3  

 måneders ansættelse, såfremt fastansættelse ikke forinden er bragt til ophør.
6.3. Ombytning Såfremt udlånte uniformsgenstande bortkommer eller nedslides/beskadiges i  

 en sådan grad, at de må anses for ubrugelige efter deres formål, foretages  

 ombytning heraf, idet de nedslidte/beskadigede udlånte genstande afleveres  

 samtidig med, at nyudlån finder sted.
 Efter første udlån kan der i hver efterfølgende periode på 2 år dog højest  

 ske ombytning af 2 skjorter, lysegrå og 1 slips sort pr. person, idet  

 eventuelt forbrug af disse genstande herudover skal erhverves for brugerens  

 egen regning jfr. pkt.4.2.
Efter første udlån kan der i hver efterfølgende periode på 3 år endvidere  

 højest ske ombytning af en frakke eller termovindjakke.
Efter brugerens ønske  

 kan der ske ombytning/udlån af frakke med termovindjakke eller omvendt.  

 Ombytning af foer til frakke sker særskilt.
Ved behov herfor kan ud over den øvrige norm midlertidigt udlånes en  

 graviditetsspencer.
Eventuelle erstatningsspørgsmål i forbindelse med  

 bortkomst eller beskadigelse af udlånte uniformseffekter afgøres efter  

 gældende regler.
Ombytning af udleverede genstande sker alene på baggrund af den enkeltes  

 besiddelse af ovennævnte norm for udleverede genstande.
Ved ombytning skal  

 den udleverende myndighed i øvrigt tage hensyn til, at genstandene skal være  

 slidte, de forhold hvorunder tjenesten foregår, samt til, at uniformen skal  

 være i god og sømmelig stand.
 6.4. Rekvisition m.v.
Rekvisition af uniformseffekter til udlån - bortset fra skjorter og slips  

 - indsendes til statens konfektion af den forvaltende myndighed, hvorunder  

 den pågældende er ansat, for personel tjenstgørende i søværnet dog af  

 søværnets beklædningsudsalg.
Skjorter og slips rekvireres ved hærens  

 materielkommando.
 6.5. Forhold ved afsked m.v.
 Ved afsked fra forsvarets tjeneste eller ved overgang til en anden  

 stilling, hvortil der ikke er knyttet uniformspligt, afleveres udlånte  

 uniformseffekter til den forvaltende myndighed.
 6.6. Erhvervelse af effekter for egen regning.
Personel, der er pålagt uniformspligt til civiluniform har adgang til at købe de i pkt. 4.2 og 4.3 reglementerede uniformseffekter mod kontant betaling fra forsvarets depoter og/eller søværnets beklædningsudsalg.
Vinterhue, sort, kan ikke anskaffes ved forsvarets myndigheder.
 7. Ikrafttræden og overgangsbestemmelser. 7.1. Overgangsbestemmelser for  

 personel, der overgår fra  selvbeklæderstatus til iklædt status.
 Det forudsættes, at personel, der har været selvbeklædere ved ikrafttræden  

 af nærværende bestemmelser er i besiddelse af det antal genstande, der  

 udlånes til iklædt personel.
 Ombytning af disse genstande finder sted efter tilsvarende regler som for  

 udlånte uniformseffekter.
7.2. Overgangsbestemmelser for udlån af civiluniform af ny model m.v. a.  

 Generelt Anvendelse af uniformer af den hidtidige type vil fortsat være tilladt til  

 udgangen af 1989.
b.
Ombytning af den hidtidige type med uniform af ny model.
I 1984 kan højest ske ombytning af 1 jakke og 1 par benklæder af den  

 hidtidige type med tilsvarende af ny model.
Herefter kan tidligst i 1985 ske  

 ombytning af endnu 1 par benklæder af den hidtidige type med 1 par af ny  

 model og tidligst i 1986 ske ombytning af endnu en jakke af den hidtidige  

 type med 1 jakke af ny model.
Også første ombytning sker efter de i pkt.6.3  

 anførte regler.
c.
Ombytning af frakke med termovindjakke eller frakke.
Ombytning kan første gang for personel, der i henhold til nærværende  

 bestemmelser overgår fra selvbeklæderstatus til iklædt status, tidligst finde  

 sted 3 år efter, at der sidst er ydet uniformstilskud til køb af frakke.
For  

 øvrigt personel kan ombytning tidligst finde sted 3 år efter at der sidst er  

 udleveret frakke til de pågældende.
 7.3. Ikrafttrædelsesdato m.m.
 Nærværende bestemmelse er gældende fra 1.oktober 1984.
 Følgende bestemmelser sættes ud af kraft den 1.oktober 1984.
 - Kundgørelse for Forsvaret B.2-1963.
 - Kundgørelse for Forsvaret B.8-1965, pkt.1.
 FMN 6. kt.628.282-0.
 Hans Engell.
