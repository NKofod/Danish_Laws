 Bekendtgørelse om ændring af bekendtgørelse om beskyttelse mod risici ved udsættelse for kunstig optisk stråling på offshoreanlæg m.v.
§ 1 I bekendtgørelse nr. 392 af 19. april 2010 om beskyttelse mod risici ved udsættelse for kunstig optisk stråling på offshoreanlæg m.v. foretages følgende ændringer:
 1. Indledningen affattes således:
»I medfør af §§ 4 a, 17, 37, 43 og 43 a, §§ 52 og 55, § 72, stk. 1, og § 73 i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov), som ændret ved lov nr. 107 af 7. februar 2007, lov nr. 1400 af 27. december 2008, lov nr. 287 af 15. april 2009 og lov nr. 467 af 18. maj 2011, fastsættes efter bemyndigelse i henhold til § 61, stk. 3:« 2. § 1, stk. 3, affattes således:
»Stk. 3. §§ 2-14 og 16 finder endvidere anvendelse på de aktiviteter med tilhørende arbejdspladser, indkvarteringsfaciliteter, udstyr m.v., der udføres fra skibe og indretninger omfattet af offshoresikkerhedslovens § 3, stk. 5 (specialfartøjer m.v.), og som ikke er omfattet af definitionen i offshoresikkerhedslovens § 2, stk. 1, i det omfang aktiviteterne er direkte eller indirekte knyttet til efterforskning og produktion af kulbrinter, jf. § 3 i bekendtgørelse om udvidelse af anvendelsesområdet for offshoresikkerhedsloven.« 3. I § 1 indsættes som stk. 4:
»Stk. 4. Bekendtgørelsen finder endvidere anvendelse på de aktiviteter på offshoreanlæg, som ikke er nævnt i § 2, stk. 1, i offshoresikkerhedsloven, og som er omfattet af undergrundsloven og har sikkerheds- og sundhedsmæssig betydning, jf. § 4 i bekendtgørelse om udvidelse af anvendelsesområdet for offshoresikkerhedsloven.« § 2 Bekendtgørelsen træder i kraft den 1. juni 2011.
