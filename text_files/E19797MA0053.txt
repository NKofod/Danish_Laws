 Der var rejst spørgsmål om, hvorvidt dyrskuer efter ændringen af  

 merværdiafgiftsloven pr 1. oktober 1978 kunne anses for omfattet af  

 undtagelsesbestemmelsen i lovens § 2, stk 3, punkt d (kulturel aktivitet).
 Omend nævnet kunne tiltræde, at dyrskuerne må betragtes som kulturelle  

 formidlere af kontakten mellem land og by, fandt nævnet imidlertid, at  

 dyrskuerne gennem deres i øvrigt stærkt kommercielle indhold  

 (maskinudstillinger mv) i så høj grad har præg af egentlige varemesser o lign  

 udstillinger, at de ligesom disse udstillinger må anses som afgiftspligtige i  

 deres helhed.
 Nævnet traf derfor afgørelse om, at dyrskuer omfattes af afgiftspligten.  

 Der skal således svares afgift af entréindtægterne.
 Der henvises til Mn.207, punkt 2.
