 En advokat, hvis fulde skattepligt her til landet ophørte ved udrejse  

 til England i januar måned 1983 var - uomtvistet - begrænset skattepligtig af  

 det ved afståelse af advokatvirksomhed betingede vederlag på 10% af  

 nettooverskuddet i 5 år, medens det vederlag, der bestod af 50% af de  

 fremtidige salærdebiteringer af de pr. 31.
 december 1982 igangværende sager, ikke blev anset for begrænset  

 skattepligtigt, idet der ikke var hjemmel hertil i kildeskattelovens § 2 for  

 1983 og 1984.
 Advokat A, der nu var bosat i England, klagede over, at han for perioden  

 fra den 20. januar til den 31. december 1983, og for indkomståret 1984 var  

 anset for begrænset skattepligtig af modtagne salærandele på henholdsvis  

 382.391 kr. og 54.832 kr.
 Det var oplyst, at klageren og hans hustru var emigreret til England den  

 20. januar 1983, og at klagerens fulde skattepligt her til landet var ophørt  

 fra denne dato.
Klageren havde pr. 2. januar 1983 overdraget den resterende halvpart i sin  

 advokatvirksomhed til en kompagnon, der i 1981 var indtrådt i virksomheden.  

 Ifølge overdragelsesoverenskomstens § 10, stk. 4, havde klageren ret til 50%  

 af de fremtidige salærdebiteringer vedrørende de pr. 31. december 1982  

 igangværende sager, når salær indgik.
Endvidere havde klageren ret til 10% af  

 virksomhedens nettooverskud i 5 år fra den 1. januar 1983.
 Det var uomtvistet, at klageren var begrænset skattepligtig af sidstnævnte  

 nettooverskud.
Ved de påklagede ansættelser havde skatterådet med henvisning til  

 kildeskattelovens § 2, litra d, anset, at også 50%»s salærandelene var  

 omfattet af klagerens begrænsede skattepligt.
Skatterådet havde henvist til  

 lovbestemmelsens 3. led, hvor anføres . . . eller på anden måde er berettiget  

 til overskuddet af en sådan virksomhed (der har fast driftssted i Danmark).
Klagerens advokat anførte, at han ikke kunne tiltræde skatterådets  

 opfattelse, som efter hans formening stred direkte mod ordlyden af  

 kildeskattelovens § 2, litra d.
Advokaten anførte endvidere, at det klart  

 fremgik af forarbejderne til loven, at beskatningshjemlen i kildeskattelovens  

 § 2, litra d, 3. led, kun var en hjemmel til at beskatte et overskud og ikke  

 til at beskatte en omsætningsandel.
Advokaten anførte endelig, at den  

 omhandlede salærindtægt ikke var omfattet af nogen af lovbestemmelsens 3 led,  

 idet klageren ved virksomhedsoverdragelsen i 1983 definitivt havde opgivet  

 alle sine ejerbeføjelser til advokatvirksomheden, og idet de omhandlede  

 salærer ikke repræsenterede en overskudsandel, men et bruttobeløb.
Med  

 henvisning hertil nedlagde advokaten påstand om, at de omhandlede 50%»s  

 salærandele ikke var skattepligtige efter kildeskattelovens § 2.
 Efter de ved sagens behandling tilvejebragte oplysninger fandt  

 Landsskatteretten, at der ikke i kildeskattelovens § 2 for 1983 og 1984  

 fandtes hjemmel til beskatning af de heromhandlede 50%»s salærandele,  

 idet disse ikke repræsenterede nettooverskud, men bruttobeløb.
 LV 1986, A 2.4.
