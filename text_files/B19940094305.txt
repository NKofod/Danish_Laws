 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som elektriker inden  

 for et af følgende specialer:
 Stk. 2.  Eleven vælger speciale ved at indgå  

 uddannelsesaftale med en virksomhed, der er godkendt som praktikvirksomhed  

 inden for specialet.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er El-Fagets Lærlingeudvalg.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
 Stk. 2.  Eleven kan indlede uddannelsen i en  

 praktikvirksomhed eller med 2. skoleperiode.
 Stk. 3.  I 6. skoleperiode afholder skolen en eksamen,  

 der samtidig gælder som svendeprøve.
 § 5.  Personer, der er fyldt 25 år, kan indgå  

 uddannelsesaftale med afkortning af uddannelsestiden med den tid, som fremgår  

 af bilag 1. Det faglige udvalg træffer afgørelse efter indhentning af  

 udtalelse fra skolen, jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden skønner, at eleven har de fornødne forudsætninger for at  

 gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 § 6.  Skoleundervisningen varer 55 uger.  

 Skoleundervisning og praktikuddannelse veksler som vist i figuren og som  

 anført nedenfor:
 Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleuddannelse og  

 praktikuddannelse.
Fritagelse for dele af uddannelsen § 7.  Eleven, der har gennemført 2. skoleperiode i  

 nedennævnte uddannelser, er fritaget for 2. skoleperiode i uddannelsen til  

 elektriker:
 Stk. 2.  Eleven kan af skolen fritages for dele af  

 undervisningen på baggrund af anden uddannelse, jf. bilag 1.
 Stk. 3.  Eleven kan i øvrigt fritages for dele af  

 uddannelsen efter hovedbekendtgørelsen.
Uddannelsens mål og indhold § 8.  Den uddannede elektriker skal selvstændigt, og i  

 overensstemmelse med gældende bestemmelser og el-tekniske forskrifter  

 iøvrigt, kunne installere, fejlfinde, reparere og vedligeholde elektriske  

 anlæg inden for sit speciale.
Skoleundervisningen § 9.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven de fornødne generelle og  

 specielle kvalifikationer, herunder give eleven forudsætninger, bl.a. under  

 hensyn til arbejdsmiljøbestemmelser, for at varetage de arbejdsområder,  

 uddannelsen tager sigte på.
Undervisningen skal samtidig give forudsætninger  

 for, at den uddannede ved efter- og videreuddannelse kan udbygge sine  

 kvalifikationer.
Undervisningen skal endvidere bidrage til elevens personlige  

 udvikling og forståelse af samfundet og dets udvikling.
Stk. 2.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og fordelingen af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 § 10.  Undervisningen omfatter grundfag med følgende  

 fordeling på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold for de enkelte grundfag følger reglerne om grundfag.
 § 11.  Undervisningen omfatter områdefag med følgende  

 fordeling på skoleperioder og vejledende uddannelsestid i uger:
 Stk. 2.  Målet i faget el-teknik er, at eleven  

 opnår kendskab til el-tekniske grundbegreber og kan foretage beregninger på  

 AC- og DC-kredsløb, opnår kendskab til elektromekaniske og elektroniske  

 komponenters virkemåde og anvendelsesmuligheder samt til belysningsanlæg.  

 Eleven skal kunne foretage afprøvning, justering, fejlfinding og reparation  

 på analoge og digitale kredsløb.
Stk. 3.  Målet i faget el-maskiner er, at eleven  

 opnår kendskab til el-maskiners principper, opbygning, virkemåde og  

 anvendelsesområder, især med henblik på motorer og transformere, og kan  

 tilslutte vekselstrømsmotorer med igangsætnings- og reguleringsudstyr.
Eleven  

 skal kunne udføre fejlfinding og vedligeholdelse på el-maskiner.
 Stk. 4.  Målet i faget måleteknik er, at eleven  

 kan vælge og anvende måleinstrumenter til forskriftsmæssig afprøvning af  

 brugsgenstande og installationer og anvende egnede instrumenter i forbindelse  

 med afprøvning, justering og fejlsøgning.
 Stk. 5.  Målet i faget love og regler er, at  

 eleven opnår kendskab til gældende love, regler, normer og anvisninger inden  

 for el-området, således at eleven kan overholde disse i forbindelse med  

 installationsarbejde.
Stk. 6.  Målet i faget installationer er, at  

 eleven opnår kendskab til installationsformer og principper inden for stærk-  

 og svagsstrømsområderne og til den dokumentation, der anvendes i forbindelse  

 med udførelsen af el-installationer.
Endvidere skal eleven kunne udarbejde og  

 vedligeholde el-teknisk dokumentation.
Eleven skal opnå kendskab til  

 dimensionering af stik-, hoved- og gruppeledning, kunne udføre lys-, varme-  

 og motorinstallation efter tegninger og beskrivelser, vælge rigtigt materiel  

 og anvende dette i forhold til anvisninger og gældende normer og foretage  

 fejlfinding og reparation på disse installationer.
Stk. 7.  Målet i faget styring og regulering er,  

 at eleven opnår kendskab til princip, virkemåde og anvendelsesområde for  

 styre- og føleorganer og til styrings- og reguleringsprincipper.
Eleven skal  

 derudover opnå kendskab til dokumentation for opbygning af automatiske anlæg  

 og kunne udarbejde og vedligeholde el-teknisk dokumentation.
Eleven skal  

 kunne udføre automatiske anlæg med elektromekanisk, pneumatisk, elektronisk  

 og programmerbart udstyr efter tegninger og beskrivelser, vælge rigtigt  

 materiel hertil og foretage fejlfinding, reparation og vedligeholdelse på  

 disse anlæg.
 § 12.  Undervisningen i specialet  

installationsteknik omfatter specialefag i 6. skoleperiode med en  

 vejledende uddannelsestid på 7,6 uger, jf. stk. 2-4.
Stk. 2.  I lys- og varmestyringer skal eleven  

 opnå kendskab til installationsformer inden for stærk- og svagstrømsområderne  

 og kunne udføre installationer ud fra tegninger og beskrivelser.
Eleven skal  

 kunne vælge rigtigt materiel og anvende dette i henhold til gældende regler  

 og normer.
Eleven skal kunne foretage måling og afprøvning af  

 installationerne og kunne fejlfinde og reparere lys- og varmestyringer.
Stk. 3.  I automatiske anlæg skal eleven opnå  

 kendskab til forskellige styre- og reguleringsanlæg.
Eleven skal opnå  

 kendskab til udarbejdelse og vedligeholdelse af el-teknisk dokumentation.  

 Eleven skal kunne udføre fejlfinding, fejlretning og vedligeholdelse af  

 større automatiske anlæg ud fra tegninger og beskrivelser.
 Stk. 4.  I projektering og dimensionering skal  

 eleven opnå kendskab til projektering af stærk- og svagstrømsinstallationer  

 og til dimensionering af stik-, hoved-, gruppe- og lavvoltsledninger i  

 henhold til el-tekniske retsforskrifter.
 § 13.  Undervisningen i specialet  

industriteknik omfatter specialefag i 6. skoleperiode med en  

 vejledende uddannelsestid på 7,6 uger, jf. stk. 2-3.
Stk. 2.  I regulering skal eleven opnå kendskab  

 til forskellige regulerbare processer, regulatorer og reguleringsformer og  

 kunne foretage behandling af analoge signaler.
Eleven skal kunne foretage  

 tilslutning og kalibrering af analoge og digitale transmittere og konvertere,  

 foretage tilslutning og optimering af elektroniske regulatorer og fejlfinde  

 og vedligeholde procesanlæg.
Stk. 3.  I maskinanlæg skal eleven opnå kendskab  

 til hydrauliske anlæg, CNC-maskiner, håndteringsmaskiner og robotter.
Eleven  

 skal kunne udføre fejlfinding, fejlretning og vedligeholdelse på maskinanlæg  

 ud fra tegninger og beskrivelser af disse anlæg.
 § 14.  Undervisningen i specialet  

kommunikationsteknik omfatter specialefag i 6. skoleperiode med en  

 vejledende uddannelsestid på 7,6 uger, jf. stk. 2-5.
Stk. 2.  I teleanlæg skal eleven opnå kendskab til  

 telenet, herunder det offentlige telenet, teleinstallationer, apparater,  

 terminaler og projektering af teleanlæg.
Eleven skal kunne vælge rigtigt  

 materiel og anvende dette i henhold til gældende regler og normer.
Eleven  

 skal kunne foretage måling og afprøvning på teleanlæg og foretage fejlfinding  

 og fejlretning.
Stk. 3.  I antenneanlæg skal eleven opnå kendskab til  

 antenneteknik, F-anlæg, love og regler, satellitteknik og TV-teknik.
Eleven  

 skal kunne vælge rigtigt materiel og anvende dette i henhold til gældende  

 regler og normer og kunne foretage afprøvning og måling på  

 antenneinstallationer.
Stk. 4.  I dataanlæg skal eleven opnå kendskab til  

 installation af hard- og software og konfiguration af dataanlæg og opnå  

 kendskab til datakommunikation, programmering, operativsystemer og  

 dokumentation.
Eleven skal kunne vælge rigtigt materiel og anvende dette i  

 henhold til gældende regler og normer og kunne foretage måling og afprøvning  

 på datainstallationer.
Stk. 5.  I overvågningsanlæg skal eleven opnå kendskab  

 til indbrudsalarm, brandalarm og andre sikringsanlæg.
Eleven skal kunne vælge  

 rigtigt materiel og anvende dette i henhold til gældende regler og normer og  

 kunne foretage måling og afprøvning på overvågningsanlæg.
 § 15.  Undervisningen i 2. skoleperiode har følgende  

 delmål:
 § 16.  Undervisningen i 3. skoleperiode har følgende  

 delmål:
 § 17.  Undervisningen i 4. skoleperiode har følgende  

 delmål:
 § 18.  Undervisningen i 5. skoleperiode har følgende  

 delmål:
 § 19.  Undervisningen i 6. skoleperiode har følgende  

 delmål for elever med speciale i installationsteknik:
 § 20.  Undervisningen i 6. skoleperiode har følgende  

 delmål for elever med speciale i industriteknik:
 § 21.  Undervisningen i 6. skoleperiode har følgende  

 delmål for elever med speciale i kommunikationsteknik:
§ 22.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 8,8 uger til valgfag med følgende  

 fordeling på skoleperioder og vejlendende uddannelsestid i uger:
 § 23.  Skolen fastsætter i overensstemmelse med § 15 i  

 hovedbekendtgørelsen det nærmere indhold af skoleundervisningen.
Praktikuddannelsen § 24.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan nå uddannelsens mål, jf. § 8.
 § 25.  Praktikuddannelsen skal give eleven praktisk  

 oplæring i almindeligt forekommende el-arbejde i forbindelse med bolig-,  

 kontor-, institutions- og industriinstallationer, herunder arbejde med lys-,  

 varme- og motorstyringer, svagstrømsinstallationer og arbejde med automatiske  

 anlæg.
 Stk. 2.  Uddannelsen i virksomheden skal søges  

 tilrettelagt således, at eleven beskæftiges med og opnår praktiske  

 færdigheder og rutine i de arbejdsdiscipliner, der er gennemgået i de  

 forudgående skoleperioder, jf. § 26.
 Stk. 3.  Fra elever, der gennemfører uddannelsen efter §  

 5 eller som har opnået fritagelse for dele af praktikuddannelsen, kan  

 praktikuddannelsens fordeling på praktikperioder fraviges i fornødent omfang  

 under respekt for de anførte mål.
 § 26.  Efter 2. skoleperiode bør eleven beskæftiges  

 inden for følgende arbejdsopgaver:
 Stk. 2.  Efter 3. skoleperiode bør eleven beskæftiges  

 inden for følgende arbejdsopgaver:
 Stk. 3.  Efter 4. skoleperiode bør eleven beskæftiges  

 inden for følgende arbejdsopgaver:
 Stk. 4.  Efter 5. skoleperiode bør eleven beskæftiges  

 inden for følgende arbejdsopgaver:
 Stk. 5.  Elever med speciale inden for  

installationsteknik bør inden for det sidste uddannelsesår beskæftiges  

 inden for følgende arbejdsopgaver:
 Stk. 6.  Elever med speciale inden for  

industriteknik bør inden for det sidste uddannelsesår beskæftiges  

 inden for følgende arbejdsopgaver:
 Stk. 7.  Elever med speciale inden for  

kommunikationsteknik bør inden for det sidste uddannelsesår  

 beskæftiges inden for følgende arbejdsopgaver:
 § 27.  Det lokale uddannelsesudvalg kan fastsætte  

 nærmere vejledende retningslinjer om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 28.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbeviser m.v.
Uddannelsesbevis § 29.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 1, stk. 1.
 Stk. 2.  Uddannelsesbeviset udstedes, når skolebevis er  

 udstedt, jf. § 30, og afsluttende praktikerklæring er udstedt, jf. § 28, stk.  

 2, og når den eksamen (svendeprøve), som er beskrevet i §§ 35-37, er bestået.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 og specialets betegnelse, jf. § 1, stk. 1, samt oplysning om den opnåede  

 karakter fastsat i henhold til § 37, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 30.  Når samtlige skoleperioder i uddannelsen med  

 det valgte speciale er gennemført og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2 og 4, udsteder skolen en skolevejledning, jf. §  

 32, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
Skolens bedømmelse § 31.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven, således at der er mulighed for at rette konstateret  

 manglende viden eller færdigheder inden næste skoleperiode samt at give  

 grundlag for udstedelse af skolevejledning og at evaluere undervisningens  

 indhold og metode.
I sidste skoleperiode skal bedømmelsen tillige bidrage til  

 grundlaget for udstedelsen af skolebevis, jf. § 30, stk. 2, nr. 1 og stk. 4.
Stk. 3.  I 2.-5. skoleperiode udfører eleven i hver  

 periode en praktisk opgave med dokumentation over opgavens elektriske  

 grundbegreber, dimensionering og lovmæssige krav.
Opgaven stilles af skolen  

 inden for skoleperiodens områdefag.
En repræsentant for det faglige udvalg  

 gennemgår den udførte opgave sammen med læreren og eleven, inden læreren  

 foretager den endelige bedømmelse, der som led i den løbende bedømmelse  

 indgår i grundlaget for udstedelse af skolevejledning, jf. § 32, stk. 2.
Stk. 4.  Skolen orienterer det faglige udvalg om de  

 enkelte skoleperioder, ved fremsendelse af klasselister ved skoleperiodens  

 start.
Det faglige udvalg og skolen aftaler tidspunkt for bedømmelsen.
Skolevejledning § 32.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 30, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse udstedes skolevejledning kun til eleven.
Karakterskala § 33.  Ved karaktergivning i grundfag, områdefag og  

 specialefag anvendes 13-skalaen, jf. § 17 i eksamensbekendtgørelsen.
 Stk. 2.  Resultatet af den afsluttende eksamen  

 (svendeprøven) angives dog ved en af de følgende betegnelser uden tal, jf. §  

 37, stk. 4:
Afsluttende bedømmelse § 34.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 35-37.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode en samlet standpunktskarakter i  

 forhold til målene for undervisningen i disse fag, jf. §§ 11, 12. 13 og 14.  

 Karakteren gives på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 35.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig  

 prøve og en praktisk opgave, jf. § 36.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunkt for bedømmelse af prøven aftales mellem skolen og det  

 faglige udvalg.
Stk. 5.  Elevernes løsning af opgaverne bedømmes efter  

 reglerne i § 36 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 36.  Den skriftlige prøve består af opgaver inden  

 for område- og specialefag.
Skriftligt opslagsmateriale, herunder elevens  

 egne notater og regnemaskiner må anvendes under løsningen af opgaven.  

 Spørgsmålene skal besvares skriftligt inden for 60 minutter.
Stk. 2.  Den praktiske opgave inden for område- og  

 specialefag består af en opgave, udført i forbindelse med  

 skoleundervisningen, og en mundtlig overhøring med udgangspunkt i opgavens  

 elektrotekniske indhold.
Den praktiske opgaves varighed udgør maks. 120  

 klokketimer, og den mundtlige overhøring varer max. 30 minutter.
Stk. 3.  Læreren skal være til stede under udførelsen af  

 den praktiske prøve.
Censorerne skal være til stede den sidste dag af prøven.
 § 37.  Ved bedømmelsen af opgavebesvarelserne ved den  

 skriftlige prøve, jf. § 36, stk. 1, giver læreren og de to censorer hver en  

 karakter, under anvendelse af talværdierne i karakterskalaen i § 33, stk. 1.  

 Karakteren ved prøven fremkommer som et gennemsnit af de tre afgivne  

 karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 36, stk. 2, giver læreren og de to censorer hver en  

 karakter under anvendelse af talværdierne i karakterskalaen i § 33, stk. 1.  

 Karakteren ved prøven fremkommer som et gennemsnit af de tre afgivne  

 karakterer.
 Stk. 3.  For at bestå den afsluttende eksamen  

 (svendeprøven) kræves, at gennemsnitskarakteren af den skriftlige prøve og  

 den praktiske prøve er mindst 6.
 Stk. 4.  Resultatet af den afsluttende eksamen  

 (svendeprøven) udtrykkes ved en af de betegnelser uden tal, som er angivet i  

 § 33, stk. 2.
 Stk. 5.  Ved de beregninger, som er forudsat i stk. 1, 2  

 og 3, foretages ikke afrunding.
Stk. 6.  De beregninger, som er forudsat i stk. 1, 2 og  

 3, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 38.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 39.  Bekendtgørelsen træder i kraft den 1. december  

 1994 og har virkning fra den 1. august 1994.
 Stk. 2.  Bekendtgørelse nr. 846 af 12. oktober 1992 om  

 uddannelsen til elektriker ophæves.
 § 40.  Elever, der har gennemført en  

 efg-basisuddannelse inden for bygge- og anlægsområdets eller jern- og  

 metalområdets elektrolinie, er fritaget for 2. skoleperiode.
