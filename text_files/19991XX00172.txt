Skriftlig fremsættelse (8. december 1999) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af lov om integration  

 af udlændinge i Danmark (integrationsloven). (Ændring af reglerne  

 om introduktionsydelse, hjælp i særlige tilfælde m.v.).
(Lovforslag nr.
L 148).
Integrationsloven indeholder regler om, at nyankomne  

 udlændinge, der ikke kan forsørge sig selv, modtager en  

 særlig introduktionsydelse, der er lavere end de ydelser, der ydes i  

 kontanthjælp efter lov om aktiv socialpolitik.
Loven indeholder  

 endvidere regler om, at udlændingene kan supplere ydelsen med  

 løn fra deltidsarbejde.
Loven har været i kraft siden den 1. januar 1999. I  

 forbindelse med lovens ikrafttræden iværksatte regeringen en  

 evaluering af loven.
Som en del af denne evaluering er der foretaget en  

 spørgeskemaundersøgelse, hvori 34 af landets kommuner har  

 deltaget.
De foreløbige resultater af undersøgelsen har vist,  

 at kun få af udlændingene er kommet i arbejde, og at  

 udlændingene i vidt omfang har modtaget hjælp efter reglerne om  

 hjælp i særlige tilfælde.
På denne baggrund  

 foreslås det, at blandt andet reglerne om introduktionsydelsens  

 størrelse afpasses reglerne i lov om aktiv socialpolitik.
Der stilles ligeledes forslag om, at ældre  

 udlændinge skal modtage en særlig ydelse i stedet for  

 introduktionsydelse og dermed ikke skal tilbydes aktivering.
Flygtninge, der  

 er fyldt 65 år, skal kunne modtage folkepension.
 Endelig stilles der forslag om en række  

 præciseringer og tekniske justeringer.
