 Under henvisning til den tidligere meddelte afgiftsfritagelse for  

 formidlingsvirksomhed vedrørende lægevagtordninger (afgørelse nr. 643) var  

 der rejst spørgsmål om fritagelse for andre tilsvarende vagt- og  

 overvågningsaftaler, omfattende f.eks. dyrlægebesøg, jordemoderhjælp og  

 indsats fra offentlige værker uden for normal arbejdstid.
 Endvidere var der tale om folke- og invalidepensionisters telefonkæder  

 samt alarminstallationer i privathjem og overvågning af alarminstallationer  

 vedrørende ildebrand, indbrud, temperaturfald eller anden form for  

 driftsforstyrrelse.
 Der erlægges et årligt vederlag for selve overvågningen, herunder  

 modtagelsen og videregivelsen af meldinger pr. telefon eller radio.
 Nævnet traf afgørelse om, at overvågningsaftalerne vedrørende folke- og  

 invalidepensionisterne omfattes af lovens undtagelsesbestemmelse i § 2, stk.  

 3, punkt b, medens de øvrige ydelser omfattes af afgiftspligten efter lovens  

 § 2, stk. 2.
 Ministeriet for skatter og afgifter har imidlertid i henhold til lovens §  

 4, stk. 2 (nu § 4, stk. 4), besluttet at fritage den af selskabet udøvede  

 formidlingsvirksomhed vedrørende jordemoderhjælp for afgift i det omfang,  

 jordemoderhjælp sædvanligvis indgår i de almindelige lægevagtordninger.
 Se også Dep.643 og Mn.786.
