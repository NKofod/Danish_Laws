Tillægsbetænkning afgivet af Det Politisk-Økonomiske Udvalg  

 den 15. juni 2005 Tillægsbetænkning over Forslag  

 til lov om de færøske myndigheders overtagelse af sager og  

  

 sagsområder [af  

 statsministeren (Anders Fogh Rasmussen)] 1. Udvalgsarbejdet Lovforslaget blev fremsat den 11. maj 2005 og var til 1.  

 behandling den 18. maj 2005. Lovforslaget blev efter 1. behandling henvist  

 til  

 behandling i Det Politisk-Økonomiske Udvalg.
Udvalget afgav betænkning den 9.  

 juni 2005. Lovforslaget var til 2. behandling den 14. juni 2005, hvorefter  

 det  

 blev henvist til fornyet behandling i Det Politisk-Økonomiske Udvalg.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 4 spørgsmål til statsministeren til skriftlig besvarelse, som denne  

 har  

 besvaret.
To af udvalgets spørgsmål og ministerens svar herpå er optrykt som  

 bilag 2 til tillægsbetænkningen.
2. Politiske bemærkninger Venstres, Socialdemokratiets, Dansk Folkepartis, Det  

 Konservative Folkepartis, Det Radikale Venstres, Socialistisk Folkepartis og  

 Enhedslistens medlemmer af udvalget konstaterer, at det af statsministerens  

 besvarelse af spørgsmål nr. 30 og 31 bl.a. fremgår, at visse rent  

 statsforfatningsretlige  

 spørgsmål om anvendelsen af sproget dansk kan give anledning til tvivl.
I den  

 forbindelse er V, S, DF, KF, RV, SF og EL enige i, at det  også selv om  

 en  

 fremtidig fortolkning af statsforfatningsbegrebets rækkevidde måtte føre til  

 et  

 andet resultat end det, regeringen har lagt til grund for lovforslaget   

 må  

 være en fælles interesse i alle dele af riget, at personer, som retter  

 henvendelse til offentlige myndigheder, modtager den fornødne bistand, hvad  

 enten  

 henvendelsen sker på færøsk eller dansk.
3. Indstillinger Et  

  

 flertal  

  

 i udvalget  

 (V, S, DF, KF, RV, SF og FF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) vil hverken stemme for eller imod lovforslaget ved 3.  

 behandling.
 Et  

  

 andet mindretal  

  

 i  

 udvalget (TF) indstiller lovforslaget til  

  

 forkastelse  

  

 ved 3. behandling.
 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Troels Christensen (V)   

 Pia Larsen (V)   

 Leif Mikkelsen (V)   

 Troels Lund Poulsen (V)   

 Jens Rohde (V)   

 Kim Christiansen (DF)  

  

  nfmd.  

  

 Mikkel Dencker (DF)   

 Pia Christmas‑Møller (KF)   

 Anfinn Kallsberg (FF)   

 Helle Thorning‑Schmidt (S)   

 Frank Jensen (S)   

 Pia Gjellerup (S)   

 Kirsten Brosbøl (S)   

 Margrethe Vestager (RV)   

 Ole Sohn (SF)   

 Frank Aaen (EL)  

  

  fmd.  

  

 Høgni Hoydal (TF) Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 169 efter  

 afgivelse af betænkning Bilagsnr.
Titel 7 Betænkning afgivet  

 9/6-05 8 1. udkast til  

 tillægsbetænkning Oversigt over spørgsmål og svar vedrørende L 169 efter  

 afgivelse af betænkning Spm.nr.
Titel 29 Spm. om at oversende sit talepapir fra samrådet 14/6-05,  

 til statsministeren, og ministerens svar herpå 30 Spm. om den opfattelse, at anvendelsen af det danske  

 sprog skulle være omfattet af statsforfatningen, til statsministeren, og  

 ministerens svar herpå 31 Spm. om en redegørelse for den forvaltningsretlige  

 opfattelse, at en borger i riget må kunne henvende sig på sit eget sprog til  

 myndighederne, til statsministeren, og ministerens svar herpå 32 Spm., om statsforfatningen forstås som omfattende en  

 beskyttelse af statsmagtens sprog internt i andre dele af riget, til  

 statsministeren, og ministerens svar herpå Bilag 2 To af udvalgets spørgsmål til statsministeren  

 og dennes svar herpå Spørgsmålene og statsministerens svar herpå er optrykt  

 efter ønske fra Vs, S, DFs, KFs, RVs, SFs  

 og ELs medlemmer af udvalget.
 Spørgsmål 30:
 Ministeren bedes redegøre for, på hvilket grundlag  

 Statsministeriet er nået til den opfattelse, der fremgår på s. 14 i  

 lovforslagets bemærkninger, om, at anvendelse af det danske sprog skulle være  

 omfattet af statsforfatningen og dermed være et område, der ikke kan  

 overdrages  

 til Færøernes myndigheder.
 Svar:
 Statsministeriet har til brug for besvarelsen indhentet følgende  

 udtalelse fra Justitsministeriet:
 »Formålet med det foreliggende forslag til lov om de færøske  

 myndigheders overtagelse af sager og sagsområder er at etablere et retligt  

 grundlag, der vil medføre, at de færøske myndigheder vil kunne overtage  

 samtlige sager og sagsområder, medmindre hensynet til rigsenheden eller  

 særlige  

 bestemmelser i grundloven udelukker en sådan overtagelse.
Det har derfor ved udarbejdelsen af lovforslaget været  

 nødvendigt for regeringen at overveje, hvilke forfatningsmæssige grænser der  

 gælder for lovgivningsmagtens adgang til uden en grundlovsændring at overføre  

 yderligere sagsområder til de færøske myndigheder.
Der henvises herom bl.a.  

 til  

 lovforslagets § 1, stk. 2, og lovforslagets bilag 1.
 Særligt med hensyn til visse sprogforhold har regeringen i  

 lovforslaget lagt den opfattelse til grund, at spørgsmålet om anvendelse af  

 sproget dansk ikke kan overlades til de færøske myndigheder, og at det bl.a.  

 følger af rigsenheden, at borgerne ikke i visse dele af riget kan afskæres  

 fra  

 at anvende sproget dansk i offentlige forhold, jf. bl.a. punkt 4.1 i  

 lovforslagets almindelige bemærkninger samt punkt 3.4.1. i lovforslagets  

 bilag  

 1.
Om grundlaget for denne opfattelse bemærkes det, at grundloven  

 ikke indeholder særlige bestemmelser om anvendelsen af sproget dansk i riget  

 eller adgangen til at overlade spørgsmål om anvendelse af dansk til  

 hjemmestyremyndighederne.
Der foreligger heller ikke retspraksis om disse  

 spørgsmål, som endvidere ikke ses omtalt i den forfatningsretlige litteratur.
 Da der således ikke foreligger nærmere retskilder, kan de  

 omhandlede spørgsmål naturligvis give anledning til tvivl.
Imidlertid er det regeringens opfattelse, at bl.a. en ordning,  

 der indebar, at borgerne blev afskåret fra inden for riget eller i dele af  

 riget at anvende dansk ved henvendelse til offentlige myndigheder, ville være  

 en så principiel og grundlæggende fravigelse af den bestående ordning, at  

 regeringen ikke har fundet grundlag for at antage, at en sådan nyordning  

 kunne  

 indføres ved lov uden grundlovsændring.« Jeg kan henholde mig til  

 Justitsministeriets udtalelse.
 Spørgsmål 31:
 Ministeren bedes redegøre for, om den almindelige  

 forvaltningsretlige opfattelse, at en borger i riget må kunne henvende sig på  

 sit eget sprog til myndighederne, herunder en dansker på Færøerne eller en  

 færing i Danmark, kan udtrykkes som et naturligt ønske hos begge parter om at  

 indgå en gensidigt forpligtende aftale om dette, men at dette ikke er det  

 samme  

 som, at det fremgår af grundloven.
 Svar:
 Statsministeriet har til brug for besvarelsen indhentet følgende  

 udtalelse fra Justitsministeriet:
 »Det må være en fælles interesse i alle dele af riget, at  

 personer, der retter henvendelse til offentlige myndigheder  uanset om  

 det  

 sker på færøsk, grønlandsk eller dansk (eller for udlændinges vedkommende  

 eventuelt på et andet sprog)  modtager den fornødne bistand fra  

 vedkommende  

 myndighed.
 Det antages at følge af forvaltningsmyndigheders  

 vejledningspligt og den almindelige forvaltningsretlige grundsætning om  

 forvaltningens undersøgelsespligt, at forvaltningsmyndigheder i almindelighed  

 må sikre sig, at de er i stand til at blive forstået og forstå personer, der  

 retter henvendelse til myndighederne om sager, som skal tages i behandling af  

 myndighederne.
Forvaltningsmyndigheder kan således være forpligtet til at  

 skaffe fornøden tolkebistand, når den, der retter henvendelse til  

 myndigheden,  

 ikke behersker det danske sprog tilstrækkeligt godt, jf.
John Vogter,  

 Forvaltningsloven med kommentarer (3. udg.1999), side 215.
Der henvises i øvrigt til besvarelsen af udvalgets spørgsmål 30.« Jeg kan henholde mig til  

 Justitsministeriets udtalelse og i øvrigt oplyse,  

 at det følger af hjemmestyrelovens  

 § 11, som ikke ændres med lovforslaget, at dansk lige så vel som færøsk kan  

 anvendes i offentlige forhold.
 Jeg kan  

 tilføje, at  

 regeringen  

 ikke ser noget til hinder for, at der kan indgås en politisk aftale mellem  

 regeringen og Færøernes landsstyre om anvendelse af sprogene dansk og færøsk  

 med henblik på udmøntning i lovgivning.
