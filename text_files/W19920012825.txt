Den pågældende havde vedtaget en bøde på 3.500 kr. for overtrædelse af  

 skattekontrollovens § 13, stk. 2, ved at have indgivet urigtige  

 selvangivelser for indkomstårene 1988-89. Den pågældende havde udeholdt  

 indtægter på ialt 13.855 kr.
Valgbarhedsnævnet fandt, at den pågældende var  

 valgbar.
 Skrivelse om, hvorvidt et byråds- og amtsrådsmedlem, der har vedtaget en  

 bøde for overtrædelse af skattekontrolloven, er valgbar.
 (Fra Valgbarhedsnævnet (j.nr. 456/1992) til et byråd og et amtsråd).
 I skrivelser af 2. og 6. april 1992 har henholdsvis byrådet og amtsrådet  

 indberettet, at byråds- og amtsrådsmedlem N.N. har vedtaget et af  

 Skatteministeriet, Told- og Skattestyrelsen, meddelt bødeforelæg på 3.500 kr.  

 for overtrædelse af skattekontrollovens § 13, stk. 2.
Det fremgår af sagen, at den pågældende for indkomstårene 1988 og 1989 har  

 indgivet urigtige selvangivelser ved at have selvangivet sin indkomst for  

 lavt med i alt 13.855 kr.
Pågældende har udeholdt indtægter fa sin virksomhed  

 på henholdsvis 11.246 kr. og 2.609 kr.
De herved unddragne skatter udgør  

 7.969 kr.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder offentlige hverv - ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
 Skrivelsen er optaget i Ministerialtidende.
