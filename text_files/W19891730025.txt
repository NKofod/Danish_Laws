 En bevillingshaver raderede i den til hyrevognen hørende trafikbog ,  

 og overtrådte derved § 14 i hyrekørselsbekendtgørelsen hvorfor bevillingen  

 tilbagekaldtes.
 Tilbagekaldelsen af bevillingen ansås for berettiget.
 I brev af 14. marts 1989 (j.nr. 40.113) har De indbragt den af  

 Storkøbenhavns Hyrevognsnævn trufne afgørelse af 10. marts 1989 om  

 tilbagekaldelse af Deres klient, Mian Khans bevilling til hyrekørsel i  

 henhold til § 8, stk. 1, i hyrekørselsloven.
Ministeriet har forelagt sagen for hyrevognsnævnet, der har oplyst, at  

 nævnets beslutning om tilbagekaldelse af bevillingen er sket på baggrund af  

 en politirapport fra Københanvs politi, hvori Deres klient har erkendt at  

 have indført oplysninger med fyldepen og efterfølgende foretaget en række  

 raderinger i den til hyrevognen hørende trafikbog i forbindelse med udførelse  

 af hyrekørsel.
Efter hyrevognsnævnets opfattelse er raderingerne en grov  

 overtrædelse af § 14 i hyrekørselsbekendtgørelsen.
 Ministeriet skal i denne anledning meddele følgende:
 Ifølge hyrekørselslovens § 8, stk. 1, kan en bevilling til hyrekørsel  

 tilbagekaldes af den, der har udstedt bevillingen, såfremt indehaveren har  

 gjort sig skyldig i grov eller ofte gentagen overtrædelse af vilkårene for  

 bevillingen, af bestemmelser i hyrekørselsloven eller af forskrifter udstedt  

 i medfør af denne.
Ifølge § 14 i hyrekørselsbekendtgørelsen skal der i enhver hyrevogn findes  

 en trafikbog.
Der må kun være en trafikbog i brug ad gangen, uanset om der er  

 flere førere af vognen.
Trafikbogen skal indeholde oplysninger om kørselsperiodens påbegyndelse og  

 afslutning, taksameterets udvisende på disse tidspunkter m.v., indført af  

 føreren umiddelbart i forbindelse med kørslen.
Trafikbogen skal føres  

 fortløbende og tydeligt med kuglepen og der må ikke foretages rettelser i  

 bogen.
 Det er ministeriets opfattelse, at Deres klient, efter det i sagen  

 oplyste, groft har overtrådt § 14 i hyrekørselsbekendtgørelsen ved at have  

 foretaget en række rettelser til den til hyrevognen hørende trafikbog.  

 Ministeriet stadfæster herefter hyrevognsnævnets afgørelse om tilbagekaldelse  

 af Mian Khans bevilling nr. 1-0564.
 Storkøbenhavns Hyrevognsnævn har modtaget kopi af nærværende brev.
