 Ved noteveksling af 31. juli 1995 er der i Nairobi indgået en overenskomst  

 mellem Danmark og Kenya, ifølge hvilken den danske regering inden for et  

 beløb på 180 millioner kroner yder støtte til et sundhedssektorprogram i  

 Kenya.
 Projektets formål er på langt sigt at forbedre sundhedstilstanden for den  

 kenyanske befolkning ved at støtte gennemførelsen af den kenyanske regerings  

 sundhedssektorreform, som tilsigter at gøre sundhedstjenesten mere effektiv  

 og målrettet imod den fattige befolknings behov.
 Projektet vil have en varighed af 3 år eller indtil 30. juni 1998.
