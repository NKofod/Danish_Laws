(Til samtlige ministerier mv.) 1. Finansministeriet og centralorganisationerne har den 3. juli  

 1997 indgået aftale om implementering af forælreorlovsdirektivet.
Aftalen er  

 optaget som bilag.
2. Rådets direktiv 96/34/EF af 3. juni 1996 om den rammeaftale  

 vedrørende forældreorlov, der er indgået af UNICE, CEEP og EFS (EFT nr.
L  

 145, side 4) vedlægges tillige som bilag til dette cirkulære.
3. Ad § 2 Der er enighed om, at en ansat under alle omstændigheder har ret til  

 forældreorlov i 3 fulde måneder, dvs. også i de tilfælde, hvor  

 børnepasningsorloven på 13 uger i henhold til lov om orlov måtte dække mindre  

 end 3 måneder.
4. Ad § 3 Bestemmelsen sikrer de ansatte ret til arbejdsfrihed uden løn som følge af  

 force majeure i de tilfælde, der er omfattet af rammeaftalens artikel 3.
 Bestemmelsen berører ikke anvendelsen af regler om fravær med løn, f.eks.  

 reglerne om barns 1. sygedag og om omsorgsdage.
 Betingelser for adgangen til og omfanget af arbejdsfrihed som følge af  

 force majeure kan fastlægges i samarbejdsudvalgene efter de almindelige  

 samarbejdsudvalgsregler.
 5. Cirkulæret har virkning fra 1. april 1997.
Finansministeriet, den 3. juli 1997 P.M.V.
 E.B.
Lisbet Aabye Bilag AFTALE OM IMPLEMENTERING AF FORÆLDREORLOVSDIREKTIVET Med henblik på implementering af Rådets direktiv 96/34/EF af 3. juni 1996  

 om den rammeaftale vedrørende forældreorlov, der er indgået af UNICE, CEEP og  

 EFS (EFT nr.
L 145, side 4) aftales følgende:
Anvendelsesområde § 1.  Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer, der er tilsluttet disse.
Forældreorlov § 2.  Parterne, der anser direktivets bestemmelser om  

 forældreorlov for implementeret gennem den gældende lovgivning, er enige om,  

 at hvis der vedtages ændringer i lov om orlov eller anden relevant  

 lovgivning, kan hver af parterne kræve forhandling om lovændringens  

 eventuelle aftalemæssige konsekvenser.
Arbejdsfrihed som følge af force majeure § 3.  En ansat har ret til arbejdsfrihed som følge af  

 force majeure, når tvingende familiemæssige årsager gør sig gældende i  

 tilfælde af sygdom eller ulykke, der gør den ansattes umiddelbare  

 tilstedeværelse påtrængende nødvendig.
 § 4.  Aftalen har virkning fra 1. april 1997.
