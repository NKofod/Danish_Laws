 Nærværende specifikationer repræsentere de minimumskrav, som modtagere for  

 enkeltsidebånds-radiotelefoni i mellem- og kortbølgebåndet må opfylde, for at  

 de af post- og telegrafvæsenet kan godkendes til brug ombord i danske skibe.
 Ved udarbejdelsen af disse specifikationer og målemetoder er der taget  

 vidtgående hensyn til det internationale arbejde, post- og telegrafvæsenet  

 sammen med andre landes administrationer deltager i for opnåelse af en  

 harmonisering af specifikationer for maritime enkeltsidebåndsanlæg.
 Det må forventes, at nærværende bestemmelser kan blive underkastet  

 ændringer som følge af de fortsatte bestræbelser på at opnå internationalt  

 ensartede målemetoder og specifikationer, eller som følge af eventuelle andre  

 forhold, f.eks. af teknisk eller operationel art, som kan nødvendiggøre  

 ændringer.
Nærværende bestemmelser er gældende indtil videre og vil med øjeblikkelig  

 virkning blive benyttet ved afprøvning af maritime enkeltsidebåndsanlæg.  

 Indholdsfortegnelse. sid e 1. Almindelige regler for anvendelse af  

 enkeltsidebånds-telefonimodtagere i den maritime tjeneste. 7 1.1. Frekvensområder.
 1.2. Bølgetyper og bærebølgeniveau.
 1.3. Sidebånd.
1.4. Bemærkning vedrørende vagtmodtager. 2. Almindelige krav til  

 opbygningen af udstyret. 8 3. Målebetingelser. 12 3.1. Normale målebetingelser.
 3.2. Specielle målebetingelser.
 3.3. Kunstantenne.
 3.4. Prøvesignaler.
3.5. Standard udgangseffekt. 4. Kanalantal, frekvensafstemning. 14 4.1. Frekvensområdet 1605 - 4000 kHz.
 4.2. Frekvensområdet 4 - 27,5 MHz.
 4.3. Frekvensfinafstemning.
4.4. Bemærkning. 5. Frekvensnøjagtighed. 17 5.1. Definition.
 5.2. Målemetode.
 5.3. Målebetingelser.
5.4. Krav. 6. Frekvensstabilitet. 19 6.1. Definitioner.
 6.2. Målemetode for korttidsstabilitet.
 6.3. Målebetingelser for korttidsstabilitet.
 6.4. Krav til korttidsstabilitet.
 6.5. Målemetode for langtidsstabilitet.
 6.6. Målebetingelser for langtidsstabilitet.
6.7. Krav til langtidsstabilitet. 7. Følsomhed. 21 7.1. Definition.
 7.2. Målemetode.
 7.3. Krav ved bølgetype A3A og A3J.
7.4. Krav ved bølgetype A3 og A3H. 8. Enkeltsignalselektivitet. 22 8.1. Målemetode.
 8.2. Krav.
8.3. Bemærkning. 9. Dæmpning ved mellemfrekvens. 23 9.1. Definition.
 9.2. Målemetode.
9.3. Krav. 10. Dæmpning ved spejlfrekvens. 24 10.1 Definition.
 10.2. Målemetode.
10.3. Krav. 11. Dæmpning af uønskede signaler (spurious). 25 11.1. Definition.
 11.2. Målemetode.
11.3. Krav. 12. Blokering. 26 12.1. Målemetode.
12.2 Krav. 13. Højfrekvensintermodulation. 27 13.1 Målemetode.
13.2. Krav. 14. Krydsmodulation. 29 14.1. Målemetode ved bølgetype A3A og A3J.
 14.2. Målemetode ved bølgetype A3 og A3H.
 14.3. Krav ved bølgetype A3A og A3J.
14.4. Krav ved bølgetype A3 og A3H. 15. Automatisk volumenkontrol. 30 15.1. Målemetode.
 15.2. Krav.
15.3. Stigetid og afladetid. 16. Udstråling. 31 16.1. Definition.
 16.2. Målemetode.
16.3. Krav. 17. Udgangseffekt. 32 17.1. Definition.
 17.2. Målemetode.
17.3. Krav. 18. Modulationsfrekvenskarakteristik. 33 18.1. Definition.
18.2. Målemetode, 18.3. Krav. 19. Ulineær forvrængning. 34 19.1. Definition.
 19.2. Målemetode ved bølgetype A3A og A3J.
 19.3. Målemetode ved bølgetype A3 og A3H.
 19.4. Krav ved bølgetype A3A og A3J.
19.5. Krav ved bølgetype A3 og A3H. 20. Bestemmelser vedrørende  

 godkendelse af anlæg. 35 20.1. Indsendelse af anmodning om afprøvning.
 20.2. Indsendelse af anlæg til afprøvning.
20.3. Godkendelse.
Kurveblad 1. Kurveblad 2. 1. Almindelige regler for  

 anvendelse af enkeltsidebåndstelefonimodtagere i den maritime tjeneste. 1.1.  

 Frekvensområder.
Modtageren skal kunne afstemmes til et antal frekvenser (se  

 afsnit 4) i frekvensområdet 1605 - 4000 kHz og/eller frekvensområdet 4 - 27,5  

 MHz, sidstnævnte område i følgende bånd:
 2.1. Konstruktion.
 2.1.1. Konstruktionen skal være i overensstemmelse med god ingeniørmæssig  

 praksis under iagttagelse af rimelige sikkerhedsmæssige hensyn.
 2.1.2. De indvendige dele af modtageren skal være let tilgængelige for  

 inspektion og reparation.
2.1.3. I modtagere, der ved krystalstyring afstemmes til et antal faste  

 frekvenser, skal krystalholdere placeres så hensigtsmæssigt som muligt,  

 således at indsætning og skiftning af krystaller på rimeligt simpel måde kan  

 foretages af en kyndig person. 2.2. Vibrationer, fugtighed m.m.
Modtageren  

 skal kunne modstå sådanne vibrationer, fugtighedsgrader,  

 temperaturvariationer og variationer i forsyningsspænding, som kan optræde  

 ombord på skibe, og skal fortsat være fuldt funktionsdygtig under sådanne  

 forhold. 2.3. Jordforbindelse.
 2.3.1. På modtagerens kabinet skal der være tilslutningsmulighed for en  

 jordledning.
 2.3.2. Ingen af modtagerens forsyningsklemmer må være forbundet til  

 ovennævnte jordklemme. 2.4. Overspændingsbeskyttelse.
 2.4.1. Modtageren skal være beskyttet mod virkninger af overspændinger,  

 overstrømme, transienter og polvending af forsyningsspændingen.
 2.4.2. Såfremt modtageren kan drives fra et akkumulatorbatteri, skal den i  

 mindst 5 minutter kunne tåle en overspænding på 25% i forhold til nominel  

 batterispænding.
 2.4.3. Modtageren skal kunne tåle, at der på antenneklemmerne påtrykkes en  

 højfrekvensspænding på 30 volt (effektivværdi) med vilkårlig frekvens inden  

 for de maritime bånd i frekvensområdet 400 kHz - 27,5 MHz. 2.5.  

 Lavfrekvensudgang.
 2.5.1. Tilslutningsmulighed for både hovedtelefon og udvendig højttaler  

 skal forefindes.
 2.5.2. Tilslutningsklemmerne for hovedtelefon skal være jævnspændingsfrie.
2.5.3. Højttaleren skal kunne frakobles. 2.6. RF kontrol.
Manuel  

 højfrekvens og/eller mellemfrekvens styrkekontrol skal forefindes. 2.7.  

 Automatisk volumenkontrol.
 2.7.1. Modtageren skal være forsynet med en automatisk virkende  

 volumenkontrol.
 2.7.2. Den automatiske volumenkontrol skal kunne fungere på alle de  

 bølgetyper, modtageren er indrettet for.
2.7.3. Den automatiske volumenkontrol skal ved hjælp af et betjeningsgreb  

 kunne sættes ud af funktion. 2.8. Støjbegrænser.
Såfremt modtageren er  

 forsynet med en støjbegrænser, skal denne kunne sættes ud af funktion. 2.9.  

 LF kontrol.
En manuel styrkekontrol (volumenkontrol) for lavfrekvenssignalet  

 skal forefindes. 2.10. Skift mellem bølgetyper.
Skift fra een bølgetype til  

 en anden bølgetype skal kunne foretages ved hjælp af kun eet betjeningsgreb.  

 2.11. Finafstemning af frekvens (»speech clarifier«).
2.11.1. Modtageren skal være forsynet med en finafstemningskontrol med  

 maksimalt 2 Hz variation pr. grads drejning af betjeningshåndtaget.
For  

 modtagere med afstemning til faste kanalfrekvenser skal  

 finafstemningskontrollen endvidere have et variationsområde på mindst  

 plus/minus 200 Hz.
 2.11.2. Det anbefales, at frekvensfinafstemningen sker ved indvirkning på  

 en oscillator beliggende før de egentligt selektivitetsgivende trin. 2.12.  

 Opvarmningstid.
 2.12.1. Senest 1 minut efter at være tilsluttet forsyningsspændingen skal  

 modtageren være fuldt driftsklar, hvorved forstås, at samtlige krav i  

 nærværende specifikationer skal være opfyldt.
2.12.2. Er udstyret forsynet med krystalovn eller andre kredsløb, som  

 kræver længere opvarmningstid end 1 minut, tillades for disse kredse en  

 opvarmningstid på maksimalt 30 minutter, forudsat at den nødvendige  

 forsyningsspænding til de pågældende kredse ikke kan afbrydes med den på  

 modtagerens kabinet anbragte normale driftsafbryder.
Disse kredse skal  

 således kunne tilføres forsyningsspænding uden at modtageren iøvrigt  

 aktiveres, og i betjeningsvejledningen skal den nødvendige opvarmningstid  

 tydeligt anføres.
2.12.3. Ovennævnte kredsløb skal være dimensioneret for kontinuerlig  

 drift, og såfremt der på modtagerens kabinet findes en særlig afbryder for  

 disse kredse, skal denne afbryders funktion klart fremgå af opmærkningen, og  

 i betjeningsvejledningen skal være anført, at disse kredsløb normalt skal  

 være tilsluttet forsyningsspænding, således at modtagerens opvarmningstid  

 ikke overskrider 1 minut. 2.13. Driftstid.
Modtageren skal være indrettet for  

 kontinuerlig drift. 2.14. Frekvensskift.
Skift fra een frekvens til en anden  

 inden for hvert af båndene 1605 - 4000 kHz og 4 - 27,5 MHz skal kunne ske i  

 løbet af højst 15 sekunder. 2.15. Frekvensvalg.
Der skal være mulighed for,  

 at modtagerfrekvenserne kan vælges uafhængigt af sendefrekvenserne. 2.16.  

 Duplex Den normale driftsform ved korrespondance med kyststationer er duplex,  

 og udstyret skal derfor være indrettet herfor. 2.17. Skift mellem sending og  

 modtagning.
 2.17.1. Samtlige installationer skal være således indrettet, at den tid,  

 der i de tilfælde, hvor duplex ikke anvendes, er nødvendig for overgang  

 mellem sending og modtagning bliver så kort som mulig.
2.17.2. For at muliggøre hurtig overgang mellem sending og modtagning  

 skal, når manuel omstilling anvendes, skifteanordningen være en ikke låsende  

 omskifter indbygget i mikrotelefonen eller mikrofonen.
Når omskifteren ikke  

 er nedtrykket, skal anlægget være i modtagestilling. 2.18. Opmærkning m.m.
 2.18.1. Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på modtageren.
2.18.2 Modtageren skal være mærket med fabrikat, typebetegnelse og  

 løbenummer.
Dette gælder også det eksemplar, der indleveres til  

 typegodkendelse.
Mærkningen skal være således placeret på modtageren, at den  

 er let synlig, når modtageren er anbragt i normal position.
2.18.3. Mærkningen skal være mekanisk solid og holdbar og kan f.eks. ske  

 ved gravering eller prægning eller ved anvendelse af metalskilt. 3.  

 Målebetingelser.
Om radioudstyr til brug ombord i skibe gælder det  

 almindeligt, at udstyret skal kunne modstå og stadigt være fuldt  

 funktionsdygtigt under de vekslende ydre forhold, der kan optræde ombord på  

 skibe.
Hvor intet andet er nævnt, skal specifikationerne være opfyldt for  

 omgivelsestemperatur mellem 0 grader C og +40 grader C. samt for  

 forsyningsspændinger indenfor +/- 10% i forhold til nominel værdi.
Ved  

 typegodkendelsesmålingerne anvendes nedenstående »normale  

 målebetingelser« og »specielle målebetingelser«, sidstnævnte  

 dog kun i det omfang, det er nævnt under de enkelte specifikationer. 3.1.  

 Normale målebetingelser.
Temperatur: +15 grader c til + 35 grader C.
Relativ  

 fugtighed: 45% til 75%. Lufttryk: 860 mbar til 1060 mbar.
Forsyningsspænding:  

 den nominelle værdi +/- 2%. 3.2. Specielle målebetingelser.
 3.2.1. Temperatur: 40 grader C, tolerance +/- 2 grader C.  

 Forsyningsspænding: nominel værdi - 10%, tolerance +/- 2%.
 3.2.2. Temperatur: + 40 grader c, tolerance +/- 2 grader C.  

 Forsyningsspænding: nominel værdi + 10%, tolerance +/- 2%.
 3.2.3. Temperatur: 0 grader C, tolerance +/- 2 grader C.  

 Forsyningsspænding: nominel værdi - 10%, tolerance +/- 2%.
3.2.4. Temperatur: 0 grader C, tolerance +/- 2 grader C.  

 Forsyningsspænding: nominel værdi + 10%, tolerance +/- 2% 3.2.5. Temperatur: + 15 grader C til + 35 grader C (normal rumtemperatur).  

 Forsyningsspænding: nominel værdi - 10%, tolerance +/- 2%.
 3.2.6. temperatur: + 15 grader C til + 35 grader C (normal rumtemperatur).  

 Forsyningsspænding: nominel værdi + 10%, tolerance +/. 2%. 3.3. Kunstantenne.
 3.3.1. I frekvensområdet 1605 - 4000 kHz benyttes ved typegodkendelsen en  

 kunstantenne bestående af en serieforbindelse af en rent ohmsk modstand på 10  

 ohm og en kondensator på 250 pF.
3.3.2. I frekvensområdet 4 - 27,5 MHz benyttes ved typegodkendelsen en  

 rent ohmsk modstand på 50 ohm 3.3.3. Herudover skal modtageren kunne tilpasses og fungere fuldt  

 tilfredsstillende på alle almindeligt forekommende skibsantenner. 3.4.  

 Prøvesignaler.
Under typegodkendelsesmålingerne tilføres modtageringangen  

 standardiserede prøvesignaler.
3.4.1. Prøvesignal A.
Ved prøver i modtagning af bølgetype A3A og A3J  

 benyttes som indgangssignal et enkelt, sinusformet højfrekvenssignal  

 simulerende en 1000 Hz tone i øvre sidebånd.
3.4.2. Prøvesignal B.
Ved prøver i modtagning af bølgetype A3 og A3H  

 benyttes som indgangssignal et sinusformet højfrekvenssignal  

 amplitudemoduleret 30% med en 1000 Hz sinussvingning. 3.5. Standard  

 udgangseffekt.
Ved typegodkendelsen benyttes følgende standardværdier for den  

 fra modtagerens lavfrekvensudgang leverede effekt: højttalertilslutning: 50  

 mW. telefontilslutning: 1 mW. 4. Kanalantal, frekvensafstemning.
For så vidt  

 angår mulighederne for frekvensafstemning skelnes for  

 enkeltsidebåndsmodtagere for frekvensområdet 1605 - 4000 kHz mellem de tre  

 kategorier A, B og C.
For enkeltsidebåndsmodtagere dækkende de maritime bånd  

 i frekvensområdet 4 - 27,5 MHz skelnes mellem de 2 kategorier A og B.
I  

 betragtning af den stadigt stigende trafikmængde og de væsentlige fordele,  

 der også for brugeren ligger i, at man i størst muligt omfang kan udnytte de  

 foreliggende frekvensmuligheder, således at korrespondancen kan afvikles  

 under de bedst mulige betingelser, skal man meget kraftigt anbefale, at der  

 anvendes anlæg hørende til kategori A. 4.1. Frekvensområdet 1605 - 4000 kHz.  

 Modtageranlægget skal kunne afstemmes indenfor dette frekvensområde på een af  

 de under pkt. 4.1.1, 4.1.2. og 4.1.3. nævnte måder.
4.1.1. Enten a) mulighed for afstemning til mindst 30 faste frekvenser.  

 eller b) afstemmelig til en hvilken som helst frekvens i nævnte  

 frekvensområde med en frekvensnøjagtighed bedre end eller lig 300 Hz eller c)  

 mulighed for afstemning til mindst 10 faste frekvenser kombineret med  

 mulighed for kontinuerlig frekvensafstemning i nævnte frekvensområde med en  

 frekvensnøjagtighed bedre end eller lig 1 kHz.
Modtagere, som opfylder mindst  

 een af disse specifikationer, betegnes som hørende til kategori A.
4.1.2. Mulighed for afstemning til mindst 23 faste frekvenser.
Modtagere,  

 som opfylder denne specifikation uden at kunne renregnes til kategori A,  

 betegnes som hørende til kategori B.
4.1.3. Enten a) mulighed for afstemning til mindst 11 faste frekvenser.  

 eller b) mulighed for afstemning til mindst 5 faste frekvenser kombineret med  

 mulighed for kontinuerlig afstemning inden for området 1605 - 4000 kHz med en  

 frekvensnøjagtighed bedre end eller lig 1 kHz.
Modtagere, som opfylder mindst  

 een af disse specifikationer uden at kunne henregnes til hverken kategori A  

 eller kategori B, betegnes som henhørende tilkategori C.
4.1.4. I skibe, som i henhold til handelsministeriets bekendtgørelse nr.  

 174 af 21. maj 1965 om radiostationer og radiotjeneste i skibe er pligtige  

 til at være udrustet med radiotelegraf- eller radiotelefonstation, og som er  

 udrustet med enkeltsidebånds radiotelefonanlæg, skal forefindes mindst 1  

 modtager af kategori A eller B.
I andre skibe udrustet med enkeltsidebånds  

 radiotelefonanlæg skal forefindes mindst 1 modtager af kategori A, B eller C.  

 Disse bestemmelser skal være opfyldt for enkeltsidebåndsanlæg, som  

 installeres efter 1. juni 1970 og for samtlige anlæg senest 1. januar 1982.
4.1.5. Såfremt modtageren anvendes til pligtig lyttevagt på nød- og  

 kaldefrekvensen 2182 kHz, skal denne kunne fast afstemmes til denne frekvens,  

 eller den skal være således indrettet, at indstilling på frekvensen kan  

 udføres hurtigt og nøjagtigt og således, at modtageren efter indstilling på  

 frekvensen ikke kan komme ud af indstilling ved uagtsomhed, jfr.  

 handelsministeriets bekendtgørelse nr. 174 af 21. maj 1965 om radiostationer  

 og radiotjeneste i skibe.
Iøvrigt anbefales, at ovennævnte bestemmelse følges  

 for alle modtagere, der anvendes til lyttevagt på 2182 kHz. 4.2.  

 Frekvensområdet 4 - 27,5 MHz.
Modtageranlægget skal kunne dække de i pkt.  

 1.1. nævnte frekvensbånd på een af følgende måder:
4.2.1. Enten a) mulighed for afstemning til mindst 8 faste frekvenser i  

 hvert af båndene 4, 8, 12, 16 og 22 MHz og mindst 4 faste frekvenser i hvert  

 af båndene 6 og 25 MHz. eller b) afstemmelig til hvilken som helst frekvens  

 indenfor båndene 4, 6, 8, 12, 16, 22 og 25 MHz med en frekvensnøjagtighed  

 bedre end eller lig 300 Hz.
Modtagere, som opfylder mindst een af ovennævnte  

 specifikationer, betegnes som henhørende til kategori A.
4.2.2. Mulighed for afstemning til mindst 3 faste frekvenser i hvert af  

 båndene 4, 6, 8, 12, 16, 22 og 25 MHz, kombineret med mulighed for afstemning  

 til en hvilken som helst frekvens inden for disse bånd med en  

 frekvensnøjagtighed bedre end eller lig 1 kHz.
Modtagere, som opfylder denne  

 specifikation uden at kunne henregnes til kategori A, betegnes som henhørende  

 til kategori B. 4.3. Frekvensfinafstemning (»speech clarifier«).
4.3.1. Uanset afstemningsmetode, kategori og frekvensområde skal  

 modtageren være forsynet med en finafstemningskontrol med maksimalt 2 Hz  

 variation pr. grads drejning af betjeningshåndtaget, således at  

 afstemningsfejl kan reduceres til mindre end 10 Hz.
For modtagere med  

 afstemning til faste kanalfrekvenser skal finafstemningskontrollen endvidere  

 have et variationsområde på mindst +/- 200 Hz, jfr. pkt 2.11.1.
4.3.2. Det anbefales, at frekvensfinafstemningen sker ved indvirkning på  

 en oscillator beliggende før de egentlige selektivitetsgivende trin. 4.4.  

 Bemærkning.
Det kan ikke forudsættes, at modtagere, som opfylder de under  

 pkt. 4.1. til 4.3. nævnte specifikationer, i alle tilfælde tilfredsstiller  

 handelsministeriets krav om modtagere i skibe. 5. Frekvensnøjagtighed. 5.1.  

 Definition.
Ved frekvensnøjagtigheden for en modtager forstås frekvensfejlen  

 efter at modtageren, med frekvens-finafstemningskontrollen (»speech  

 clarifier«) fastholdt i midterstilling, er forskriftsmæssigt indstillet  

 på den givne frekvens.
Frekvensfejlen er den afvigelse, der konstateres  

 mellem udgangssignalets frekvens og 1000 Hz, som er det udgangssignal, det  

 påtrykte signal simulerer. 5.2. Målemetode (bølgetype A3A og A3J). Et  

 umoduleret, højfrekvent signal simulerende en 1000 Hz tone i øvre sidebånd  

 påtrykkes modtageren, idet indgangssignalets frekvens kontrolleres og  

 justeres til nominel bærebølgefrekvens + 1 kHz ved hjælp af et  

 frekvensmåleudstyr, hvis målenøjagtighed er +/- 3 Hz eller bedre.
Med  

 frekvensfinafstemningen (»speech clarifier«) i midterstilling  

 indstilles modtageren forskriftsmæssigt til nominel bærebølgefrekvens,  

 hvorefter frekvensmåleudstyret kobles til modtagerens udgang, og  

 udgangssignalets frekvens måles.
Udgangssignalets frekvensafvigelse delta f  

 fra 1000 Hz er et udtryk for frekvensnøjagtigheden.
For modtagere med  

 kontinuerlig frekvensafstemning foretages målingen ialt 10 gange, idet man  

 efter en måling forstemmer modtageren på en sådan måde, at en eventuel særlig  

 kalibreringsprocedure (anvendelse af en indbygget kalibreringsoscillator) er  

 indeholdt i hver måling, såfremt forskrifterne for afstemning af modtageren  

 til en given frekvens indeholder en sådan kalibreringsfase.
Konstateres ved  

 10 gentagne målinger frekvensafvigelserne delta f1, delta f2, ........, delta  

 f10 mellem udgangssignalets frekvens og den nominelle værdi 1000 Hz, er  

 modtagerens frekvensnøjagtighed bestemt ved Frekvensnøjagtigheden =  5.3. Målebetingelser.
Målingerne foretages både ved normale  

 målebetingelser (pkt. 3.1.) og under specielle målebetingelser (pkt. 3.2.).  

 Når der foretages de for målinger nødvendige ændringer i  

 omgivelsestemperaturen, foretages ingen målinger tidligere end 1 time fra det  

 øjeblik, den nye omgivelsestemperatur er nået. 5.4. Krav til  

 frekvensnøjagtighed (bølgetype A3A og A3J). Når modtageren er driftsklar  

 (pkt. 2.12.), skal frekvensnøjagtigheden, målt både under normale  

 målebetingelser og under specielle målebetingelser, være bedre end eller lig:  

 +/- 100 Hz for faste frekvenser (krystalstyring). +/- 300 Hz for  

 kontinuerligt afstemmelige modtagere med frekvensnøjagtighed bedre end eller  

 lig 300 Hz. +/- 1000 Hz for kontinuerligt afstemmelige modtagere med  

 frekvensnøjagtighed bedre end eller lig 1000 Hz. 6. Frekvensstabilitet. 6.1.  

 Definitioner.
 6.1.1. Ved korttidsstabiliteten forstås den maksimale frekvensvariation af  

 modtagerens udgangssignal, målt over en periode på 15 minutter, når  

 modtageren påtrykkes et frekvensstabilt indgangssignal.
6.1.2. Ved langtidsstabiliteten forstås den maksimale frekvensvariation af  

 modtagerens udgangssignal, målt over en periode på 8 timer, når modtageren  

 påtrykkes et frekvensstabilt indgangssignal. 6.2. Målemetode for  

 korttidsstabilitet (bølgetype A3A og A3J). Et umoduleret, højfrekvent signal  

 simulerende en 1000 Hz tone i øvre sidebånd påtrykkes modtageren, der  

 afstemmes til den nominelle bærebølgefrekvens.
Som udgangssignal benyttes det  

 lavfrekvente signal på modtagerens udgang.
Det højfrekvente indgangssignal og  

 udgangssignalet måles med et frekvensmåleudstyr, hvis målenøjagtighed er +/-  

 3 Hz eller bedre.
Udgangssignalets frekvens måles mindst een gang hvert  

 minut, idet der korrigeres for eventuel frekvensdrift af det højfrekvente  

 indgangssignal. 6.3. Målebetingelser for korttidsstabilitet.
Målinger  

 foretages både under normale målebetingelser (pkt. 3.1.) og under specielle  

 målebetingelser (pkt. 3.2.). Når der foretages de for målingerne nødvendige  

 ændringer i omgivelsestemperaturen, foretages ingen målinger tidligere end 1  

 time efter det øjeblik, den nye omgivelsestemperatur er opnået. 6.4. Krav til  

 korttidsstabilitet (bølgetype A3A og A3J). Når modtageren er driftsklar (pkt.  

 2.12.), må frekvensdriften målt over en periode på 15 minutter ikke  

 overskride +/- 40 Hz ved spændingsvariationer på +/- 10% i forhold til  

 nominel værdi, forudsat at temperaturen holdes konstant på en værdi mellem 0  

 grader C og + 40 grader C. 6.5. Målemetode for langtidsstabilitet (bølgetype  

 A3A og A3J). Måling af frekvensdriften foretages som angivet under måling af  

 korttidsstabilitet. 6.6. Målebetingelser for langtidsstabilitet.
Modtageren  

 anbringes i et egnet rum, og omgivelsestemperaturen nedbringes til 0 grader  

 C.
Tidligst 1 time efter at den ønskede omgivelsestemperatur er opnået,  

 tilsluttes modtageren nominel forsyningsspænding.
Når modtageren er  

 driftsklar (pkt. 2.12.), påbegyndes måling af frekvensstabiliteten, idet  

 temperaturen holdes konstant på 0 grader C.
Efter ca 1 times forløb  

 påbegyndes en jævn hævning af omgivelsestemperaturen, idet denne i løbet af  

 ca 5 timer hæves til + 40 grader C, hvorefter temperaturen holdes konstant.  

 Under målingerne ændres forsyningsspændingen jævnligt for perioder af ca 5  

 minutters varighed til nominel værdi + 10%, henholdsvis nominel værdi - 10%.  

 Tolerancer for forsyningsspænding: +/- 2%. Tolerancer for temperaturer:+/- 2  

 grader C. 6.7. Krav til langtidsstabilitet (bølgetype A3A og A3J). Når  

 modtageren er driftsklar (pkt. 2.12.), skal frekvensdriften over en periode  

 på 8 timer være mindre end eller lig +/- 100 Hz under følgende  

 omstændigheder: a). Spændingsvariationer på +/- 10% i forhold til nominel  

 værdi, forudsat at temperaturen holdes konstant på en værdi mellem 0 grader C  

 og + 40 grader C. b). Temperaturvariationer inden for området 0 grader C til  

 + 40 grader C, forudsat at forsyningsspændingen holdes konstant på en værdi  

 inden for +/- 10% i forhold til nominel værdi. 7. Følsomhed. 7.1. Definition.  

 En modtagers følsomhed angives som den laveste indgangsspænding, der for alle  

 frekvenser kan give standard udgangseffekt og en værdi af SINAD-forholdet 8.2.1. Bølgetype A3A og A3J: Modtagerens selektivitet, målt umiddelbart  

 før demodulatorkredsløbet, skal være inden for de på kurveblad 1 angivne  

 grænser.
8.2.2. Bølgetype A3 og A3H: : Modtagerens selektivitet, målt umiddelbart  

 før demodulatorkredsløbet, skal være inden for de på kurveblad 2 angivne  

 grænser. 8.3. Bemærkning.
For modtagere dækkende frekvensområdet 1605 - 4000  

 kHz anbefales, at dæmpningen ved modtagning af bølgetype A3 og A3H allerede  

 ved frekvensen 3 kHz over den nominelle bærebølgefrekvens er så stor, at  

 modtagelse af den ønskede SSB kanal kan ske uden interferens fra bærebølgen  

 hidrørende fra en eventuel A3H udsendelse i den nærmest overliggende SSB  

 kanal. 9. Dæmpning ved mellemfrekvens. 9.1. Definition.
Ved en modtagers  

 dæmpning ved mellemfrekvensen forstås forholdet mellem modtagerens følsomhed  

 for en ønsket frekvens og følsomheden overfor et signal, hvis frekvens er lig  

 en af de i modtageren forekommende mellemfrekvenser. 9.2. Målemetode.
Med den  

 automatiske volumenkontrol frakoblet påtrykkes modtageren et prøvesignal,  

 type A for modtagning af bølgetype A3A og A3J, type B for modtagning af  

 bølgetype A3 og A3H.
Modtagerens følsomhed ved denne ønskede frekvens  

 bestemmes som angivet under afsnittet om følsomhed (pkt. 7.2.). Idet  

 modtagerindstillingen fastholdes, afstemmes signalgeneratoren derpå til at  

 give et signal af samme type som det ønskede og med en frekvens svarende til  

 en af de i modtageren forekommende mellemfrekvenser.
Signalets niveau øges,  

 til SINAD- forholdet på modtagerudgangen igen er 20 dB.
Forholdet mellem de  

 to indgangsspændinger er modtagerens dæmpning ved mellemfrekvensen.
Målingen  

 foretages for hver af de i modtageren forekommende mellemfrekvenser og ved  

 forskellige frekvenser for det ønskede signal.
Ved angivelse af modtagerens  

 dæmpning ved mellemfrekvensen benyttes den laveste værdi af de målte  

 dæmpninger. 9.3. Krav.
Dæmpningen ved mellemfrekvensen skal være mindst 60  

 dB. 10. Dæmpning ved spejlfrekvens. 10.1. Definition.
Ved en modtagers  

 dæmpning ved spejlfrekvensen forstås forholdet mellem modtagerens følsomhed  

 for en ønsket frekvens og følsomheden overfor et signal, hvis frekvens er lig  

 en af de i modtageren forekommende spejlfrekvenser. 10.2. Målemetode.
Med den  

 automatiske volumenkontrol frakoblet påtrykkes modtageren et prøvesignal,  

 type A for modtagning af bølgetype A3A og A3J, type B for modtagning af  

 bølgetype A3 og A3H.
Modtagerens følsomhed ved denne ønskede frekvens  

 bestemmes som angivet i afsnittet om følsomhed (pkt. 7.2.). Med fastholdt  

 modtagerindstilling afstemmes signalgeneratoren derpå til at give samme type  

 prøvesignal på en frekvens svarende til en af de i modtageren forekommende  

 spejlfrekvenser.
Signalets niveau øges, til SINAD- forholdet på  

 modtagerudgangen igen er 20 dB.
Forholdet mellem de to indgangsspændinger er  

 modtagerens dæmpning ved spejlfrekvensen.
Målingen foretages for hver af de i  

 modtageren forekommende spejlfrekvenser og ved forskellige frekvenser for det  

 ønskede signal.
Ved angivelse af modtagerens dæmpning ved spejlfrekvensen  

 benyttes den laveste værdi af de målte dæmpninger. 10.3. Krav.  

 Minimumsdæmpningen ved spejlfrekvenser skal være 60 dB for frekvenser under  

 15 MHz og 50 dB for frekvenser over 15 MHz. 11. Dæmpning af uønskede signaler  

 (spurious). 11.1. Definition.
Ved en modtagers dæmpning af et uønsket signal  

 forstås forholdet mellem modtagerens følsomhed for et ønsket signal og  

 følsomheden overfor et uønsket signal med afvigende frekvens. 11.2.  

 Målemetode.
Modtagerens følsomhed for det ønskede og for det uønskede signal  

 bestemmes som angivet under måling af mellemfrekvensdæmpningen (pkt. 9.).  

 Modtageren undersøges i frekvensområdet fra laveste mellemfrekvens op til 800  

 MHz. 11.3. Krav.
Dæmpningen af uønskede signaler skal være indenfor de på  

 kurveblad 1 og 2 angivne grænser. 12. Blokering. 12.1. Målemetode.
Med den  

 automatiske volumenkontrol indkoblet tilføres modtageren et prøvesignal, type  

 A for modtagning af bølgetype A3A og A3J, type B for modtagning af bølgetype  

 A3 og A3H, og med et niveau 60 dB/1 micro V EMK.
Modtageren justeres til  

 standard udgangseffekt, og derefter påtrykkes samtidigt med det ønskede  

 signal et umoduleret signal 100 dB/1 micro V EMK, repræsenterende et uønsket  

 signal med en frekvens delta f over eller under den ønskede frekvens.  

 Modtagerens udgangseffekt måles. 12.2. Krav.
Med en frekvensafstand delta f =  

 20 kHz mellem ønsket og uønsket signal må ved ovennævnte niveauer for de to  

 signaler påtrykning af det uønskede signal ikke ændre udgangseffekten af det  

 ønskede signal mere end 3 dB. 13. Højfrekvensintermodulation. 13.1.  

 Målemetode.
13.1.1. Med den automatiske volumenkontrol frakoblet indstilles modtageren  

 på et ønsket prøvesignal, type A for modtagning af bølgetype A3A og A3J, type  

 B for modtagning af bølgetype A3 og A3H, med et niveau 30 dB/1 micro V EMK,  

 og modtageren justeres til standard udgangseffekt.
Modtagerindstillingen  

 fastholdes, og signalet fjernes igen.
Derefter påtrykkes samtidigt to  

 højfrekvente signaler, begge med niveauet 80 dB/1 micro V EMK.
Ved bølgetype  

 A3A og A3J er begge signaler umodulerede; ved bølgetype A3 og A3H er det ene  

 af signalerne umoduleret, medens det andet er umoduleret 30% med en 1000 Hz  

 tone.
Hvert af signalerne skal have en frekvensafstand til den nominelle  

 bærebølgefrekvens på mindst 30 kHz.
Ved typegodkendelsesmålingerne vælges  

 frekvenserne f1 og f2 for de to uønskede signaler således:
 15.2.1. Ved en forøgelse af indgangssignalet til 20 dB over  

 referenceniveau skal forholdet (signal + støj)/ støj på modtagerens udgang  

 stige til mindst 35 dB.
15.2.2. Ved en forøgelse af indgangssignalet fra referenceniveau til 70 dB  

 over referenceniveau må modtagerens udgangseffekt ikke stige mere end 10 dB.  

 15.3. Stigetid og afladetid.
Ved modtagning af bølgetype A3A og A3J stilles  

 følgende krav til stigetid og afladetid for den automatiske volumenkontrol:  

 Stigetiden bør være i størrelsesordenen 10 msek og må ikke overskride 50  

 msek.
Afladetiden bør være i størrelsesordenen 1 sek til 4 sek og må ikke  

 være mindre end ca o,5 sek. 16. Udstråling. 16.1. Definition.
Ved udstråling  

 fra en modtager forstås, at der på modtagerens antennetilslutning optræder  

 højfrekvensspændinger genereret i modtageren. 16.2. Målemetode.  

 Modtagerindgangen belastes med kunstantennen, og spændingen over den ohmske  

 del af kunstantennen måles, idet der afsøges frekvensområdet mellem laveste  

 mellemfrekvens og 225 MHz. 16.3. Krav.
For hver udstrålet komponent skal den  

 målte spænding svare til en effekt mindre end eller lig 1 x 10-9 watt. 17.  

 Udgangseffekt. 17.1 Definition.
Udgangseffekten er den maksimale effekt,  

 modtageren uden at overskride den specificerede klirfaktor kan afgive til en  

 modstand lig den numeriske værdi af højttalerens, henholdsvis  

 hovedtelefonens, impedans ved 1000 Hz. 17.2. Målemetode.
Et prøvesignal type  

 A ved bølgetype A3A og A3J, type B ved bølgetype A3 og A3H, og med et niveau  

 1 mV EMK påtrykkes modtagerindgangen.
Udgangssignalet, hvis frekvens skal  

 være 1000 Hz, øges ved hjælp af modtagerens volumenkontrol, indtil den  

 specificerede klirfaktor nås. 17.3. Krav.
Ved en klirfaktor på højst 10% skal  

 udgangseffekten være mindst 20.1.1. Når et anlæg ønskes afprøvet med henblik på godkendelse, rettes af  

 en dansk fabrikant eller en dansk repræsentant skriftlig henvendelse herom  

 til 20.1.2. Anmodningen om afprøvning skal være ledsaget af en komplet  

 beskrivelse og et komplet sæt tegninger af det pågældende anlæg.
20.1.3. Endvidere skal medsendes en målerapport indeholdende fabrikkens  

 måleresultater omfattende alle relevante punkter i nærværende  

 specifikationer.
Er der ved de af fabrikken foretagne målinger anvendt  

 sådanne målemetoder eller målebetingelser, at direkte sammenlignelighed med  

 de af post- og telegrafvæsenet foretagne målinger ikke kan påregnes, skal  

 målerapporten endvidere i fornødent omfang indeholde oplysninger herom.
 20.1.4. Det fremsendte materiale skal indeholde oplysninger om anlæggets  

 totale vægt og dimensioner, effektforbrug, effektfaktor, højtalerimpedans,  

 hovedtelefonimpedans samt øvrige tekniske oplysninger, der er nødvendige for  

 afprøvning af anlægget.
 20.1.5. Målerapporter, tegninger og beskrivelser indleveret med henblik på  

 typeafprøvning af anlæg er post- og telegrafvæsenets ejendom.
 20.2. Indsendelse af anlæg til afprøvning.
20.2.1. Anlægget, som ønskes afprøvet indsendes, når der fra post- og  

 telegrafvæsenet foreligger en anmodning herom, til 20.2.2. Al transport til og fra radioingeniørtjenesten påhviler  

 rekvirenten.
 20.2.3. Post- og telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
 20.2.4. Når et anlæg indsendes til afprøvning, skal det kunne afstemmes  

 til mindst 4 frekvenser i frekvensområdet 1605 - 4000 kHz (1 frekvens i den  

 laveste del af båndet, 1 frekvens i den mellemste del af båndet, 1 frekvens i  

 den højeste del af båndet samt 2182 kHz) og/eller mindst 1 frekvens i hvert  

 af de i pkt. 1.1. nævnte maritime bånd inden for frekvensområdet 4 - 27,5  

 MHz.
 20.3 Godkendelse.
 20.3.1. Godkendelse kan efter generaldirektoratets afgørelse i hvert  

 enkelt tilfælde gives enten som en typegodkendelse eller som en godkendelse  

 af enkelte eksemplarer.
 20.3.2. Alle anlæg af godkendt type skal opfylde nærværende bestemmelser  

 og minimumsspecifikationer, og en typegodkendelse forudsætter, at samtlige  

 fremstillede anlæg af typen både med hensyn til strømskemaer, komponenter og  

 montering er identiske med det afprøvede.
20.3.3. Anlæg, der ikke i radiomæssig og væsentlige andre henseender er  

 identiske, må ikke bære samme typebetegnelse.
Foretages der ændringer, må der  

 gives ny typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
Post- og  

 telegrafvæsenet forbeholder sig ved skøn at afgøre, om anlæg er identiske i  

 henhold til ovenstående, og om ny afprøvning er nødvendig.
20.3.4. Det er en forudsætning for opretholdelse af en typegodkendelse at  

 post- og telegrafvæsenet med henblik på kontrolmålinger på et hvilket som  

 helst tidspunkt kan udvælge eksemplarer fra lager hos fabrikant eller  

 importør, eventuelt forhandler, af vedkommende anlægstype.
Ifald det herved  

 eller på anden måde konstateres, at anlæggene ikke opfylder de gældende  

 bestemmelser, eller såfremt godkendelsens vilkår i øvrigt tilsidesættes, kan  

 godkendelsen annuleres både for allerede ibrugtagne anlæg og for ikke  

 ibrugtagene anlæg af vedkommende type.
 20.3.5. Givne godkendelser kan annuleres, f.eks. ved kundgørelse i  

 Statstidende.
 20.3.6. Godkendelsen omfatter kun forhold, der angår de af  

 generaldirektoratet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
