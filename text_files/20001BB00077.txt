Fremsat den 14. december 2000 af  

 Flemming Kofod-Svendsen (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om nedsættelse af kommunernes andel af  

 anskaffelsessummen for ældreboliger Folketinget pålægger regeringen inden  

 udløbet af indeværende folketingsår at fremsætte de  

 fornødne lovforslag og foretage de fornødne ændringer af  

 administrative forskrifter således, at den kommunale andel på 14  

 pct. af anskaffelsessummen for almene ældreboliger nedsættes til  

 7 pct. for den del af anskaffelsessummen, der ikke overstiger vejledende  

 nøgletal fra By- og Boligministeriet.
Bemærkninger til forslaget Der er i dag minimum 200.000 ældre over  

 80 år i Danmark, hvoraf skønsmæssigt ca. halvdelen bor i  

 boliger, der ikke er egnet for ældre at bo i.  I årene frem til  

 2035 vil efterspørgslen efter boliger til personer over 60 år  

 stige fra 750.000 (97 tal) til 1.050.000, dvs. med 300.000 boliger.
En stor del af de ældre er plejekrævende og  

 har behov for en bolig i et plejemiljø. F.eks. har 50.000-60.000  

 personer demens i dag, hvoraf de fleste er ældre, og antallet ventes at  

 vokse de næste 30-40 år.
Der er i dag ca. 40.000 (97-tal)  

 plejehjemsboliger/plejeboliger på landsplan, heraf 4.300  

 målrettet til demente.
Ca. 4.300 ældre står på  

 venteliste til en plejebolig.
 Der er derfor behov for at bygge ældreboliger,  

 herunder plejeboliger  i et større omfang, især målrettet  

 mod demente.
 En udvidelse af kapaciteten af plejeboliger skal ikke blot  

 dække behovet hos de svageste, men også sikre, at visitationen  

 ikke forbliver så stram, at kun de svageste får adgang til en  

 plejebolig, således at plejeboligerne får karakter af  

 hospice.
Regeringens plejeboligreform fra 1997 har tilsyneladende  

 ikke fremmet byggeriet af plejeboliger i et omfang, så ventelisterne er  

 afskaffet.
Behovet for ældreboliger er så stort, at det  

 kræver en større prioritering, end hvad der er indeholdt i  

 regeringens lovforslag nr.
L 82 (Forslag til lov om ændring af lov om  

 almene boliger samt støttede private andelsboliger m.v. (Boliger til  

 yngre fysisk handicappede, forbedring af serviceareltilskud samt udvidelse og  

 forlængelse af forsøgsordning med boliger til særligt  

 udsatte grupper), folketingsåret 2000/01). Med kommuneaftalen for 2001  

 får kommunerne en generel låneadgang til grundkapitalen i alment  

 byggeri.
Låneadgangen vil fjerne eventuelle likviditetsmæssige  

 hindringer for at opføre flere almene boliger, herunder  

 ældreboliger, men samtidig bliver kommunerne tvunget til at  

 gældsætte sig.
Derved begrænses kommunernes incitament til  

 at opføre flere ældreboliger og dermed løse en  

 presserende samfundsopgave.
Efter forslaget betaler staten 7 pct. af  

 anlægsudgifterne, kommunen 7 pct., beboeren 2 pct. og de resterende 84  

 pct. realkreditfinansieres.
Det  øgede statstilskud bør kun  

 gives til ældreboligbyggeri, hvor forholdet mellem pris, kvalitet og  

 beboernes behov er optimalt.
Derfor foreslås, at nedsættelsen af  

 den kommunale andel af anskaffelsessummen kun omfatter den del af et  

 ældreboligbyggeri, der ikke overskrider vejledende nøgletal, som  

 ministeriet har udarbejdet.
 Reduktionen af den kommunale andel vil indebære en  

 udgift på 240 mio. kr. ved opførelse af 4.000 nye  

 ældreboliger.
Skriftlig fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af kommunernes andel af anskaffelsessummen for  ældreboliger.
(Beslutningsforslag nr.
B 77).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
