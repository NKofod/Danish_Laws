Bekendtgørelse om ændring af bekendtgørelse om registrering af køretøjer § 1 I bekendtgørelse nr. 1643 af 17. december 2018 om registrering af køretøjer, som ændret ved bekendtgørelse nr. 423 af 8. april 2019, bekendtgørelse nr. 319 af 30. marts 2020, bekendtgørelse nr. 735 af 26. maj 2020 og bekendtgørelse nr. 1982 af 15. december 2020, foretages følgende ændringer:
 1. Overalt i bekendtgørelsen ændres »Trafik-, Bygge- og Boligstyrelsen« til: »Færdselsstyrelsen«.
 2. I § 62, stk. 1, ændres »3 uger« til: »4 hverdage«.
 3. I § 72, stk. 3, nr. 1-3, ændres »skal erstattes« til: »er bortkommen«.
 4. I § 98, stk. 1, nr. 3, indsættes efter »forsikringsselskaber«: », taksatorer«.
 5. I § 98, stk. 1, nr. 4, indsættes efter »Forsikringsvirksomheder«: »og taksatorer«.
 6. I § 98, stk. 3, indsættes efter »Forsikringsselskaber«: »og taksatorer«.
 7. Efter § 106 indsættes:
»§ 106 a.
Køretøjsimportører og -producenter kan over internettet registrere oplysninger fra typeattesten om et fabriksnyt EU-typegodkendt eller dansk godkendt køretøj samt tilhørende oplysninger om andre tekniske og økonomiske forhold.
 Stk. 2. Registreringen kan ske, hvis følgende identifikationsoplysninger gives:
 1) Køretøjets registreringsnummer eller stelnummer.
2) Den digitale signatur, importøren eller producenten har anmeldt over for Skatteforvaltningen til denne brug.« § 2 Bekendtgørelsen træder i kraft den 1. januar 2021.
