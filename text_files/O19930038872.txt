Resumé I forbindelse med inspektion af Anstalten for Domfældte i Nuuk og  

 Anstalten for Domfældte i Qaqortoq foretog ombudsmanden en gennemgang af  

 regelgrundlaget for anbragte i anstalterne og af rapportmateriale om konkrete  

 afgørelser og beslutninger i forhold til de anbragte.
Ombudsmanden udtalte, at der ikke var overensstemmelse mellem en  

 administrativt fastsat bestemmelse om beskæftigelsesforholdene for anbragte  

 og  

 den bestemmelse i den grønlandske kriminallov, der gav bemyndigelse til at  

 udstede bestemmelsen.
Ombudsmanden henstillede, at der blev tilvejebragt  

 overensstemmelse mellem kriminalloven og bestemmelsen.
Ombudsmanden fandt, at  

 der  

 var behov for en mere systematisk gennemgang af de regler, der er fastsat for  

 de enkelte anstalter i Grønland.
 Gennemgang af rapportmateriale fra de to anstalter om  

 sikringscelleanbringelser, konfiskation og disciplinære forhold gav anledning  

 til såvel kritik som henstillinger. (J. nr. 1993-2633-629).
Regelgrundlag for anbragte i anstalter for domfældte i  

 Grønland.
Rapportmateriale om konkrete afgørelser.
I forbindelse med  

 inspektioner den 9. og 14. oktober 1993 af Anstalten for Domfældte i  

 henholdsvis Nuuk og Qaqortoq foretog jeg - en gennemgang af de regler,  

 der er gældende for anbragte i anstalterne, og - en gennemgang af udleveret  

 rapportmateriale fra de to anstalter om konkrete afgørelser og beslutninger i  

 forhold til de anbragte.
 Den 1. februar 1994 skrev jeg  

 således til Direktoratet for Kriminalforsorgen og Politimesteren i Grønland:
 "...
 1. Regelgrundlaget for  

 anbringelse i anstalterne er den grønlandske kriminallov.
 Lovens § 120, stk. 2,  

 bemyndiger justitsministeren til at fastsætte nærmere regler om fuldbyrdelse  

 af  

 foranstaltninger efter denne lov, og efter lovens § 124 fastsætter  

 justitsministeren regler om anvendelse af sikrings- og disciplinærmidler.
 Sådanne bestemmelser er  

 fastsat af justitsministeren i "Bestemmelser om fuldbyrdelse af  

 anstaltsophold" af 19. december 1978 - i det følgende benævnt  

 bestemmelserne fra 1978.
For Anstalten for Domfældte i  

 Nuuk findes der desuden 17 bestemmelser, der er fastsat i 1991 af den  

 daværende  

 anstaltsleder om forskellige forhold.
Det er forudsat i bestemmelserne fra  

 1978  

 § 3, stk. 3, at anstaltslederen kan fastsætte ordensbestemmelser.
Jeg må  

 forstå, at de fastsatte bestemmelser alene er gældende for anstalten i Nuuk.
 Bestemmelserne angår følgende  

 forhold:
- indsættelse - daglig rutine på anstalten - præcisering af at  

 kriminallovens regler under opholdet er gældende - særlige regler for "nye  

 domfældte" - magtanvendelse - anvendelse af håndjern - anvendelse af sikringscelle - visitation - medicinudlevering - tilbageholdte - isolation - besøg - udgang - særlige bestemmelser om  

 annekset - arbejde - aktiviteter uden for  

 anstalten - ejendele i forbindelse med  

 afgang fra anstalten.
 "2. Jeg skal gøre  

 følgende bemærkninger om det anførte regelgrundlag:
 a.
 I kriminallovens § 103, stk.  

 1, er bestemt følgende:
"Den dømte skal så vidt  

 muligt beskæftiges med arbejde, hvortil han er egnet, eller i det omfang det  

 findes formålstjenligt oplæres i et for ham passende erhverv.
I det omfang  

 det  

 er foreneligt med hensynet til retssikkerheden og anstaltsordenen og  

 stemmende  

 med hensynet til en hensigtsmæssig behandling, skal det tilstræbes, at  

 beskæftigelsen finder sted uden for anstalten.
Sådan beskæftigelse finder  

 sted  

 under anstaltens ledelse og tilsyn.
Arbejde udføres mod vederlag.
Beløb til  

 dækning af udgifterne ved den dømtes ophold og forplejning kan fradrages i  

 arbejdsvederlaget." I bestemmelserne fra 1978, §  

 5, stk. 5, er fastsat:
"En domfældt, der ikke  

 kan beskæftiges uden for anstalten, skal i almindelighed udføre forefaldende  

 arbejde i anstalten." Den gengivne bestemmelse i  

 kriminallovens § 103, stk. 1, må forstås således, at der er en egentlig  

 forpligtigelse  

 for anstalten/kriminalforsorgen, til ("så vidt muligt") at tilbyde  

 en  

 anbragt arbejde eller oplæring under udståelsen af straffen.
I nogle tilfælde  

 kan det (og bør det) ske ved arbejde uden for anstalten.
 I de tilfælde, hvor det ikke  

 lykkes at beskæftige den pågældende uden for anstalten, består  

 forpligtigelsen  

 til arbejde/oplæring i anstalten ("så vidt muligt") fortsat.
 Jeg har forstået at  

 "forefaldende arbejde i anstalten" navnlig består af daglig  

 rengøringsarbejde.
 Jeg kan ikke anse udførelsen  

 af sådant arbejde for at være i overensstemmelse med kriminallovens § 103,  

 stk.  

 1, 1. pkt.
 Jeg henstiller til  

 Direktoratet for Kriminalforsorgen at tage initiativ til at skabe  

 overensstemmelse mellem kriminalloven og bestemmelserne fra 1978.
 Jeg beder Direktoratet for  

 Kriminalforsorgen om at underrette mig om, hvad der sker i anledning af min  

 henstilling.
 Jeg henviser i øvrigt til  

 det, som jeg anførte i mine breve af 14. januar 1994 til Direktoratet for  

 Kriminalforsorgen og Politimesteren i Grønland om beskæftigelsesforholdene  

 for  

 de anbragte i Anstalten for Domfældte i Qaqortoq og Anstalten for Domfældte i  

 Nuuk.
 b.
De 17 bestemmelser fra 1991,  

 der er fastsat af den daværende anstaltsleder ved Anstalten for Domfældte i  

 Nuuk, er ordensforskrifter, angivelse af praktiske fremgangsmåder, egentlige  

 bestemmelser af direkte betydning for anbragte mv.
En del af bestemmelserne  

 er  

 gentagelser af regler i bestemmelserne fra 1978. Som nævnt ovenfor går jeg ud  

 fra, at de 17 bestemmelser alene er gældende for Anstalten for Domfældte i  

 Nuuk.
 Politimesteren i  

 Grønland/Direktoratet for Kriminalforsorgen ses ikke at have taget stilling  

 til  

 eller godkendt de 17 bestemmelser.
Jeg har ikke foretaget nogen  

 nøje gennemgang af de 17 bestemmelser.
Umiddelbart er det imidlertid min  

 opfattelse, at der ikke er nogle af bestemmelserne, der er i strid med  

 kriminalloven eller bestemmelserne fra 1978. Adskillige af bestemmelserne  

 svarer til bestemmelserne i Direktoratet for Kriminalforsorgens almindelige  

 regelsamling.
Som nævnt er det i bestemmelserne fra 1978, § 3, stk. 3,  

 forudsat, at anstaltslederen kan fastsætte ordensbestemmelser.
 Kun en del af de fastsatte  

 bestemmelser fra 1991 kan karakteriseres som egentlige ordensbestemmelser.  

 Jeg  

 må finde, at det i et vist omfang er betænkeligt og i hvert fald  

 uhensigtsmæssigt, at en ikke ubetydelig del af regelfastsættelsen for de  

 anbragte er sket på en måde, der umiddelbart forekommer tilfældig og uden  

 godkendelse af politimesterembedet eller af Direktoratet for  

 Kriminalforsorgen.  

 Hertil kommer, at bestemmelserne tilsyneladende alene er gældende for  

 domfældte  

 i Nuuk og således ikke for domfældte i Qaqortoq og Anstalten for Domfældte i  

 Aasiaat/Egedesminde.
Jeg har forstået, at  

 Politimesteren i Grønland med udgangspunkt i Direktoratet for  

 Kriminalforsorgens almindelige regelsamling har til hensigt at gennemføre en  

 egentlig regelfastsættelse for anstalterne i Grønland.
Jeg foretager derfor  

 ikke videre vedrørende de 17 bestemmelser, idet jeg dog bemærker, at  

 eksistensen af disse bestemmelser efter min opfattelse understreger behovet  

 for  

 en mere systematisk gennemgang af, hvorledes regelgrundlaget for anstalterne  

 i  

 Grønland bør udformes.
 Jeg udbeder mig underretning  

 om, hvad der videre sker på dette område.
 3. Gennemgang af rapportmateriale.
 Anstalten for Domfældte i Nuuk.
 Ved begyndelsen af  

 inspektionen den 14. oktober 1993 af Anstalten for Domfældte i Nuuk anmodede  

 sekretariatschefen om at modtage genparter af skriftlige rapporter om  

 forhold,  

 hvorom der er foreskrevet eller forudsat, at rapport skal udfærdiges.  

 Sekretariatschefen anmodede om, at rapportmaterialet kom til at dække  

 repræsentative perioder.
 Følgende rapportmateriale  

 blev udleveret:
A.
En rapport om  

 sikringscelleanbringelse.
 B. 2 rapporter om  

 konfiskation.
 C. 16 rapporter om  

 disciplinære forhold.
Ad A.
Sikringscelleanbringelse.
 Bestemmelse om anbringelse i  

 sikringscelle findes i § 16 i bestemmelserne fra 1978. Bestemmelsen har  

 følgende indhold:
"Anbringelse i  

 sikringscelle må kun anvendes såfremt det er nødvendigt for at afværge  

 truende  

 vold, betvinge voldsom modstand eller for at hindre selvmord eller anden  

 selvbeskadigelse.
Sikringscelle må kun anvendes, når andre lempeligere midler  

 åbenbart er utilstrækkelige.
 Stk. 2.  

  

 Opholdet i sikringscelle må ikke udstrækkes længere end  

 absolut påkrævet.
Stk. 3.  

  

 Om anbringelse i sikringscelle afgives en skriftlig  

 indberetning til politimesteren." Som det fremgår af den  

 gengivne bestemmelse, er der ikke anført (i stk. 3) noget nærmere om, hvad  

 der  

 skal noteres i indberetningen til politimesteren.
 J.nr. 1147 (5. februar 1992).
 I rapporten er det anført, at  

 den anbragte den 5. februar 1992 kl. 7.35 med magt blev "lagt i håndjern  

 og derefter spændt i sikringscellen".
 Årsagen til anbringelsen var  

 "råben og kastende rundt med inventar, sluttelig forsøgte han at  

 overfalde  

 (...)".
 Herefter er anført:
"Domfældte spændt på  

 arme og ben samt mave, - håndjern taget af kl. 7,40." Det er efter rapporten  

 uklart, hvad der nærmere er sket.
Det nævnes således i rapporten, at den  

 anbragte blev fremstillet (...) kl. 08.00, den 5. februar 1992.
 Jeg må forstå, at den  

 anbragte er taget ud af sikringscellen ca. 15 minutter efter anbringelsen.
Jeg går i denne skrivelse  

 ikke nærmere ind på spørgsmålet om, hvorvidt betingelserne for anbringelse i  

 sikringscellen var opfyldt.
Jeg finder dog anledning til at citere følgende  

 fra  

 rapporten:
"Som situationen  

 foreligger p.t., har domf. været fremstillet tre gange (...), henholdsvis den  

 3/2 1992 kl. 21.00, den 4/2 1992 kl. 17.45 og senest her til morgen kl. 8.00.  

 Under seneste fremstilling har (lægen ...) stillet diagnosen "Problemer  

 med kvinder", udfra filosofien om at der her i livet kun er tre områder,  

 som kan give anledning til psykiske problemer,: Karriere, Økonomi og Kvinder.  

 Naturligt heraf må man konkludere at læge (...) må have udelukket karrieren  

 og  

 økonomien." Undersøgelsen af den anbragte  

 og rapportskrivningen er efter min opfattelse præget af manglende seriøsitet.
 En rapport om  

 sikringscelleanbringelse må som minimum angive det præcise tidspunkt for  

 anbringelsen og det præcise tidspunkt for udtagelsen.
 Jeg må anse det for en fejl,  

 at tidspunktet for udtagelsen ikke er anført i rapporten.
 Efter bestemmelserne fra  

 1978, § 17, stk. 1., kan anbragte for overtrædelse af nogle nærmere angivne  

 bestemmelser ikendes disciplinære foranstaltninger, bl.a. frakendelse af  

 udgang  

 (§ 17, stk. 1, nr. 2).
 Efter stk. 2 skal  

 frakendelsen ske fra et bestemt  

  

 tidsrum  

  

 ,  

 der fastsættes under hensyn til overtrædelsens art og omfang.
 I rapporten er anført  

 følgende:
"For anstaltens side  

 gives domf. fællesskab fra afd. sikret, og kan indtil videre ikke flytte  

 tilbage til annex.
Det pålægges personalet meget nøje at drage omsorg for at  

 domf. indtager sin daglige medicin.
Endvidere foranlediger personalet at  

 psykisk behandling påbegyndes (...).
Spørgsmålet om genoptagelse  

 af udgang, drøftes når domf. efter lægelig vurdering skønnes at være inde i  

 en  

 stabil periode." Jeg må finde det principielt  

 uheldigt, at der på en sikringscellerapport tillige træffes en disciplinær  

 afgørelse.
 Den disciplinære afgørelses  

 indhold er uklar.
Som det fremgår af den  

 gengivne afgørelse, er der tale om frakendelse af udgang indtil videre.
En  

 sådan afgørelse er der ikke hjemmel til at træffe efter bestemmelserne fra  

 1978. Jeg må finde det beklageligt, at en sådan afgørelse er truffet.
Ad B.
Konfiskation.
 Efter den grønlandske  

 kriminallovs § 85, nr. 8, kan retten træffe bestemmelse om konfiskation.  

 Bestemmelser om konfiskation findes i kriminallovens kapitel 31.
 Der er ikke i den grønlandske  

 kriminallov en bestemmelse, der svarer til den danske straffelovs § 47, stk.  

 3,  

 der har følgende indhold:
"Såfremt en person, der  

 udstår frihedsstraf, findes i besiddelse af genstande, som ulovligt er  

 indført,  

 erhvervet eller tilvirket i anstalten, kan genstandene konfiskeres, medmindre  

 de tilhører nogle, der ikke er ansvarlig for det ulovlige forhold." Det må konstateres, at der  

 ikke foreligger hjemmel til at foretage konfiskation af ejendele, der  

 tilhører  

 anbragte.
Det er naturligvis åbenbart, at der er behov for at kunne træffe  

 sådanne afgørelser.
 Jeg har samtidig hermed  

 henledt Justitsministeriets opmærksomhed på forholdet.
J.nr. 1438 (10. juli 1993) Rapporten indeholder  

 følgende:
Hashpibe "Under rutinemæssig  

 visitation fandt vi en hashpibe; piben konfiskeret." Rapporten i sig selv giver  

 mig ikke anledning til bemærkning.
 En rapport (j.nr. 1268 - 21.  

 oktober 1992) - der også indeholder en rapport om disciplinære  

 foranstaltninger, jf. nedenfor - angår også inddragelse af en hashklump og en  

 pibe.
 Rapporten i sig selv giver  

 mig ikke anledning til bemærkning.
Ad C.
Disciplinære forhold.
 J.nr. 1268 (21. oktober  

 1992).
 I rapporten er bl.a. anført  

 følgende:
"  

  

 Afhøring.  

  

 Efter foreholdelse af nærværende rapport erkender domf.  

 dens indhold, samt at det er en overtrædelse af anstaltens regler.
Domf.  

 forklarer han har købt hashen ude i byen af en ikke kendt person.
Domf.  

 forklarer, han mener at have godt af en eller anden form for stimulans til at  

 klare dagen og vejen.
Sidste gang havde domf. prøvet sig med alkohol, det  

 blev  

 stoppet derfor hashen.
Domf. forklares om hashens skadevirkninger, og får  

 udleveret artiklen "Hashrygning - en ond cirkel" af Hanne Jensen,  

 Brita A.
Nielsen og Mette Moesgaard til orientering.
Afgørelse.
For overtrædelse af "Bestemmelser af fuldbyrdelse  

 af anstaltsophold" § 3 i henhold til § 17 stk. 1 pkt. 1, 2 og 4, ikendes  

 domf. følgende disciplinærforanstaltning.
 1. Isoleres i fritiden i 7  

 dage, fællesskab igen den 29. oktober 1992.
 2. Fratages dagudgang i 6  

 uger, dagudgang igen den 6. december 1992.
 3. Fratages aftenudgang i 10  

 uger, aftenudgang igen den 6. januar 1993.
 4. Nedsat lommepenge i 3 uger  

 til 125.00, normale igen den 18. november 1992.
 5. Ledsaget indkøb i 3 mdr.  

 indtil videre.
6. Doceres fortsat ved  

 antabus indtil videre." Jeg har ikke kendskab til,  

 hvad sanktionen "Ledsaget indkøb i 3 mdr. indtil videre" dækker  

 over.  

 Sanktionen er ikke anvendt i andre tilfælde, der foreligger rapporter om.
Jeg  

 foretager ikke videre vedrørende denne sanktion.
Som det fremgår af den  

 gengivne afgørelse er som en disciplinær foranstaltning under nr. 6 anført  

 "Doceres fortsat ved antabus indtil videre." I bestemmelserne fra 1978 er  

 i § 5, stk. 4, bestemt følgende:
"Det kan fastsættes som  

  

 vilkår for beskæftigelse  

  

 (fremhævet af  

 mig) uden for anstalten, at den domfældte underkaster sig  

 afvænningsbehandling  

 for misbrug af alkohol." Udgangsreglen  

  

 i § 12 indeholder ikke bestemmelser om  

 afvænningsbehandling.
Dog er det i § 12, stk. 3, bestemt, at "domfældte  

 skal overholde de vilkår som fastsættes for udgangstilladelse".
 Som vilkår for besøg  

  

 i anstalten kan det fastsættes, at den  

 domfældte underkaster sig afvænningsbehandling for misbrug af alkohol (§ 13,  

 stk. 3).
 Ved prøveløsladelse  

  

 kan som  

  

 vilkår  

  

 fastsættes, at den dømte underkaster sig afvænningsbehandling for misbrug af  

 alkohol, jf. kriminallovens § 105, stk. 4, jf. § 97, nr. 1.
 Det er uden videre klart, at  

 dosering med antabus ikke kan gives som en disciplinær foranstaltning.  

 Dosering  

 med antabus er (principielt) en frivillig foranstaltning og kan alene knyttes  

 som vilkår til beskæftigelse uden for anstalten, udgangstilladelse, besøg og  

 prøveløsladelse.
 Jeg må finde det meget  

 beklageligt, at dosering af antabus i 9 rapporter (af i alt 16 rapporter om  

 disciplinære forhold) anføres som en disciplinær foranstaltning.
 De ikendte disciplinære  

 foranstaltninger i rapporten giver mig i øvrigt ikke anledning til  

 bemærkning.
 J.nr. 1460 (10. juli 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1450 (10. juli 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1241 (22. juli 1993).
 Ingen bemærkninger.
 J.nr. 1440 (7. august 1993).
 Ingen bemærkninger.
 J.nr. 1438 (7. august 1993).
 Afgørelsen har følgende  

 ordlyd:
 "  

  

 Afgørelse  

  

 : For overtrædelse af bestemmelser om fuldbyrdelse af  

 anstaltsophold ikendes domfældte flg. disciplinære foranstaltning.
Frakendelse af dagudgang.  

 Forlænget i 1 uge.
Dagudgang igen den 21. august 1993.
Frakendelse af aftenudgang.  

 Forlænget i 1 uge.
Igen den 20. september 1993.
 Nedsat lommepenge 1 uge.  

 125.00 kr.
Hvis ovennævnte begår  

 lignende grov overfald eller tyveri. 3 ugers isolation samt miste udgang  

 resten  

 af anstaltsophold." Det er uden videre klart, at  

 der alene kan ikendes disciplinære foranstaltninger for allerede begåede  

 forhold.
Der er således ikke hjemmel for den afgørelse, der er indeholdt i  

 det  

 sidste afsnit.
 Jeg må finde det beklageligt,  

 at en sådan afgørelse er truffet.
 Rapporten i øvrigt giver mig  

 ikke anledning til bemærkning.
 J.nr. 1451 (10. august 1993).
 Ingen bemærkninger.
 J.nr. 1241 (3. september  

 1993).
 Ingen bemærkninger.
 J.nr. 1429 (3. september  

 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1315 (5. september  

 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1389 (30. september  

 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1415 (9. september  

 1993).
 Ingen bemærkninger, bortset  

 fra det ovenfor anførte om dosering af antabus.
 J.nr. 1440 (30. september  

 1993).
Rapporten angår  

 hashindsmugling.
Det er ikke til at se af rapporten, om der er sket  

 konfiskation af de 3-  

 4 gram  

 hash, der blev fundet i den anbragtes lomme.
 Udover det anførte ingen bemærkninger,  

 bortset fra det ovenfor anførte om dosering af antabus.
 J.nr. 1389 (1. oktober 1993).
 Ingen bemærkninger, bortset  

 fra det ovenfor anførte om dosering af antabus.
Qaqortoq/Julianehåb Ved begyndelsen af  

 inspektionen den 19. oktober 1993 af Anstalten for Domfældte i Qaqortoq  

 anmodede sekretariatschefen om at modtage genparter af skriftlige rapporter  

 om  

 forhold, hvorom det er foreskrevet eller forudsat, at rapport skal  

 udfærdiges.  

 Sekretariatschefen anmodede om, at rapportmateriale kom til at dække  

 repræsentative perioder.
 Følgende rapportmateriale  

 blev udleveret:
 A. 2 rapporter tilsyneladende  

 om sikringscelleanbringelse.
 B. 4 rapporter om  

 disciplinære forhold.
C.
Andet.
D.
En rapport om visitation.
Ad A.
Sikringscelleanbringelse.
 Reglen i § 16 om anbringelse  

 i sikringscelle i bestemmelsen fra 1978 er gengivet ovenfor.
 J.nr. 328 (11. april 1993).
 Rapporten indeholder  

 følgende:
"Domfældte blev  

 konstateret meget beruset ved hjemkomsten efter dagudgang.
Domf. er indst. i  

 sik.cellen og er isoleret indtil afhøring kan finde sted.
 ...
 11. april 1993.
Domf. blev bespist kl. 19.00.  

 Domf. virkede rolig og fattet, så han bad om at få sine cigaretter og ild  

 dertil, fandt undertegn. det tilrådeligt.
Kl. 20.15 gik domf. tilsyneladende  

 amok, ved at banke kraftigt på døren, og ved råb og skrig. (...) blev  

 tilkaldt.  

 (...) havde i mellemtiden konstateret røg fra cellen, og havde derfor åbnet  

 døren.
Det viste sig, at domf. havde sat ild i madrassen, hvorved en kraftig  

 røgudvik. opstod, ilden blev dog hurtigt slukket, men rummet er svært  

 røgskadet  

 og madrassen selvsagt ødelagt.
Domf. rengører cellen så godt det er muligt,  

 og  

 bliver derefter atter isoleret i sik.cellen.
 ...
 13. april 1993.
Afhøring  

  

 : Efter foreholdelse af nærværende rapport, erkender domfældte  

 dens indhold samt at det er en overtrædelse af anstaltens regler.
Domfældte  

 forklarer, at han har nogle problemer med sin kone, som er på påskeferie i  

 Julianehåb fra Danmark, dog uden at vil gå i en dybere drøftelse af disse  

 problemer.
Efterfølgende har domfældte forsøgt at løse sine problemer ved  

 indtagelse af alkohol, indkøbt for sine lommepenge.
 Afgørelse  

  

 : For overtrædelse af "Bestemmelser om fuldbyrdelse  

 af anstaltsophold" § 3 i henhold til § 17, stk. 1, pkt. 1, 2 og 5,  

 ikendes  

 domfældte følgende disciplinærforanstaltning.
 1. Isoleres indtil  

 overflytning til Anstalten i Nuuk er gennemført.
 2. Nedsat lommepenge i 3  

 uger, normale igen den 5. april 1993.
 3. Fratages dagudgang i 4  

 uger, dagudgang igen den 15. maj 1993.
 4. Fratages aftenudgang i 8  

 uger, aftenudgang igen den 14. juni 1993.
 5. Doseres med antabus resten  

 af sin anstaltstid.
6. Domfældte accepterer  

 frivilligt forlig vedrørende erstatning for reparation af anstaltens  

 sikringscelle." Jeg må efter det oplyste  

 lægge til grund at der er tale om en egentlig sikringscelleanbringelse,  

 hvorom  

 der ikke er udfærdiget en særskilt rapport.
Som sagen foreligger oplyst,  

 kan jeg ikke lægge til grund, at betingelserne i bestemmelserne for 1978, §  

 16,  

 stk. 1, om anbringelse i sikringscelle har været opfyldt.
Det eneste oplyste  

 om  

 den pågældendes tilstand ved indsættelsen er, at han var meget beruset.
 Det fremgår ikke af  

 rapporten, hvornår indsættelsen fandt sted.
 Der er intet i rapporten, der  

 angiver på hvilket tidspunkt den pågældende er udtaget af sikringscellen.
 Indberetning til  

 politimesteren (§ 16, stk. 3) ses ikke at være sket.
 Det er naturligvis  

 overordentligt beklageligt, at et så alvorligt indgreb som anbringelse i  

 sikringscelle er anvendt, uden at betingelserne herfor ses at have været  

 opfyldt, og uden at de fornødne noteringer er foretaget.
 J.nr. 314 (23. juni 1993).
 Rapporten har følgende  

 indhold:
 "Ovennævnte domfældte  

 kom ikke hjem efter aftenudgang, bagvagthavende (...) og Politiet underrettet  

 kl. 21.50.
 ...
Udeblevne domf. (...) tilbagebragt  

 af politiet (...) i ædru tilstand.
Låst inde i sikringscellen indtil i  

 morgen,  

 derefter flyttes han til celle 2. Ifølge aftale med (...) anstaltsleder.
 ...
 Afhøring  

  

 : Domf. har ikke nogen grund til sin udeblivelse og vil  

 ikke oplyse, hvor han har været under udeblivelse.
 ...
 Afgørelse  

  

 : For overtrædelse af "Bestemmelse om fuldbyrdelse af  

 anstaltsophold" § 3, stk. 3, og § 12, stk. 2, ikendes domfældte følgende  

 disciplinærforanstaltning.
 1. Isoleret i 7 dage,  

 fællesskab igen 2. juli 1993.
 2. Fratages dagudgang i 4  

 uger, dagudgang igen 31. juli 1993.
3. Fratages aftenudgang i 8  

 uger, aftenudgang igen 30. august 1993." Der er tilsyneladende tale om  

 en sikringscelleanbringelse.
Der ses ikke at være belæg for en sådan  

 anbringelse.
Der er intet anført om tidspunktet for anbringelsen eller om  

 tidspunktet for udtagelsen af den pågældende.
Også om dette tilfælde skal jeg  

 udtale, at det er overordentligt beklageligt, at et så alvorligt indgreb som  

 anbringelse i sikringscelle er sket uden at betingelserne herfor ses at være  

 opfyldt, og uden at de fornødne noteringer er foretaget.
 Jeg går ud fra at  

 Politimesteren i Grønland og Direktoratet for Kriminalforsorgen vil være  

 opmærksom på, om der (fortsat) er behov for, at reglerne om  

 sikringscelleanbringelse præciseres over for lederen af Anstalten for  

 Domfældte  

 i Qaqortoq.
Ad B.
Disciplinære foranstaltninger.
 J.nr. 328 (11. april 1993).
 Det er i rapporten anført, at  

 den pågældende "Doceres med antabus resten af sin anstaltstid".
 Jeg henviser til det, jeg har  

 anført ovenfor om dosering af antabus.
 Til afgørelsen efter § 17 i  

 bestemmelserne fra 1978 har jeg ingen bemærkninger.
 J.nr. 314 (7. april 1993).
 Ingen bemærkninger.
 J.nr. 314 (25. juni 1993).
 For så vidt angår de  

 disciplinære sanktionener ingen bemærkninger, idet jeg går ud fra, at "§  

 12, stk. 2" er en skrivefejl for "§ 17, stk. 1".
 J.nr. 345 (9. oktober 1993).
 Ingen bemærkninger, bortset  

 fra det ovenfor anførte om dosering af antabus.
Ad C.
Andet.
 J.nr. 335 ( 31. juli 1993).
 En højtaler er blevet hensat  

 på depot.
Ingen bemærkninger .
Ad D.
Visitation.
 § 14 i bestemmelserne fra  

 1978 har følgende indhold:
"De domfældte kan  

 undergives visitation.
Ved visitation forestås en nøje undersøgelse af,  

 hvilke  

 effekter den pågældende har i sin besiddelse i opholdsrummet eller på sin  

 person.
Visitation kan foretages i det omfang personalet skønner det  

 nødvendigt  

 af sikkerhedshensyn og til kontrol med, at ordensbestemmelser og andre regler  

 overholdes." J.nr. 335 (27. juli 1993).
 Ingen bemærkninger.
 4. Gennemgangen af  

 rapportmaterialet efterlader det indtryk, at der er behov for, at  

 Politimesteren i Grønland etablerer en ordning, således at embedet holder sig  

 orienteret om de beslutninger, der træffes i anstalterne ved gennemgang af  

 rapportmateriale med passende mellemrum.
 5. Folketingets Retsudvalg  

 modtager en genpart af denne redegørelse.
