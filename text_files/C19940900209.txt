Cirkulære om organisationsaftale for chefteknikere ved tandlægeskolerne Generelle bemærkninger Finansministeriet og Ledernes Hovedorganisation har den 6. december 1994 indgået medfølgende organisationsaftale for chefteknikere ved tandlæge-skolerne.
 Organisationsaftalen udgør sammen med StK-fællesoverenskomsten af 22. juni 1993 det samlede overenskomstgrundlag.
 Den hidtidige overenskomst af 5. november 1992 for chefteknikere ved tandlægehøjskolerne (cirk. af 14. december 1992, APD.nr. 121/92) ophæves hermed.
Bemærkninger til organisationsaftalens enkelte bestemmelser Til § 2 Løn.
 Der kan ydes tillæg i henhold til Finansministeriets cirkulære af 7. april 1993 om lokalløn og chefløn med tilhærende vejledning.
Finansministeriet, den 23. december 1994 Evald Nielsen Organisationsaftale for chefteknikere ved tandlægeskolerne Nedennævnte bestemmelser supplerer og/eller fraviger fællesoverenskomsten med Statsansattes Kartel.
§ 1. Organisationsaftalens område Organisationsaftalen omfatter ikke-tjenestemandsansatte chefteknikere, der ansættes ved tandlægeskolerne i København og Århus.
§ 2. Løn a) Lønnen til chefteknikere svarer til lønnen på skalatrinene 27, 29, 31, 33 og 35 (stedtillægssats V). Alle skalatrin er 2-årige.
 b) Lønnen til chefteknikere, der varetager ledelse af et centrallaboratorium, og som har arbejdsledelse for tandteknikere, svarer til lønnen på skalatrinene 31, 33, 35 og 37.
§ 3. Ikrafttræden og opsigelse Organisationsaftalen har virkning fra den 1. april 1993 og kan af parterne opsiges skriftligt med 3 måneders varsel til en 31. marts, dog tidligst den 31. marts 1995.
