 Erstatning for støj (nærhed) uagtet, ejendommen ikke har afgivet areal  

 til vejanlægget.
 Tirsdag den 11.april 1995 lod kommissarius protokollen tilføre  

 nedenstående kendelse vedrørende nogle erstatningsspørgsmål, der blev  

 behandlet under ekspropriationsforretningen den 13. december 1994, den 25. og  

 26. januar 1995 og den 8. og 9. februar 1995 uden at der blev opnået forlig.
Protokollen førtes af fuldmægtig, cand. jur.
Karen Buskgaard.
 Lb.nr.71. Matr. nr. le Rebelsig, Vejrup.
Da der ikke har kunnet opnås forlig om erstatningsspørgsmålet, er der blevet afsagt følgende K E N D E L S E.
 Ejendommen og ekspropriationen.
 Matr. nr. le er en ejendom i landzone på 2.511 m2.
Denne er pr. 1. januar 1994 vurderet til ejendomsskyld med en  

 ejendomsværdi på 250.000 kr., heraf grundværdi 46.000 kr.
På ejendommen er  

 opført et hus med beboelse i stueetagen.
Ejendommen ligger langs sydsiden af kommunevej nr. 8, Gl.
Hovedvej, i  

 Rebelsig ca. 400 m fra dennes tilslutning til Hovedlandevej 301, Esbjerg -  

 Kolding.
Motorvejen krydser hovedlandevejen det pågældende sted og skærer Gl.  

 Hovedvej ca. 80 m fra ejendommens østskel.
Motorvejen forløber sydøst for  

 ejendommen med en mindsteafstand til skel på ca. 0 m og en mindsteafstand fra  

 kørebanekant til beboelsesbygningen på ca. 44 m.
Udfor bygningen anlægges  

 motorvejen i niveau med eksisterende terræn.
Ved ekspropriationen til motorvejsanlægget pålægges der ejendommen  

 servitut om byggelinier som anmærkning a i arealfortegnelsen.
Der tillægges  

 vederlagsfrit efter anlæggets udførelse ejendommen et ca. 5.310 m2 stort  

 areal af matr. nr. lz Rebelsig, Vejrup (lb. nr. 56). Arealet overdrages med  

 pålagt servitut om byggelinier.
Det tillagte areal ligger mellem ejendommen  

 og motorvejen, således at ejendommen fremover kommer til at udgøre en  

 retvinklet trekant med den lange side ind mod motorvejen.
 Parternes påstande.
 Hverken ejeren eller Vejdirektoratet har accepteret  

 ekspropriationskommissionens erstatningsfastsættelse.
 Ejeren har nedlagt påstand om, at der udover det af  

 ekspropriationskommissionen fastsatte beløb, der vil kunne dække udgifterne  

 ved støjisolering af bygningen, tillægges ham et beløb til støjafskærmnng mod  

 motorvejen af hensyn til ejendommens udendørs arealer.
 Vejdirektoratet har ikke kunnet tilslutte sig, at der gives erstatning for  

 gener som følge af vejanlæggets nærhed i tilfælde som det foreliggende, hvor  

 ejendommen ikke har afstået areal til vejanlægget.
 Ekspropriationskommissionens afgørelse.
 Byggelinieservitutten giver ikke anledning til erstatning, jvf. § 38 i lov  

 om offentlige veje.
 Til brug for kommissionens overvejelser med hensyn til spørgsmålet om  

 erstatning for anlæggets nærhed er der blevet udarbejdet en støjvurdering af  

 det rådgivende ingeniørfirma Cowiconsult.
Behovet for støjbeskyttelse er vurderet ud fra de grænseværdier, som skal  

 overholdes ved nybyggeri langs eksisterende veje.
Disse grænseværdier er 55  

 dB(A) på facade udendørs og 35 dB(A) indendørs i opholdsrum.
Vurderingen er  

 foretaget på grundlag af beregninger efter den fællesnordiske beregningsmodel  

 for beregning af vejtrafikstøj, der er angivet i Vejdatalaboratoriets rapport  

 nr. 93, 1989 »Beregningsmodel for vejtrafikstøj, revideret 1989«.  

 Der anvendes trafikdata for år 2010.
Efter Cowiconsults beregninger vil støjbelastningen i stueetagen udgøre  

 58/59 dB(A). Støjbelastningen fra den gamle hovedlandevej er ved alle  

 beregningepunkter mindre end 45 dB(A), og den påvirker den totale  

 støjbelastning med mindre end 1/2 dB.
Ved støjafskærmning med en ca. 125 m  

 lang og 3,5 m høj jordvold nær bygningen vil belastningen kunne reduceres til  

 53/54 dB(A) og ved opsætning af en ca. 200 m lang og 2,5 m høj skærm ved  

 motorvejens kronekant vil belastningen kunne reduceres til 54/55 dB(A). Som  

 alternativ til støjafskærmning kan udføres facadeisolering af boligen.
Her  

 skønnes udskiftning af vinduer mod motorvejen med termolydruder at kunne  

 reducere det indendørs lydtrykniveau til 35 dB(A). Priserne for  

 støjbeskyttelse er af Cowiconsult ansat til 500.000 kr. for skærm ved  

 motorvejen, 70.000 kr. for jordvold ved ejendommen og 20.000 kr. for  

 udskiftning af vinduer, alle priser excl. moms.
Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en konkret vurdering af forholdene på de enkelte ejendomme.
I det foreliggende tilfælde er der efter kommissionens opfattelse ikke  

 grundlag for at bekoste støjafskærmning hverken i form af en jordvold ved  

 ejendommen eller en skærm ved motorvejen.
Efter støjberegningerne vil der  

 imidlertid blive tale om så alvorlige støjgener på ejendommen, at det må  

 antages at ville medføre en forringelse af dennes værdi.
Kommissionen har  

 skønsmæssigt fastsat en erstatning herfor på 25.000 kr.
For udgifter, der  

 påføres ejeren i forbindelse med erstatningens udbetaling, tillægges en  

 erstatning på 3.000 kr.
Herefter B E S T E M M E S Erstatningen fastsættes således:
 Renter 5% p.a. fra den 1. januar 1995.
