Nyt om arbejdsskader - høretraumer som  

 følge af pludselige støjpåvirkninger Baggrund For at en hændelse kan anerkendes som et  

 ulykkestilfælde i lovens forstand, skal der være tale om en  

 tilfældig, af den sikredes vilje uafhængig, pludselig udefra  

 kommende indvirkning på legemet med en påviselig skade til  

 følge.
 Ulykker er således kendetegnet ved, at den  

 skadevoldende påvirkning kun er af et øjebliks varighed, og at  

 der efterfølgende kan bevises en skadelig påvirkning, der  

 må anses for at være varig.
Arbejdsskadestyrelsen har modtaget flere anmeldelser om  

 høretraumer, der er opstået efter kortvarig udsættelse for  

 støj på arbejdspladsen.
I mange af tilfældene har der  

 været tale om støjpåvirkninger i form af hyl, brag eller  

 knald f.eks.  i forbindelse med arbejdet som telefonist.
Flere af de anmeldte høretraumer er anerkendt som  

 arbejdsskader.
Ved anerkendelsen er der lagt vægt på, at  

 skadelidte i forbindelse med udsættelsen for pludselige hyl, brag eller  

 knald har været udsat for et lydtryk af en vis størrelse, der  

 må antages at kunne medføre en varig skade.
 Ved begrebet varig skade er der ikke ved vurderingen af  

 anerkendelsesspørgsmålet forskel på, om skadelidte har  

 fået konstateret hørenedsættelse, der er påvist ved  

 lægelig undersøgelse eller tinnitus, som ikke kan påvises  

 ved lægelig undersøgelse.
Konkrete sager, der belyser praksis I en sag fik skadelidte en høj klar hyletone i  

 begge ører under telefonekspedition som telefonist.
Skadelidte  

 udviklede straks susen for begge ører i form af højfrekvent  

 hylende konstant tone og fik desuden hovedpine og blev svimmel.
Arbejdsgiver  

 oplyste, at der var foretaget støjdæmpning i hovedtelefonerne,  

 så den maksimale støjpåvirkning ikke kunne overstige 112  

 dB.
Arbejdsskadestyrelsen anerkendte hændelsen som et  

 ulykkestilfælde, hvilket blev tiltrådt af Den Sociale  

 Ankestyrelse.
I en anden sag var skadelidte i 1989 som receptionist  

 udsat for en høj hyletone i ca. 5 minutter.
Efter et lille ophold, kom  

 hyletonen igen.
Skadelidte ophørte med at arbejde i 1995 og anmeldte  

 først i december 1997 høretraumet.
Skadelidte oplyste, at hun  

 inden for de seneste to år havde fået øresusen på  

 højre øre.
Undersøgelser viste dog ikke  

 høretab.
 Der var i sagen ikke tvivl om, at skadelidte gennem mange  

 år havde vært udsat for lydpåvirkninger.
 Arbejdsskadestyrelsen anerkendte hændelsen som et  

 ulykkestilfælde og lagde vægt på, at skadelidte under sit  

 arbejde var udsat for en pludselig og uventet skadelig påvirkning, da  

 hun fik en kraftig hyletone i øret gennem sin øretelefon.
 Sagen blev  afvist som en ulykke af Den Sociale  

 Ankestyrelse, da der ikke i sagen var oplysninger om gener i forbindelse med  

 hændelsen i 1989. Det kunne således ikke anses for  

 sandsynliggjort, at hændelsen i det konkrete tilfælde havde  

 medført skade eller i øvrigt havde givet gener af nogen  

 art.
I en tredje sag var skadelidte som telefonist ved  

 ekspedition af et 118-opkald udsat for et lydtryk i form af et knald i  

 høresneglen.
Dette blev efterfulgt af skratten og hyl, som  

 medførte, at skadelidte umiddelbart efter fik ondt i øret og  

 udviklede en hyletone i øret.
Der blev efterfølgende  

 konstateret en noget øget hørenedsættelse i forhold til  

 skadelidtes tidligere undersøgelser af hørelsen.  

 Arbejdsskadestyrelsen afviste hændelsen som et ulykkestilfælde og  

 lagde ved afgørelsen vægt på, at lydtrykket, i form af et  

 knald, ikke havde været af en sådan styrke, at det kunne give  

 nogen forbigående eller varig hørenedsættelse.
Der var  

 hermed heller ikke grundlag for at anerkende skadelidtes tinnitus som en  

 arbejdsskade.
 Den Sociale Ankestyrelse ændrede afgørelsen  

 og anerkendte hændelsen som et ulykkestilfælde og vurderede i den  

 konkrete sag, at skadelidte havde været udsat for en udefra kommende  

 voldsom lydpåvirkning, som umiddelbart havde medført, at  

 skadelidte fik ondt i øret samt udviklede en vedvarende hyletone i  

 øret.
Kommentar Høretraumer som følge af en pludselig  

 støjpåvirkning vil kunne anerkendes, hvis det efter en konkret  

 vurdering anses for overvejende sandsynligt, at skadelidte har været  

 udsat for en pludselig støjpåvirkning i form af hyl, brag eller  

 knald, og skadelidte i umiddelbar tilknytning til  

 støjpåvirkningen har pådraget sig en skade i form af  

 høretab og/eller tinnitus.
 Yderligere oplysninger kan fås hos kontorchef  

 Kirsten Ørnø.
