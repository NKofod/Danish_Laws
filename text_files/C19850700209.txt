 I Italien gælder særlige bestemmelser for fiskeri og tilvirkning af samt  

 handel med spiselige muslinger (molluschi eduli lamellibranchi).  

 Bestemmelserne, der også omfatter import, er baseret på en lov fra 2. maj  

 1977, et dekret fra 27. april 1978 og et cirkulære fra 23. december 1982.
Der er generelle krav til den mikrobiologiske, kemiske, biologiske og  

 fysiske kvalitet af muslingerne og af det vand, hvori de lever, og de enkelte  

 afgrænsede vandområder skal godkendes af det italienske sundhedsministerium,  

 for Danmarks vedkommende på grundlag af materiale fremsendt af  

 Fiskeriministeriets Industritilsyn.
Alle importpartier af muslinger og  

 muslingeprodukter skal ledsages af et sundhedscertifikat, hvor vandområdet er  

 angivet.
 For Danmark er foreløbig følgende vandområder i Limfjorden blevet  

 godkendt:
Andre vandområder end de nævnte vil kunne godkendes af det italienske  

 sundhedsministerium, såfremt man får forelagt tilfredsstillende oplysninger  

 om vandets og muslingernes mikrobiologiske, kemiske, biologiske og fysiske  

 kvalitet. (* 1) Det er væsentligt i certifikatet at anvende de geografiske betegnelser,  

 der er anført ovenfor.
 Det er vigtigt, at der for de forskellige varetyper anvendes korrekt  

 formular til sundhedscertifikatet, jfr. følgende oversigt over de enkelte  

 varetyper:
1. FERSKE (LEVENDE) MUSLINGER Der skal anvendes certifikatformular Fm 00-60: »Inspection  

 certificate for fresh or frozen fish for Italy«.
2. FROSNE OG DYBFROSNE MUSLINGER For frosne (congelati) muslinger skal anvendes førnævnte formular Fm  

 00-60.
 For dybfrosne (surgelati) muslinger skal anvendes formular Fm 00-105:
 »Certificato sanitario per prodotti surgelati di origine danese  

 destinati all'Italia«.
 Frosne, kogte muslinger kan kun importeres i Italien som en  

 »surgelato« vare.
3. HEL- OG HALVKONSERVES AF MUSLINGER Der skal anvendes certifikatformular Fm 00-62: »Inspection  

 certificate«.
---- Generelt gælder, at certifikat kun kan udstedes, hvis stikprøver er  

 udtaget og undersøgt af fiskerikontrollen eller Fiskeriministeriets  

 Industritilsyn med tilfredsstillende resultat. (* 2) Nærværende cirkulære erstatter cirkulære herfra af 11. marts 1983 om samme  

 emne.
Poul Fr.
Jensen (* 1) Oplysning herom fåes ved fiskerikontrollen eller fiskeriministeriets industritilsyn (* 2) Certifikater fåes ved henvendelse til fiskerikontrollen eller fiskeriministeriets industritilsyn.
