Fremsat den 30. januar 2002 af  

 justitsministeren (Lene Espersen) Forslag til Lov om ændring af forvaltningsloven (Digital kommunikation) § 1 I forvaltningsloven, jf. lov nr. 571 af 19. december 1985 som ændret  

 ved lov nr. 347 af 6. juni 1991, foretages følgende  

 ændringer:
 1. I § 2, stk. 3, indsættes efter  

 »Bestemmelserne i kapitel 8«: »og 8 a«.
 2. Efter § 32 indsættes:
»Kapitel 8 a Anvendelse af digital kommunikation § 32 a.
Vedkommende minister kan fastsætte regler om ret  

 til at anvende digital kommunikation ved henvendelser til den offentlige  

 forvaltning og om de nærmere vilkår herfor, herunder fravige  

 formkrav i lovgivningen, der hindrer anvendelsen af digital  

 kommunikation.« § 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for sager om færøske og  

 grønlandske anliggender, men kan ved kgl. anordning sættes i  

 kraft for sådanne sager med de afvigelser, som de særlige  

 færøske og grønlandske forhold tilsiger.
Dette  

 gælder dog kun for sager, der er eller har været under behandling  

 af rigsmyndigheder.
Bemærkninger til lovforslaget Almindelige bemærkninger 1. Lovforslagets formål og baggrund 1.1. Formålet med lovforslaget er at fremme og lette  

 mulighederne for, at borgerne kan benytte den nye informationsteknologi ved  

 kommunikation med den offentlige forvaltning.
Lovforslaget skal dermed ses i lyset af regeringens  

 målsætninger på IT-området, hvor der som  

 anført i regeringsgrundlaget »Vækst, velfærd   fornyelse«  

 vil blive gennemført en IT-handlingsplan, som udvikler Danmark til et  

 netværkssamfund, hvor familier, virksomheder og institutioner har  

 adgang til Internettet.
Regeringen finder det således afgørende,  

 at alle har mulighed for og bliver fortrolige med anvendelse af  

 informationsteknologien.
 Handlingsplanen »IT for alle«, der nærmere  

 redegør for regeringens samlede initiativer og mål på  

 IT-området, vil blive fremlagt senere i år.
 1.2. Lovforslaget bygger på en delbetænkning  

 afgivet af et udvalg om retsvirkningerne af anvendelse af digital signatur  

 mv., som blev nedsat af Justitsministeriet i 1998 (betænkning nr.  

 1400/2001 om e-signatur og formkrav i lovgivningen).
 I delbetænkningen foreslår udvalget, at der  

 indsættes en bestemmelse, f.eks. i forvaltningsloven, hvorved den  

 enkelte minister bemyndiges til ved bekendtgørelse at fravige  

 gældende formkrav i lovgivningen om anvendelse af papirbaseret  

 kommunikation ved henvendelse til forvaltningsmyndigheder.
Lovforslaget er i overensstemmelse med udvalgets  

 anbefaling.
Med forslaget skabes der således bl.a. hjemmel til ved  

 bekendtgørelse at fravige regler i lovgivningen, som i dag stiller  

 krav om, at borgerne i nogle sammenhænge skal anvende papirdokumenter  

 ved henvendelser til en offentlig myndighed.
Kommunikation mellem borgerne indbyrdes samt kommunikation  

 fra offentlige myndigheder til borgerne er ikke omfattet af lovforslaget.
Her  

 vil de nødvendige ændringer i formkrav, der indebærer en  

 uhensigtsmæssig hindring for brug af digital kommunikation, i  

 overensstemmelse med udvalgets anbefalinger i delbetænkningen blive  

 gennemført ved ændringslove på det enkelte  

 område.
 Regeringen har i den forbindelse besluttet, at samtlige  

 ministerier skal gennemgå deres lovgivning med henblik på, at  

 hvert ministerium senest i april 2002 har udfærdiget en plan for  

 arbejdet med at modernisere formkrav i lovgivningen, der unødigt  

 hindrer digital kommunikation.
 Der lægges op til, at det enkelte ministerium  

 herefter inden sommeren 2002 foretager de nødvendige ændringer  

 af formkrav i lovgivningen, i det omfang dette kan ske administrativt -  

 herunder ved at udstede bekendtgørelser i medfør af den  

 bemyndigelsesbestemmelse, der som anført foreslås indsat i  

 forvaltningsloven, og som vedrører henvendelser til den offentlige  

 forvaltning.
 I de tilfælde, hvor ændring af gældende  

 formkrav, der omfatter kommunikation mellem borgerne indbyrdes eller  

 kommunikation fra offentlige myndigheder til borgerne, kræver ny  

 lovgivning, vil de nødvendige lovforslag blive fremsat straks i  

 begyndelsen af næste folketingsår, hvis de har en særlig  

 hastende karakter, og ellers hurtigst muligt i løbet af  

 folketingssamlingen 2002/2003, således at ændringerne kan  

 træde i kraft senest i foråret 2003.
1.3. Lovforslaget skal i øvrigt ses i  

 sammenhæng med den lov om elektroniske signaturer, som Folketinget  

 vedtog i 2000 (lov nr. 417 af 31. maj 2000). Denne lov har til formål  

 at skabe grundlag for, at der findes elektroniske signaturer  

 (»underskrifter«), som lever op til visse krav om sikkerhed ved anvendelsen  

 af elektronisk kommunikation.
Eksistensen af sikre signaturer vil  

 således i mange tilfælde være en forudsætning for, at  

 digital kommunikation kan opfylde de samme formål som papirbaseret  

 kommunikation.
2. Gældende ret 2.1. Der findes ikke nogen generel lovregulering om formen  

 for borgernes henvendelser til den offentlige forvaltning.
 Som udgangspunkt må det derfor antages, at borgerne  

 kan rette henvendelse til forvaltningen i den form, som de selv  

 ønsker, forudsat at forvaltningen teknisk er i stand til at modtage  

 henvendelser i denne form.
Der kan dog være tilfælde, hvor der må  

 kræves en særlig sikkerhed for, at afsenderen af en henvendelse  

 er den person, som vedkommende udgiver sig for.
Det gælder f.eks., hvis  

 der knytter sig særlige retsvirkninger til en henvendelse til den  

 pågældende offentlige myndighed.
I sådanne tilfælde  

 må forvaltningen i fornødent omfang sikre sig afsenderens rette  

 identitet f.eks. ved at anmode om, at henvendelsen underskrives.
Hertil kommer, at lovgivningen i en række  

 tilfælde indeholder særlige bestemmelser om, at henvendelser til  

 forvaltningen på det pågældende område skal opfylde  

 bestemte formkrav.
Der kan eksempelvis være tale om krav om anvendelse  

 af særlige blanketter eller ansøgningsskemaer eller krav om  

 skriftlighed, underskrift mv.
I forhold til sådanne formkrav i  

 lovgivningen, vil det   hvor der ikke er taget udtrykkelig stilling til  

 anvendelsen af digital kommunikation   bero på en fortolkning af den  

 enkelte bestemmelse, om henvendelse ved digital kommunikation   eventuelt med  

 brug af elektronisk signatur   opfylder formkravet.
Denne fortolkning kan falde ud til, enten at det er muligt  

 at anvende digital kommunikation, eller at formkravet udelukker anvendelsen  

 af digital kommunikation.
En fortolkning vil desuden i en række  

 tilfælde føre til, at det umiddelbart må anses for  

 tvivlsomt, om digital kommunikation kan anvendes.
Det skyldes, at formkrav af  

 den nævnte karakter ofte vil være udformet, uden at det  

 oprindelig har været overvejet, om kravet kan opfyldes ved brug af  

 digital kommunikation.
 2.2. I det omfang borgerne er berettiget til at anvende  

 digital kommunikation ved henvendelser til den offentlige forvaltning,  

 opstår spørgsmålet om, hvilke vilkår der kan stilles  

 for den digitale meddelelse.
 Som anført ovenfor må det antages, at en  

 borger kan rette henvendelse til forvaltningen i den form, som vedkommende  

 selv ønsker, forudsat at den pågældende  

 forvaltningsmyndighed teknisk er i stand til at modtage henvendelsen i denne  

 form.
Det kan derfor i alle tilfælde kræves, at  

 borgeren i forbindelse med brug af digital kommunikation anvender et teknisk  

 format, der indebærer, at borgerens meddelelser kan læses af  

 myndigheden.
En forvaltningsmyndighed må også være  

 berettiget til at bestemme, at digitale henvendelser til myndigheden skal ske  

 til en bestemt e-mail-adresse (der f.eks. kan være angivet på  

 myndighedens hjemmeside).
2.3. Særligt med hensyn til henvendelser, der skal  

 være forsynet med underskrift, følger det af § 13 i lov nr.  

 417 af 31. maj 2000 om elektroniske signaturer, at bestemmelser i  

 lovgivningen, hvorefter elektroniske meddelelser skal være forsynet med  

 signatur (underskrift), anses for opfyldt, hvis meddelelsen er forsynet med  

 en avanceret elektronisk signatur, der er baseret på et kvalificeret  

 certifikat, og som er fremstillet ved brug af et sikkert  

 signaturgenereringssystem.
Ved elektroniske meddelelser til eller fra en  

 offentlig myndighed gælder dette dog kun, hvis andet ikke følger  

 af lov eller bestemmelser fastsat i medfør af lov.
Bestemmelsen i § 13 finder således anvendelse,  

 hvor der findes et formkrav om underskrift eller lignende, som må  

 forstås således, at det kan opfyldes ved benyttelse af digital  

 kommunikation med elektronisk signatur.
I disse tilfælde kan der som  

 udgangspunkt ikke stilles krav om opfyldelse af strengere sikkerhedsnormer  

 end, hvad der følger af denne bestemmelse.
Bestemmelsen er en  

 gennemførelse af artikel 5, stk. 1, litra a, i direktiv  

 1999/93/EF af 13. december 1999 om en fællesskabsramme for elektroniske  

 signaturer, der som udgangspunkt forbyder medlemsstaterne at opretholde eller  

 vedtage lovgivning med signaturkrav, som ikke kan opfyldes ved brug af en  

 signatur, der lever op til direktivets krav.
Som det også fremgår  

 af lovens § 13, åbner direktivet dog mulighed for, at der kan  

 stilles supplerende sikkerhedskrav i forbindelse med digital kommunikation  

 til og fra offentlige myndigheder.
 3. Justitsministeriets udvalg om retsvirkningerne af digital signatur  

 mv.
3.1. I 1998 nedsatte Justitsministeriet i samråd med  

 IT- og Forskningsministeriet (nu Ministeriet for Videnskab, Teknologi og  

 Forskning) et udvalg om retsvirkningerne af anvendelse af digital signatur  

 mv.
Udvalget består af repræsentanter for en række  

 myndigheder og organisationer.
Efter kommissoriet har udvalget to hovedopgaver.
For det  

 første er udvalget blevet anmodet om at overveje, om der er behov for  

 at lovgive om anvendelsen af digital kommunikation og elektronisk signatur i  

 forbindelse med gældende krav i lovgivningen om skriftlighed,  

 underskrift mv.
For det andet skal udvalget overveje en række andre  

 retlige spørgsmål, som opstår i forbindelse med  

 anvendelsen af digital kommunikation og elektronisk signatur, herunder  

 spørgsmålet om hvorvidt der er behov for at lovgive om  

 retsforholdet mellem afgiveren og modtageren af en digital meddelelse med  

 elektronisk signatur.
 3.2. Udvalget har i december 2000 afgivet en  

 delbetænkning (betænkning nr. 1400/2001 om e-signatur og formkrav  

 i lovgivningen). Heri redegør udvalget for sine overvejelser om  

 behovet for, at der lovgives om anvendelsen af digitale meddelelser med  

 digital signatur i forbindelse med formkrav og andre regler, der knytter  

 retsvirkninger til, at en meddelelse er skriftlig og/eller underskrevet.
Til brug for disse overvejelser har udvalget  

 gennemgået lovgivningen inden for 4 ministerområder.
Det drejer  

 sig om ca. 500 bestemmelser, der indeholder formkrav af den ene eller anden  

 art, og som kan tænkes at udgøre en hindring for anvendelsen af  

 digital kommunikation.
Udvalget konstaterer, at det er vanskeligt at udtale sig  

 generelt om forståelsen af gældende formkrav om skriftlighed,  

 underskrift mv.
I de fleste tilfælde fremgår det således  

 ikke klart af de gældende formkrav i lovgivningen, om de tillader brug  

 af digital kommunikation.
Det skyldes, at formkravene er udformet, uden at  

 man har haft muligheden for digital kommunikation for øje,  

 således at det er vanskeligt ved fortolkning at fastslå, hvordan  

 bestemmelsen skal forstås.
Denne fortolkningstvivl kan efter udvalgets  

 opfattelse i sig selv udgøre en hindring for anvendelsen af digital  

 kommunikation.
For at sikre, at lovgivningen ikke udgør en  

 hindring for hensigtsmæssig brug af digital kommunikation, er det efter  

 udvalgets opfattelse nødvendigt systematisk at gennemgå  

 lovgivningen for at finde frem til de bestemmelser, som ikke  

 understøtter den ønskede udvikling.
I betænkningen  

 konstateres det i den forbindelse, at der findes et meget betydeligt antal  

 formkrav i love, bekendtgørelser mv.
En gennemgang af samtlige regler  

 af denne karakter   herunder en revision af de regler om formkrav, som  

 udgør en hindring for en hensigtsmæssig IT-udnyttelse   vil  

 derfor være en omfattende opgave.
 Udvalget foreslår derfor i sin delbetænkning,  

 at de enkelte ministerier iværksætter denne gennemgang uden at  

 afvente udvalgets videre overvejelser af de andre spørgsmål, der  

 er omfattet af udvalgskommissoriet.
For så vidt angår de områder, hvor der  

 efter en sådan gennemgang i de enkelte ministerier findes at være  

 behov for ændring af bestående formkrav, har udvalget overvejet,  

 hvilken lovgivningsmodel der bør anvendes.
Udvalget konkluderer, at  

 det ikke er hensigtsmæssigt at udforme én eller flere regler,  

 der ændrer alle formkrav i hele lovgivningen eller store dele af  

 lovgivningen uden at afstemme ændringerne med forholdene på de  

 enkelte områder.
 På den anførte baggrund anbefaler udvalget,  

 at der indsættes en bestemmelse, f.eks. i forvaltningsloven, hvorved de  

 enkelte ministre bemyndiges til ved bekendtgørelse at ændre  

 formkrav, der vedrører kommunikation til det offentlige, med henblik  

 på, at det fremover i videre omfang skal være muligt at anvende  

 digital kommunikation ved henvendelse til offentlige myndigheder.
Den delegation af lovgivningskompetence til forvaltningen,  

 som en sådan bestemmelse indebærer, er efter udvalgets opfattelse  

 forsvarlig, da hjemmelsbestemmelsen forudsættes udformet således,  

 at borgerne kan få ret, men ikke pligt til at benytte digital  

 kommunikation.
Hertil kommer, at der er tale om en bemyndigelse til at  

 udstede regler, der hovedsagelig er af mere formel, administrativ  

 karakter.
Udvalget har overvejet, om kommunikation fra offentlige  

 myndigheder til virksomheder, borgere mv. også bør være  

 omfattet af den foreslåede bemyndigelsesbestemmelse.
Det er imidlertid  

 udvalgets opfattelse, at behovet for at ændre gældende formkrav  

 på dette punkt formentlig ikke er særligt stort, og at  

 retssikkerhedsmæssige hensyn taler for ikke i  

 bekendtgørelsesform at fravige gældende lovregler, der giver  

 borgerne ret til at modtage kommunikation fra det offentlige på en  

 bestemt måde.
 Af de samme grunde er det også med hensyn til  

 kommunikation mellem borgere og virksomheder indbyrdes udvalgets opfattelse,  

 at afskaffelsen af unødige hindringer for digital kommunikation  

 bør ske ved særskilte ændringer af lovgivningen på  

 de enkelte områder.
4. Justitsministeriets forslag Justitsministeriet er enig med udvalget i, at der  

 bør lovgives med henblik på at kunne afskaffe formkrav, som  

 indebærer en uhensigtsmæssig og utilsigtet barriere for digital  

 kommunikation.
Justitsministeriet kan i den forbindelse tilslutte sig  

 udvalgets overvejelser om, hvilken lovgivningsmodel der bør anvendes.  

 Også efter Justitsministeriets opfattelse taler mest således for,  

 at man vælger den model, som udvalget anbefaler.
Det vil sige, at der i  

 forvaltningsloven bør indsættes en bestemmelse, hvorved den  

 enkelte minister bemyndiges til ved bekendtgørelse at ændre  

 formkrav i lovgivningen, der drejer sig om kommunikation til offentlige  

 myndigheder.
 I overensstemmelse hermed svarer lovforslaget om  

 indsættelse af en ny bestemmelse i forvaltningsloven med visse  

 sproglige ændringer til det udkast til bestemmelse, som udvalget har  

 foreslået.
Kommunikation mellem borgerne indbyrdes samt kommunikation  

 fra offentlige myndigheder til borgerne er ikke omfattet af lovforslaget.
Her  

 vil de nødvendige ændringer i formkrav, der indebærer en  

 uhensigtsmæssig hindring for brug af digital kommunikation, i  

 overensstemmelse med udvalgets anbefalinger blive gennemført ved  

 ændringslove på det enkelte område.
Der henvises til pkt.  

 1.2 ovenfor.
 5. Lovforslagets økonomiske og administrative konsekvenser  

 mv.
 Lovforslaget indebærer, at der i forvaltningsloven  

 indsættes en bestemmelse, der giver vedkommende minister hjemmel til at  

 fastsætte regler om, at der kan anvendes digital kommunikation ved  

 henvendelser til den offentlige forvaltning, jf. pkt. 4 ovenfor.
 Lovforslaget har ikke i sig selv økonomiske eller  

 administrative konsekvenser for det offentlige af betydning.
 Når de enkelte ministre benytter adgangen til at  

 fastsætte regler om, at der kan anvendes digital kommunikation ved  

 henvendelser til den offentlige forvaltning, kan dette eventuelt  

 medføre merudgifter.
 Sådanne udgifter vil imidlertid ikke være en  

 følge af lovforslaget, men derimod af beslutningen om at  

 indføre mulighed for brug af digital kommunikation.
Lovforslaget skønnes ikke at have økonomiske  

 eller administrative konsekvenser for erhvervslivet.
Lovforslaget har ingen  

 miljømæssige konsekvenser og indeholder ikke EU-retlige  

 aspekter.
Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 6. Høring Betænkning nr. 1400/2001 har været sendt til  

 høring hos følgende myndigheder og organisationer mv.:
 Præsidenterne for Østre og Vestre Landsret,  

 Sø- og Handelsretten, retterne i København, Århus,  

 Odense, Aalborg og Roskilde, Den danske dommerforening,  

 Dommerfuldmægtigforeningen, HK-Landsklubben Danmarks Domstole,  

 Politiforbundet i Danmark, Advokatrådet, samtlige ministerier,  

 Domstolsstyrelsen, Datatilsynet, Danmarks Nationalbank, Dansk  

 Arbejdsgiverforening, Finansrådet, Arbejderbevægelsens  

 Erhvervsråd, Dansk Ejendomsmæglerforening, Danske  

 Finansieringsselskabers Forening, Entreprenørforeningen, Det Danske  

 Handelskammer, Dansk Handel & Service, Sammenslutningen af Landbrugets  

 Arbejdsgiverforeninger, Forsikring & Pension, Specialarbejderforbundet i  

 Danmark, Landsorganisationen i Danmark, Håndværksrådet,  

 Dansk Industri, Realkreditrådet, Akademikernes Centralorganisation,  

 Brancheorganisationen for Forbruger Elektronik, Center for IT-forskning, CSC  

 Datacentralen, Dansk Standard   EDI og e-business, Købmandsstandens  

 Kreditoplysningsbureau, Landbrugsraadet, Brancheforeningen for  

 Telekommunikationsindustrien, Canal Digital Danmark A/S, Copy-Dan, Danmarks  

 Aktive Forbrugere, Dansk Dataforening, Elektronikindustrien, KODA, Dansk  

 Internet Handel A/S, Kommunedata A/S, Kommunernes Landsforening,  

 Amtsrådsforeningen, Københavns Kommune, Frederiksberg Kommune,  

 IT-Brancheforeningen og Forbrugerrådet.
Bemærkninger til lovforslagets enkelte  

 bestemmelser Til § 1 Til nr. 1.
 Der er tale om en redaktionel ændring af § 2,  

 stk. 3, i forvaltningsloven med henblik på at fastslå, at  

 forslaget til ny bestemmelse i lovens § 32 a (nyt kapitel 8 a)  

 gælder for al virksomhed, der udøves inden for den offentlige  

 forvaltning.
 Det betyder, at den foreslåede bestemmelse i  

 § 32 a om digital kommunikation til det offentlige vil finde anvendelse,  

 både når der er tale om forvaltningsvirksomhed, som består  

 i at træffe afgørelser, og når der er tale om faktisk  

 forvaltningsvirksomhed eller om det offentliges indgåelse af  

 kontrakter.
 Om udtrykket »den offentlige forvaltning« henvises til  

 bemærkningerne til forslagets nr. 2 nedenfor.
 Til nr. 2.
 Det foreslås at indsætte en bemyndigelse i  

 forvaltningsloven til, at vedkommende minister kan fastsætte regler om  

 ret til at anvende digital kommunikation ved henvendelser til den offentlige  

 forvaltning og om de nærmere vilkår herfor, herunder fravige  

 formkrav i lovgivningen, der hindrer anvendelsen af digital  

 kommunikation.
 Med »digital kommunikation« sigtes navnlig til digitale  

 meddelelser, som kan gøres læselige for modtageren ved  

 gengivelse på en skærm, papirudskrift mv., herunder henvendelser  

 til offentlige myndigheder i form af elektronisk post (e-mails). Herudover  

 kan der efter omstændighederne være tale om andre digitale  

 medier, f.eks. video- eller lydoptagelser.
Den foreslåede bestemmelse finder anvendelse  

 på digital kommunikation til »den offentlige forvaltning«.
Dette udtryk  

 skal forstås i overensstemmelse med de tilsvarende udtryk i  

 forvaltningslovens § 1, stk. 1, og offentlighedslovens § 1,  

 stk. 1. Omfattet er således alle forvaltningsmyndigheder, herunder  

 såvel statslige som kommunale myndigheder.
Udenfor falder organer, der  

 ikke kan henregnes den offentlige forvaltning, som f.eks. domstolene.
Det kan  

 nævnes, at spørgsmålet om anvendelse af elektronisk  

 kommunikation ved retternes behandling af civile sager indgår i  

 Retsplejerådets overvejelser om en generel reform af den civile  

 retspleje.
 Bemyndigelsen indebærer mulighed for at  

 fastsætte regler, der giver borgerne ret til også at benytte  

 digital kommunikation ved henvendelser til den offentlige forvaltning  

 på områder, hvor dette ikke er muligt efter den gældende  

 lovgivning mv.
Derimod indeholder den foreslåede bemyndigelse ikke  

 hjemmel til at fastsætte bestemmelser, som ville udelukke borgerne fra  

 at anvende digital kommunikation, i det omfang dette efter gældende ret  

 er berettiget.
Der kan i den forbindelse henvises til pkt. 2 i de almindelige  

 bemærkninger, hvoraf det fremgår, at borgerne som udgangspunkt  

 det vil sige, hvor der ikke i lovgivningen er fastsat særlige formkrav  

   har ret til at henvende sig til forvaltningen i den form, de selv  

 ønsker, forudsat at forvaltningen teknisk er i stand til at modtage  

 henvendelser i denne form.
 Der er heller ikke hjemmel til at fastsætte  

 bestemmelser, der udelukker andre kommunikationsformer end digital  

 kommunikation (f.eks. ved at fastsætte, at borgernes henvendelse til en  

 offentlig myndighed alene kan ske ved brug af digital kommunikation).
Adgangen til efter den foreslåede bemyndigelse at  

 fastsætte regler om digital kommunikation vil være relevant i de  

 tilfælde, hvor der på et område i dag gælder  

 lovregler, som forhindrer, at borgerne anvender digital kommunikation ved  

 henvendelser til det offentlige.
Det gælder f.eks., hvis der i  

 lovgivningen på det enkelte område er krav om, at borgernes  

 henvendelse skal ske ved brug af papirdokument, eller hvor en fortolkning af  

 den gældende lovgivning i øvrigt medfører, at anvendelse  

 af digital kommunikation må anses for udelukket i den  

 pågældende sammenhæng.
Bemyndigelsen kan i sådanne  

 tilfælde anvendes til at fravige lovgivningen, således at det  

 bliver muligt at anvende digital kommunikation ved henvendelser til  

 forvaltningen på det pågældende område.
Endvidere vil bemyndigelsen kunne anvendes i  

 tilfælde, hvor der er tvivl om, hvorvidt lovgivningen på et  

 område hindrer anvendelsen af digital kommunikation.
I sådanne  

 tilfælde vil vedkommende minister i medfør af den  

 foreslåede bemyndigelse kunne fjerne denne tvivl ved at fastsætte  

 regler, der udtrykkeligt tillader digital kommunikation.
I betænkning nr. 1400/2001 om e-signatur og formkrav  

 i lovgivningen er der opstillet en række retningslinier, som bør  

 indgå i en vurdering af, på hvilke områder det kan  

 være hensigtsmæssigt at fravige gældende formkrav, der vil  

 kunne udgøre en hindring for digital kommunikation.
Der peges  

 således på, at det i denne vurdering bl.a. må indgå,  

 om der er et særligt behov for at kunne identificere afsenderen, og om  

 formålet med et dokument kan opfyldes også ved brug af digitale  

 medier.
Desuden kan bl.a. administrative og økonomiske forhold samt  

 behovet for bevissikring have betydning for, om det på det enkelte  

 område vil være hensigtsmæssigt at fravige gældende  

 formkrav om skriftlighed mv., herunder om der bør fastsættes  

 vilkår for anvendelsen af digital kommunikation.
Der henvises i  

 øvrigt til betænkningen side 161 ff.
 Det forudsættes, at disse retningslinier vil blive  

 fulgt i forbindelse med anvendelsen af den foreslåede  

 bemyndigelsesbestemmelse.
Offentlige myndigheder vil i deres indbyrdes kommunikation  

 normalt uden videre kunne sikre, at der anvendes digital kommunikation, i det  

 omfang dette er mest hensigtsmæssigt.
Imidlertid kan det ikke på  

 forhånd afvises, at der også kan være behov for at  

 udfærdige egentlige regler om digital kommunikation fra èn  

 myndighed til en anden.
Bemyndigelsen omfatter derfor tillige sådanne  

 tilfælde.
Den foreslåede bestemmelse giver også adgang  

 til at fastsætte de nærmere vilkår for anvendelse af  

 digital kommunikation ved henvendelser til den offentlige forvaltning.
Herom  

 bemærkes følgende:
Som det fremgår af pkt. 2.1 i de almindelige  

 bemærkninger, må en borger, som kan anvende elektronisk  

 kommunikation ved henvendelse til en offentlig myndighed, naturligvis  

 gøre brug af et dokumentformat mv., som den pågældende  

 myndighed har teknisk mulighed for at modtage.
Med lovforslaget  

 forudsættes dette også fremover at være gældende.
 Det må afhænge af de konkrete forhold,  

 hvorvidt der i den enkelte bekendtgørelse, som udstedes i  

 medfør af den foreslåede bestemmelse, herudover kan være  

 anledning til at fastsætte, at digitale henvendelser til myndigheden  

 skal ske i et bestemt format mv.   f.eks. således, at der ved  

 henvendelse til vedkommende myndighed alene kan anvendes e-mail eller andre  

 læsbare, digitale meddelelser (og ikke lydoptagelser mv.).
Der kan i den enkelte bekendtgørelse  

 fastsættes vilkår om, at digitale henvendelser på det  

 pågældende område kræver brug af elektronisk  

 signatur.
Vedkommende minister kan i den forbindelse også  

 fastsætte vilkår om brug af elektronisk signatur på  

 områder, hvor borgerne i dag efter den gældende lovgivning er  

 berettiget til uden anvendelse af elektronisk signatur at rette henvendelse  

 til en offentlig myndighed ved hjælp af digital kommunikation.
Det  

 forudsættes i den forbindelse, at fastsættelse af vilkår om  

 brug af elektronisk signatur alene sker i tilfælde, hvor der foreligger  

 særlige hensyn, som begrunder et sådant vilkår.
I øvrigt kan der henvises til pkt. 2.3 i de  

 almindelige bemærkninger.
Her er det omtalt, at bestemmelser i  

 lovgivningen, hvorefter elektroniske meddelelser skal være forsynet med  

 signatur, anses for opfyldt, hvis meddelelsen er forsynet med en avanceret  

 elektronisk signatur, der er baseret på et kvalificeret certifikat, og  

 som er fremstillet ved brug af et sikkert signaturgenereringssystem, jf.  

 § 13 i lov nr. 417 af 31. maj 2000 om elektroniske signaturer.
Ved  

 elektroniske meddelelser til eller fra en offentlig myndighed gælder  

 dette dog kun, såfremt andet ikke følger af lov eller  

 bestemmelser fastsat i medfør af lov.
I overensstemmelse hermed giver  

 den foreslåede bemyndigelse hjemmel til i de tilfælde, hvor  

 særlige grunde kan begrunde et krav om brug af digital signatur, at  

 fastsætte enten strengere eller lempeligere sikkerhedskrav end, hvad  

 der følger af § 13 i lov om elektroniske signaturer.
Til § 2 Der er tale om en ikrafttrædelsesbestemmelse.
Til § 3 Bestemmelsen indebærer, at de foreslåede  

 regler ikke skal gælde for sager om færøske og  

 grønlandske anliggender, men at de ved kgl. anordning kan sættes  

 i kraft for sådanne sager med de afvigelser, som de særlige  

 færøske og grønlandske forhold tilsiger.
Dette  

 gælder dog kun for sager, der er eller har været under behandling  

 af rigsmyndigheder.
