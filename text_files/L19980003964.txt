Bekendtgørelse af den internationale  

 overenskomst af 16. oktober 1985 om benyttelse af Den internationale mobile  

 Satellit-organisations* (INMARSAT) skibs-jordstationer inden  

 for territoriale farvande og havne I henhold til kgl. resolution af 27. februar 1987 har Danmark den 2. april  

 1987 ratificeret den internationale overenskomst om benyttelse af Den  

 internationale mobile Satellit-organisations (INMARSAT) skibs-jordstationer  

 inden for territoriale farvande og havne.
Overenskomsten blev vedtaget af  

 deltagerforsamlingen på dens fjerde samling i London fra 14.-16.  

 oktober 1985.
 Overenskomsten har følgende ordlyd:
INTERNATIONAL OVERENSKOMST OM BENYTTELSE AF INMARSAT  

 SKIBS- JORDSTATIONER INDEN FOR TERRITORIALE FARVANDE OG HAVNE Præambel De i denne overenskomst deltagende stater ( i det  

 følgende kaldet deltagerne) er idet de ønsker at opnå de mål, der er  

 forudset i rekommandation 3 i den internationale konference om etablering af  

 et internationalt maritimt satellitsystem, 1975-1976, og idet de har besluttet at forbedre kommunikationen i  

 forbindelse med nød- og sikkerhedstjenester til søs samt  

 effektiviteten og dirigeringen af skibe enige om følgende:
Artikel 1 1)	I medfør af de bestemmelser, der er fremsat i  

 nærværende overenskomst og i overensstemmelse med internationale  

 søvejsregler skal deltagere i deres territoriale farvande og havne  

 tillade drift af godkendte skibs-jordstationer til brug i forbindelse med det  

 maritime rumkommunikationssystem, der er tilvejebragt af Den internationale  

 maritime Satellit-organisation (INMARSAT) og er korrekt installeret ombord  

 på skibe, der sejler under enhver anden deltagers flag (i det  

 følgende omtalt som »INMARSAT skibsjordstationer«).
 2)	Sådanne tilladelser skal til enhver tid begrænses til  

 INMARSAT skibs-jordstationens benyttelse af maritime mobilsatellitfrekvenser  

 og skal være i overensstemmelse med INMARSAT skibs-jordstationens  

 overholdelse af Den internationale Telekommunikations Unions gældende  

 radiobestemmelser samt de betingelser, der er angivet i artikel 2 i  

 nærværende overenskomst.
Artikel 2 1)	Driften af INMARSAT skibs-jordstationer skal ske i overensstemmelse  

 med følgende betingelser:
a)	den må ikke være til skade for kyststatens fred, ro og  

 sikkerhed; b)	den må ikke forårsage skadelige forstyrelse for andre  

 radiotjenester, der opererer inden for grænserne af kyststatens  

 territorium; c)	den skal give fortrinsret for nød- og  

 sikkerhedstransmissioner i overensstemmelse med relevante internationale  

 konventioner og i særdeleshed Den internationale  

 Telekommunikationsunions radiobestemmelser; d)	der skal tages beskyttelsesforanstaltninger i overensstemmelse med  

 relevante sikkerhedsbestemmelser under driften af INMARSAT  

 skibs-jordstationer i et område, hvor der findes eksplosive gasser, i  

 særdeleshed ved drift i forbindelse med olie og andre brændbare  

 stoffer; e)	INMARSAT skibs-jordstationer skal være underlagt inspektion af  

 myndighederne i kyststaten på dennes anmodning uden præjudice for  

 de internationale søvejsregler.
 2)	I nærværende overenskomst betyder »kyststat« den stat i  

 hvis territoriale farvande og havne INMARSAT skibs-jordstationen opererer i  

 overensstemmelse med bestemmelserne i denne overenskomst.
Artikel 3 Deltagerne kan, uden præjudice for internationale  

 søvejsregler, begrænse, suspendere eller forbyde driften af  

 INMARSAT skibs-jordstationer i havne og områder af territoriale  

 farvande, der er nærmere angivet af deltagerne.
Uden præjudice  

 for ikrafttræden af sådanne begrænsninger, suspensioner  

 eller forbud, som denne deltager bestemmer, skal det meddeles depositaren for  

 denne overenskomst så hurtigt som muligt.
Artikel 4 Uden præjudice for nød- og  

 sikkerhedskommunikationer, kan den tilladelse, der henvises til i artikel 1  

 stk. 1) i denne overenskomst, begrænses til de rettigheder som  

 flagstaten giver den pågældende kyststats skibe i henhold til  

 artikel 1 stk. 1) inden for dens territoriale farvande og havne.
Artikel 5 Intet i denne overenskomst skal udlægges som  

 værende til hinder for, at en deltager eventuelt tillader mere  

 omfattende faciliteter i forbindelse med driften af INMARSAT  

 skibs-jordstationer.
Artikel 6 Denne overenskomst skal ikke gælde for krigsskibe og  

 andre statsejede skibe, der opererer med henblik på  

 ikke-erhvervsmæssige formål.
Artikel 7 1)	Enhver stat kan blive deltager i denne overenskomst ved:
a)	undertegnelse; eller b)	undertegnelse med forbehold af ratifikation, accept eller  

 godkendelse efterfulgt af ratifikation, accept eller godkendelse; eller c)	tiltrædelse.
 2)	Denne overenskomst skal forblive åben for undertegnelse i  

 London fra 1. januar 1986 indtil den træder i kraft og skal derefter  

 forblive åben for tiltrædelse.
Artikel 8 1)	Denne overenskomst skal træde i kraft tredive (30) dage fra  

 den dato hvor femogtyve (25) stater er blevet deltagere.
 2)	For en stat, hvis ratifikations-, accept-, godkendelses- eller  

 tiltrædelsesinstrument- deponeres efter den dato, hvor overenskomsten  

 træder i kraft, skal overenskomsten træde i kraft på datoen  

 for en sådan deponering.
Artikel 9 En deltager kan trække sig ud af overenskomsten til  

 enhver tid ved meddelelse til depositaren.
En sådan  

 tilbagetrækning skal træde i kraft halvfems (90) dage fra den  

 dato, hvor depositaren har modtaget deltagerens skriftlige meddelelse om  

 tilbagetrækning.
Artikel 10 1)	INMARSATs generaldirektør skal være depositar for denne  

 overenskomst.
2)	Depositaren skal i særdeleshed omgående meddele alle  

 deltagere i denne overenskomst om a)	enhver undertegnelse af overenskomsten; b)	datoen for denne overenskomsts ikrafttræden; c)	enhver deponering af ratifikations-, accept-, godkendelses- eller  

 tiltrædelsesinstrumenter; d)	datoen, hvor en stat er ophørt med at være deltager i  

 denne overenskomst; e)	alle andre meddelelser og kommunikationer med relation til denne  

 overenskomst.
3)	Efter denne overenskomsts ikrafttræden skal depositaren  

 overgive en bekræftet kopi til de Forenede Nationers  

 generalsekretær til registrering og offentliggørelse i  

 overensstemmelse med artikel 102 i de Forenede Nationers pagt.
Samtidig skal  

 depositaren overgive et bekræftet eksemplar af denne overenskomst til  

 Den internationale Telekommunikationsunion og til Den internationale  

  Maritime Organisation (IMO).
Artikel 11 Denne overenskomst er udført i et enkelt originalt  

 eksemplar på engelsk, fransk, russisk og spansk, og alle tekster er  

 lige autentiske og skal deponeres hos depositaren, som sender en  

 bekræftet kopi til deltagerne.
 TIL BEKRÆFTELSE HERAF har undertegnede  

 behørigt befuldmægtigede af deres respektive regeringer  

 undertegnet denne overenskomst.
 UDFÆRDIGET I LONDON den sekstende oktober nitten  

 hundrede og femogfirs.
 Danmarks ratifikationsinstrument deponeredes den 2. april  

 1987 hos generaldirektøren for Den internationale mobile  

 Satellit-organisation (INMARSAT), som i henhold til overenskomstens artikel  

 10 er depositar.
 Overenskomsten trådte i henhold til artikel 8(1) i  

 kraft den 12. september 1993 for Australien, Belgien, Brasilien, Canada,  

 Chile, Danmark, Finland, Frankrig, Grækenland, Indien, Indonesien,  

 Israel, Italien, Kuwait, Nederlandene, Norge, Polen, Qatar, Rumænien,  

 Rusland, Singapore, Det Forenede Kongerige Storbritannien og Nordirland,  

 Sverige, Sydafrika, Tyskland og Østrig.
 I medfør af aftalens artikel 8(2) er den  

 efterfølgende trådt i kraft for følgende lande:
Cuba                          	15. september 1993 Kina                          	  3. november 1993 Maldiverne                       .	18. februar 1994 Cypern                         	29. marts 1994 Marokko                        .	27. juli 1994 Liberia                         	13. juni 1995 Bulgarien                        	26. juni 1995 Slovenien                       ...	21. august 1995 Portugal                        .	  4. oktober 1995 Bahrain                        ..	13. juni 1996 Kroatien                        .	19. juli 1996 Libanon                        .	22. april 1997 Nedennævnte lande har taget forbehold eller afgivet  

 erklæringer som følger:
 Nederlandene:
Accept for kongeriget Nederlandene i Europa Frankrig:
 Republikken Frankrigs regering erklærer, at den har  

 til hensigt at begrænse benyttelsen af INMARSAT-systemet i landets  

 havne og territoriale farvande, så snart omstændighederne  

 kræver det, idet bestemmelserne i artikel 3 og 4 af ovennævnte  

 overenskomst dog nøje overholdes, og at regeringen underskriver den  

 internationale overenskomst om benyttelse af INMARSAT skibs-jordstationer  

 inden for territoriale farvande og havne udfærdiget i London den 16.  

 oktober 1985 under det 4. møde afholdt af forsamlingen af  

 INMARSAT-deltagerne uden forbehold for godkendelse.
