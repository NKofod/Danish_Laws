Nr BTL 96 Betænkning over Forslag til lov om ændring af lov om indkomstbeskatning af  

 selvstændige erhvervsdrivende (virksomhedsskatteloven) og andre skattelove  

 (Kapitalafkastordningen og forenkling af virksomhedsordningen)   

 Nr L 96 1992-93, 1. samling Afgivet af Skatteudvalget Afgivet: 19921214 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er endvidere modtaget skriftlige henvendelser fra Erhvervenes  

 Skattesekretariat og Revisionsfirmaet Albert Pedersen/Edelbo & Dalgaard  

 A/S.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Skatteministeren har oplyst, at de af ministeren stillede ændringsforslag  

 ikke skønnes at have provenumæssige eller administrative konsekvenser.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) lovforslaget til vedtagelse med de af  

 ministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et tredje mindretal (Det Radikale Venstres medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf skatteministeren , tiltrådt af et flertal  

 (udvalget med undtagelse af FP og RV):
 Til § 1 1) Efter nr. 7 indsættes som nyt nummer:
 »01. § 8, stk. 1, 1. pkt. , affattes således:
»Virksomhedens afkastgrundlag opgøres ved indkomstårets begyndelse  

 som virksomhedens aktiver med fradrag af gæld, beløb, der er afsat efter §§ 4  

 og 10, stk. 1, indestående på mellemregningskonto efter § 4 a og beløb, der  

 overføres fra virksomhedsordningen til privatøkonomien med virkning fra  

 indkomstårets begyndelse.«» 2) I det under nr. 16 foreslåede § 15 a, stk. 2, 1.  

 pkt. , ændres »ved begyndelsen af salgsåret« til: »ved  

 udløbet af indkomståret forud for salgsåret«.
 3) I det under nr. 16 foreslåede § 15 a, stk. 2, 2.  

 pkt. , ændres »kapitalafkastgrundlaget ved begyndelsen af  

 salgsåret« til: »kapitalafkastgrundlaget ved udløbet af  

 indkomståret forud for salgsåret«.
 4) I det under nr. 16 foreslåede § 15 a, stk. 3 ,  

 affattes 2. pkt. således:
»I stedet for det kontante nettovederlag anvendes den del af  

 kapitalafkastgrundlaget ved udløbet af indkomståret forud for ophørsåret, der  

 efter forholdet mellem værdien af aktiverne i den ophørte virksomhed ved  

 udløbet af indkomståret forud for ophørsåret og samtlige aktiver indskudt i  

 virksomhedsordningen kan henføres til den ophørte virksomhed.« 5) I det under nr. 16 foreslåede § 15 c, stk. 1 ,  

 affattes 3. og 4. pkt. således:
»§ 15 a, stk. 1 og 2, finder tilsvarende anvendelse, såfremt den  

 skattepligtige ophører med at være skattepligtig her i landet af virksomhed i  

 fremmed stat, på Færøerne eller på Grønland.
I stedet for det kontante  

 nettovederlag anvendes den del af kapitalafkastgrundlaget ved udløbet af  

 indkomståret forud for ophørsåret, der efter forholdet mellem værdien af  

 aktiverne i den nævnte virksomhed ved udløbet af indkomståret forud for  

 ophørsåret og samtlige aktiver indskudt i virksomhedsordningen kan henføres  

 til den nævnte virksomhed.« 6) I det under nr. 16 foreslåede § 16 a, stk. 1, 2.  

 pkt. , udgår »og indgår ikke i kapitalafkastgrundlaget efter §  

 8«.
 7) I det under nr. 16 foreslåede § 16 a, stk. 3, 1.  

 pkt. , ændres "Aktiernes anskaffelsessum nedsættes med en andel af  

 konto for opsparet overskud' til: »Aktiernes anskaffelsessum kan  

 nedsættes med en andel af indestående på konto for opsparet overskud«.
 8) I det under nr. 16 foreslåede § 16 a, stk. 3 ,  

 indsættes efter 3. pkt. som nyt punktum:
»Nedsættes aktiernes anskaffelsessum ikke, medregnes den nævnte andel  

 af indestående på konto for opsparet overskud med tillæg af den hertil  

 svarende virksomhedsskat til den personlige indkomst, jf. § 10, stk. 3, i  

 omdannelsesåret.« 9) I det under nr. 18 foreslåede § 22 a, stk. 7 ,  

 indsættes efter 2. pkt. som nyt punktum:
»Igangværende arbejde for fremmed regning indgår alene med  

 nettoværdien.« Til § 7Af et mindretal (SF):
 10) I stk. 2 ændres »indkomståret 1993« til:  

 »indkomståret 1992«.
 11) I stk. 3 ændres »indkomståret 1993« til:  

 »indkomståret 1992 eller 1993«.
 Af skatteministeren , tiltrådt af et flertal (udvalget med  

 undtagelse af FP og RV):
 12) Stk. 8 affattes således:
» Stk. 8 . § 4, § 6 og § 11 i aktieavancebeskatningsloven, som  

 affattet ved denne lovs § 6, nr. 1-3, har virkning for afståelse af aktier,  

 når virksomhedsomdannelsen har fundet sted den 14. december 1992 eller  

 senere, samt hvor virksomhedsomdannelsen har fundet sted før den 14. december  

 1992, når beslutning om tilførsel af kapital er truffet den 17. november 1992  

 eller senere.« Bemærkninger Til nr. 1 og 6 Ændringsforslag nr. 1 går ud på at præcisere, at beløb, der  

 overføres fra virksomhedsordningen til privatøkonomien med virkning fra  

 indkomstårets begyndelse, går fra ved opgørelsen af virksomhedens  

 kapitalafkastgrundlag ved indkomstårets begyndelse.
 Dette gælder således for beløb, der med virkning for begyndelsen af  

 salgsåret, ophørsåret eller omdannelsesåret overføres fra indskudskontoen til  

 mellemregningskontoen i medfør af § 15 a, stk. 1 og 3, § 15 c, stk. 1, (som  

 affattet ved ændringsforslag nr. 5) og § 16 a, stk. 2.
 Efter § 16 a, stk. 2, overføres et beløb, der svarer til kontantværdien af  

 vederlaget for virksomheden (aktiernes værdi med tillæg af et eventuelt  

 stiftertilgodehavende) ved den delvise omdannelse.
 Det foreslås derfor, at bestemmelsen i § 16 a, stk. 1, 2. pkt., om, at de  

 ved omdannelsen erhvervede aktier ikke indgår i kapitalafkastgrundlaget, skal  

 udgå.
 Til nr. 2 og 3 Efter § 15 a, stk. 1, kan den skattepligtige f.eks. ved  

 salg af een af flere virksomheder med virkning fra begyndelsen af salgsåret  

 vælge at overføre et beløb, der højst svarer til det kontante nettovederlag,  

 fra indskudskontoen til mellemregningskontoen uden om hæverækkefølgen.
 Overføres et beløb, skal den skattepligtige efter stk. 2 i samme  

 indkomstår medregne en forholdsmæssig del af indestående på konto for  

 opsparet overskud.
 Efter ændringsforslag nr. 2 skal der ligesom efter den tilsvarende  

 bestemmelse i § 16 a, stk. 3, medregnes en forholdsmæssig del af indestående  

 på konto for opsparet overskud ved udløbet af indkomståret forud for  

 salgsåret.
 Ved en fejl er der ikke taget hensyn til, at sammenligningsgrundlaget skal  

 være kapitalafkastgrundlaget før fradrag af beløb, der med virkning fra  

 begyndelsen af indkomståret overføres fra virksomhedsordningen til  

 privatøkonomien.
 Ændringsforslag nr. 3 går derfor ud på, at den forholdsmæssige del ligesom  

 efter den tilsvarende bestemmelse i § 16 a, stk. 3, skal beregnes efter  

 forholdet mellem det overførte beløb og kapitalafkastgrundlaget ved udløbet  

 af indkomståret forud for salgsåret.
Til nr. 4 Efter § 15 a, stk. 3, finder stk. 1-2 tilsvarende anvendelse,  

 såfremt den skattepligtige ophører med at drive een af flere  

 erhvervsvirksomheder, uden at virksomheden afstås.
I stedet for det kontante  

 nettovederlag anvendes en del af kapitalafkastgrundlaget.
 Ved en fejl er der ikke taget hensyn til, at sammenligningsgrundlaget ved  

 beregningen af denne del skal være kapitalafkastet før fradrag af beløb, der  

 med virkning fra indkomstårets begyndelse overføres fra virksomhedsordningen  

 til privatøkonomien.
 Efter ændringsforslaget anvendes den del af kapitalafkastgrundlaget ved  

 udløbet af indkomståret forud for ophørsåret, der efter forholdet mellem  

 værdien af aktiverne i den ophørte virksomhed ved udløbet af indkomståret  

 forud for ophørsåret og samtlige aktiver indskudt i virksomhedsordningen kan  

 henføres til den ophørte virksomhed.
 Til nr. 5 § 15 c, stk. 1, 3.-5. pkt., indeholder regler om det tilfælde,  

 hvor en skattepligtig har anvendt virksomhedsordningen både for virksomhed  

 her i landet og for virksomhed i udlandet og den pågældende i forbindelse med  

 ophør af skattepligt efter kildeskattelovens § 1 eller flytning af  

 skattemæssigt hjemsted ophører med at være skattepligtig her i landet af en  

 virksomhed i udlandet.
 Ved en fejl indeholder bestemmelserne alene regler om genbeskatning af den  

 forholdsmæssige del af det opsparede overskud, der vedrører den udenlandske  

 virksomhed, men ikke regler om, hvorledes der i øvrigt skal forholdes  

 vedrørende indskudskonto, kapitalafkastgrundlag m.v. vedrørende denne  

 virksomhed.
 Det foreslås at ændre reglerne i § 15 c, stk. 1, 3. og 4. pkt., således at  

 reglerne i § 15 c, stk. 1, 3.-5. pkt., om ophør med skattepligt her i landet  

 af virksomhed i udlandet kommer til at svare til reglerne i § 15 a, stk. 3,  

 om det tilfælde, hvor den skattepligtige ophører med at drive een af flere  

 erhvervsvirksomheder, uden at virksomheden afstås.
 Det vil sige, at den skattepligtige får adgang til at overføre et beløb  

 fra indskudskontoen til mellemregningskontoen uden om hæverækkefølgen, jf.  

 henvisningen til § 15 a, stk. 1. Der kan overføres et beløb højst svarende  

 til den del af kapitalafkastgrundlaget ved udløbet af indkomståret forud for  

 ophørsåret, der efter forholdet mellem aktiverne i den udenlandske virksomhed  

 ved udløbet af indkomståret forud for ophørsåret og samtlige aktiver indskudt  

 i virksomhedsordningen kan henføres til den udenlandske virksomhed.
 Det vil endvidere sige, jf. henvisningen til § 15 a, stk. 2, at overføres  

 et beløb til mellemregningskontoen, skal den skattepligtige for samme  

 indkomstår medregne en forholdsmæssig del af indestående på konto for  

 opsparet overskud ved udløbet af indkomståret forud for ophørsåret med tillæg  

 af den hertil svarende virksomhedsskat til den personlige indkomst, jf. § 10,  

 stk. 3. Den forholdsmæssige del af det opsparede overskud beregnes efter  

 forholdet mellem det overførte beløb og kapitalafkastgrundlaget ved udløbet  

 af indkomståret forud for ophørsåret.
 Til nr. 7 og 8 Den ændrede formulering af 1. pkt. er en konsekvens af den  

 foreslåede nye bestemmelse i 4. pkt.
Efter forslaget til § 16 kan den skattepligtige ved skattefri  

 virksomhedsomdannelse af en virksomhed under virksomhedsordningen vælge at  

 lade indestående på konto for opsparet overskud med et tillæg på 25 pct.  

 nedsætte den skattemæssige værdi af de ved omdannelsen erhvervede aktier.
Den  

 skattepligtige kan også vælge at medregne indestående på konto for opsparet  

 overskud med tillæg af den hertil svarende virksomhedsskat til den personlige  

 indkomst i omdannelsesåret.
Efter forslaget til § 16 a, stk. 3, om delvis skattefri omdannelse af en  

 virksomhed under virksomhedsordningen er der ikke nogen valgmulighed.
Der  

 nedsættes aktiernes anskaffelsessum med en forholdsmæssig andel af  

 indestående på konto for opsparet overskud med et tillæg på 25 pct.
 Det forekommer naturligt, at der er symmetri mellem bestemmelserne i §§ 16  

 og 16 a.
 Det foreslås derfor, at den skattepligtige ved delvis skattefri  

 virksomhedsomdannelse skal kunne vælge at medregne den forholdsmæssige andel  

 af indestående på konto for opsparet overskud med tillæg af den hertil  

 svarende virksomhedsskat til den personlige indkomst i omdannelsesåret.
 Til nr. 9 Der er tale om en præcisering af lovteksten.
Igangværende arbejder optages som et aktiv i status, og forudbetalinger på  

 de igangværende arbejder optages som et passiv.
Det har hele tiden været  

 tanken, at igangværende arbejder alene skal kunne indgå i  

 kapitalafkastgrundlaget med nettobeløbet.
 Til nr. 10 og 11 Det foreslås at fremrykke ikrafttrædelsestidspunktet for  

 lovforslagets ikke-bebyrdende dele fra indkomståret 1993 til indkomståret  

 1992. Det vil sige, at loven, medmindre andet er fastsat i stk. 3-9, skal  

 have virkning fra og med indkomståret 1992.
 Skattepligtige, hvis indkomstår 1992 eller 1993 er påbegyndt før den 1.  

 januar 1993, kan dog vælge først at anvende de nye regler om flere  

 virksomheder i § 2, stk. 3 og 4, § 7, stk. 1, § 14, §§ 15, 15 a, 15 b, 15 c,  

 16 og 16 a, som affattet ved § 1, nr. 5, 6, 7, 15 og 16, med virkning for  

 indkomståret 1994.
En fremrykning af ikrafttrædelsestidspunktet, således at lovens  

 ikke-bebyrdende dele får virkning fra og med indkomståret 1992, skønnes at  

 ville indebære et yderligere provenutab, der med stor usikkerhed skønnes til  

 100 mio. kr.
Stort set hele provenutabet vil fremkomme i finansåret 1993.
En fremrykning af ikrafttrædelsestidspunktet, således at lovens  

 ikke-bebyrdende dele får virkning fra og med indkomståret 1992, skønnes at  

 ville give anledning til engangsudgifter i de statslige told- og  

 skattemyndigheder til edb på knap 2 mio. kr.
Det er en forudsætning, at  

 lovforslaget vedtages inden udgangen af 1992.
 Til nr. 12 Hensigten bag de foreslåede ændringer i relation til  

 virksomhedsomdannelse har hele tiden været, at ikke kun aktieafståelser, hvor  

 der efter virksomhedsomdannelsen er truffet beslutning om kapitaltilførsel,  

 men alle aktieafståelser, hvor aktierne hidrører fra virksomhedsomdannelse,  

 der har fundet sted den 17. november 1992 eller senere, skulle være omfattet  

 af de foreslåede ændringer.
Ved ændringsforslaget inddrages de situationer, hvor der er tale om  

 afståelse af aktier hidrørende fra en virksomhedsomdannelse uden  

 efterfølgende beslutning om kapitaltilførsel, under de foreslåede ændringer,  

 idet disse situationer ved en fejl er gledet ud af bestemmelsen.
Det foreslås  

 dog samtidig, at kun aktieafståelser, der hidrører fra  

 virksomhedsomdannelser, der har fundet sted den 14. december 1992 eller  

 senere, skal være omfattet.
