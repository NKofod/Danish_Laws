(Til alle amtsråd, kommunalbestyrelser,  

 skolekommissioner, skolenævn, fælleslærerråd, lærerråd og skoleledere  

 uden for København) I henhold til § 14, stk. 3, i lov om folkeskolen, jfr. lovbekendtgørelse  

 nr. 385 af 20. august 1980, som senest ændret ved lov nr. 270 af 6. juni  

 1985, fastsættes herved følgende bestemmelser om frikvarterer i folkeskolen  

 uden for København:
 § 1.  Undervisningen skal i løbet af skoledagen  

 afbrydes af pauser (frikvarterer).
 Stk. 2.  Det frikvarter, hvori spisepausen indgår, bør  

 være af en sådan varighed, at eleverne får den nødvendige tid til at indtage  

 mad og drikke.
 Stk. 3.  Den samlede daglige tid til frikvarterer,  

 herunder spisepausen, skal udgøre 10 minutter for hver fulde 45 minutters  

 undervisning, sidste time medregnet, samt yderligere 10 eller 15 minutter.
 § 2.  Beslutning om tiderne for undervisning og  

 frikvarterer og spisepausens tilrettelæggelse træffes af skolenævnet efter  

 indhentet udtalelse fra lærerrådet, jfr. dog stk. 2, og efter indhentet  

 udtalelse fra elevrådet, hvor et sådant findes.
 Stk. 2.  Er skolen omfattet af et samarbejde eller  

 lokalefællesskab med andre skoler eller af en befordrings- eller anden  

 ordning, der er fælles med flere skoler, og som nødvendiggør en indbyrdes  

 koordinering af tiderne for undervisning og frikvarterer, træffes  

 beslutningen herom af skolekommissionen efter indhentet udtalelse fra de  

 respektive skolenævn, lærerråd, elevråd og fra fælleslærerrådet.
 § 3.  Cirkulæret træder i kraft den 1. august 1986.  

 Samtidig ophæves cirkulære nr. 58 af 23. marts 1976 om frikvarterer og  

 spisepauser i folkeskolen.
Undervisningsministeriet, den 2. juli  

 1986 P.
M.
V.
