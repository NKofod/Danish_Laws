Bekendtgørelse om Træningsskolens  

 arbejdsmarkedsuddannelser I medfør af § 3, § 3 a, § 14 a og § 45 a i lov  

 om arbejdsmarkedsuddannelser, jf. lovbekendtgørelse nr. 572 af 4.  

 august 1998, og § 21, stk. 3, i lov om  

 arbejdsmarkedsuddannelsescentre, jf. lovbekendtgørelse nr. 1005 af 20.  

 november 1996, samt efter forhandling med Finansministeriet  

 fastsættes:
 Kapitel 1.
Træningsskolens arbejdsmarkedsuddannelser § 1. Træningsskolens  

 arbejdsmarkedsuddannelser (TAMU) er forbeholdt personer i alderen 18 - 30  

 år, der som følge af særlige tilpasningsvanskeligheder har  

 behov for en joborienteret uddannelse og arbejdstræning, samt social  

 stabilitet og social handledygtighed.
 Stk. 2. Træningsskolens arbejdsmarkedsuddannelser  

 gennemføres for dagelever og indkvarterede elever  

 (døgnelever).
 § 2. Træningsskolens  

 arbejdsmarkedsuddannelser er en særligt tilrettelagt og praktisk  

 orienteret arbejdsmarkedsuddannelse, som har til formål gennem en  

 konsekvenspædagogisk metode og under arbejdspladslignende vilkår  

 at give deltagerne arbejdskompetence med henblik på:
1)	at fremme deltagernes muligheder for at opnå  

 beskæftigelse, 2)	at sikre den enkelte en fastere tilknytning til arbejdsmarkedet  

 og 3)	at sikre den enkelte mulighed for en videre uddannelse inden for de  

 øvrige arbejdsmarkedsuddannelser.
 Stk. 2. Der kan indgå erhvervspraktik i  

 uddannelsesforløbet.
 Stk. 3. Træningsskolens arbejdsmarkedsuddannelser er  

 trinvist opbyggede og individuelt tilrettelagte uddannelser, der giver  

 Træningsskolen mulighed for at godkende afbrud i den enkelte elevs  

 uddannelse med op til 30 dage.
 Stk. 4. Træningsskolens arbejdsmarkedsuddannelser  

 udgør et samlet forløb, som består af 2 integrerede  

 faser:
 1)	En individuel kompetenceafklaring, der normalt har en varighed af 4  

 uger.
 2)	Et brancheorienteret uddannelsesforløb, der normalt har en  

 varighed af 26 uger.
Stk. 5. Elever kan deltage i Træningsskolens  

 arbejdsmarkedsuddannelser jf. stk. 4 alene som arbejdstræning uden  

 at opnå et uddannelsesbevis.
Et arbejdstræningsforløb vil  

 normalt have en varighed på 26 uger.
 Stk. 6. Der kan i et uddannelsesforløb tilrettelagt af  

 Træningsskolen indgå plankurser under de almindelige  

 arbejdsmarkedsuddannelser i henhold til
§  3, nr. 1 og nr. 2 i lov om  

 arbejdsmarkedsuddannelser.
 Stk. 7. En elev afmeldes uddannelsesforløbet efter  

 sammenlagt 4 ugers fravær.
 § 3. Træningsskolens  

 arbejdsmarkedsuddannelser udvikles til afholdelse som sammenhængende  

 heltidsundervisning i dagtimerne, hvor undervisningen er fordelt på  

 ugens 5 første hverdage.
 Stk. 2. Ved sammenhængende heltidsundervisning i  

 dagtimerne forstås undervisning, der gennemføres  

 fortløbende på hverdage, med et ugentligt maksimalt timetal  

 på 37 og med et dagligt lektionstal fra 6 til 8, der gennemføres  

 i tidsrummet fra kl. 6 til kl. 17.
 § 4. Træningsskolens  

 arbejdsmarkedsuddannelser kan i tilknytning til dagundervisningen på  

 ugens 5 første hverdage afholdes om aftenen og/eller i weekenden.
 Stk. 2. Ved aftenundervisning forstås undervisning, der  

 gennemføres på ugens 5 første hverdage i tidsrummet fra  

 kl. 17 til kl. 22.
 Stk. 3. Ved weekendundervisning forstås undervisning,  

 der gennemføres på en lørdag eller søndag i  

 dagtimerne fra kl. 6 til kl. 17.
 § 5. De konkrete mål, kompetenceniveau,  

 rammer og indhold for Træningsskolens arbejdsmarkedsuddannelser  

 fastlægges i uddannelsesplaner og en pædagogisk vejledning, der  

 godkendes af Uddannelsesrådet efter indhentet udtalelse fra de  

 relevante efteruddannelsesudvalg.
 Stk. 2. Arbejdsmarkedsstyrelsen kan efter indhentet udtalelse  

 fra Uddannelsesrådet fastsætte nærmere retningslinier om  

 mål, rammer, indhold, opbygning og beskrivelsesform m.v. for  

 uddannelsesplaner efter stk. 1.
Uddannelsesbevis § 6. Deltagere, der har gennemført  

 Træningsskolens kompetencegivende arbejdsmarkedsuddannelse med et  

 tilfredsstillende resultat, får udstedt et samlet uddannelsesbevis.  

 Beviset beskriver de opnåede kvalifikationer og giver selvstændig  

 erhvervskompetence.
Beviset kan samtidig - direkte eller i kombination med en  

 nærmere fastsat erhvervsbeskæftigelse - give adgang til videre  

 arbejdsmarkedsuddannelser eller give standardmerit til erhvervsuddannelse  

 efter erhvervsuddannelsesloven.
 Stk. 2. Træningsskolen udsteder uddannelsesbeviserne til  

 deltagerne.
 Stk. 3. Arbejdsmarkedsstyrelsen kan efter indhentet udtalelse  

 fra Uddannelsesrådet fastsætte nærmere retningslinier om  

 krav til udformningen af uddannelsesbeviser.
 Kapitel 2.
Træningsskolen § 7. Træningsskolen forestår  

 gennemførelse og udvikling af uddannelser efter kap. 1.
 Stk. 2. Uddannelserne afholdes på Træningsskolens  

 afdelinger (TAMU-centre).
 Stk. 3. Det er Træningsskolen, der afgør om en  

 person kan optages på uddannelsen efter denne  

 bekendtgørelse.
 § 8. Arbejdsmarkedsstyrelsen godkender  

 ændringer i TAMU´s vedtægter.
 Stk. 2. Bestyrelsen for Træningsskolen  

 sammensættes efter bestemmelserne i
§ 6, stk. 9, i lov om  

 arbejdsmarkedsuddannelsescentre.
 Kapitel 3.
Økonomiske vilkår under deltagelse i  

 Træningsskolens arbejdsmarkedsuddannelser § 9. Dagelever, der deltager i  

 Træningsskolens arbejdsmarkedsuddannelser har - som elevstøtte  

 for at deltage i uddannelse - ret til en ugentlig TAMU-elevstøtte, der  

 svarer til det højeste ugentlige dagpengebeløb inkl.  

 arbejdsbonus, jf. § 47 i lov om arbejdsløshedsforsikring m.v.
Stk. 2. 15 pct. af elevstøtten betragtes som  

 arbejdsbonus.
En elev opnår arbejdsbonus, såfremt  

 Træningsskolens regler om undervisningstid og arbejdstid fuldt ud  

 overholdes.
 Stk. 3. Dagelever, der som led i et uddannelsesforløb  

 på Træningsskolen deltager i et plankursus jf. § 2 stk. 6 er ikke  

 berettiget til at oppebære elevstøtte efter stk. 1.
 § 10. Døgnelever, der deltager i  

 Træningsskolens arbejdsmarkedsuddannelser har - som elevstøtte  

 for at deltage i uddannelse - ret til en ugentlig TAMU-elevstøtte, der  

 svarer til 80 procent af det højeste ugentlige dagpengebeløb  

 inkl. arbejdsbonus, jf. § 47 i lov om arbejdsløshedsforsikring m.v.
Stk. 2. 15 pct. af elevstøtten betragtes som  

 arbejdsbonus.
En elev opnår arbejdsbonus, såfremt  

 Træningsskolens regler om undervisningstid og arbejdstid fuldt ud  

 overholdes.
 Stk. 3. Døgnelever, der som led i et  

 uddannelsesforløb på Træningsskolen deltager i et  

 plankursus jf. § 2 stk. 6 er ikke berettiget til at oppebære  

 elevstøtte efter stk. 1.
 § 11. Elevstøtte kan kun udbetales for den  

 tid, som eleven har deltaget i undervisningen, jf. dog stk. 2 - 4.
Stk. 2. Ved fravær pga. sygdom modtager eleven 80% af  

 elevstøtten i henhold til § 9 og  

 § 10. Støtten ved  

 sygefravær udbetales sammen med den ugentlige elevstøtte.  

 Støtten ved sygefravær beregnes pr. sygedag som en reduktion  

 på 20% af elevstøtten pr. dag.
Elevstøtten pr. dag  

 udgør 1/5 af den ugentlige elevstøtte.
 Stk. 3. Hvis uddannelsen afbrydes på grund af  

 Træningsskolens forhold, skal der dog ske udbetaling af  

 elevstøtten i henhold til §§ 9 og 10 den 1. dag undervisningen har  

 været indstillet.
 Stk. 4. Hvis en elev ikke har deltaget i undervisningen  

 på grund af indkaldelse til en jobsamtale, udbetales der  

 elevstøtte i henhold til §§ 9 og  

 10 for den dag samtalen har fundet sted.
 § 12. Elevstøtten jf. §§ 9-11  

 administreres og udbetales af Træningsskolen efter retningslinier  

 fastsat af Arbejdsmarkedsstyrelsen.
§ 13. Elever, der som døgnelever deltager i  

 Træningsskolens arbejdsmarkedsuddannelser har ret til kost og logi  

 på Træningsskolens TAMU-centre.
Betaling sker gennem et fradrag i  

 elevstøtten med et beløb svarende til den skattemæssige  

 værdi af kost og logi.
Stk. 2. Elever, der som dagelever deltager i  

 Træningsskolens arbejdsmarkedsuddannelser har ret til kost på  

 Træningsskolens TAMU-centre.
Betaling sker gennem et fradrag i  

 elevstøtten med et beløb svarende til den skattemæssige  

 værdi af kost.
 Stk. 3. Træningsskolens døgnelever, der deltager  

 i et plankursus på et AMU-center, jf. § 2 stk. 6, betaler for  

 logi på Træningsskolens TAMU-center med et beløb svarende  

 til den skattemæssige værdi af logi.
 Stk. 4. Betaling for kost og logi administreres af  

 Træningsskolen efter retningslinier fastsat af  

 Arbejdsmarkedsstyrelsen.
§ 14. Dagelever har ret til befordringstilskud for  

 rejser frem og tilbage mellem sædvanlig bopæl og TAMU-centret,  

 hvis deres daglige transport mellem bopæl og uddannelsessted og retur  

 er mere end 24 km.
Døgnelever har ret til befordringstilskud for  

 rejser frem og tilbage mellem sædvanlig bopæl og TAMU-centret i  

 en weekend hver fjerde uge.
Stk. 2. Træningsskolen kan endvidere yde eleverne  

 befordringstilskud, 1)	ved rejse til og fra praktikplads, 2)	ved jobsøgning, 3)	ved rejser mellem TAMU-centre, 4)	ved rejser mellem TAMU-centre og AMU-centre.
Stk. 3. Befordringstilskuddet efter stk. 1 og 2 er 1,31  

 kr. pr. kilometer (6. juli 1998) regnet fra deltagerens bopæl til  

 uddannelsestedet.
Kilometertaksten reguleres en gang årligt med  

 virkning den første mandag i juli måned på grundlag af  

 prisudviklingen inden for det offentlige transportområde (DSB s  

 personbefordring). Ved udbetaling afrundes det samlede tilskud til  

 nærmeste hele krone beløb.
 Stk. 4. Befordringstilskuddet administreres og udbetales af  

 Træningsskolen efter retningslinier fastsat af  

 Arbejdsmarkedsstyrelsen.
 Kapitel 4.
Finansiering § 15. Staten yder tilskud til udgifter, jf.  

 § 16 ved gennemførelse af Træningsskolens  

 arbejdsmarkedsuddannelser.
 Stk. 2. Træningsskolens indtægter i forbindelse  

 med uddannelsernes gennemførelse kan genanvendes og indgår som  

 en del af finansieringen af skolens aktiviteter.
 Stk. 3. Det er en betingelse for ydelse af tilskud efter  

 stk. 1, at Træningsskolen følger de retningslinjer for  

 budgetudarbejdelse, afregning, regnskab og revision m.v., som  

 Arbejdsmarkedsstyrelsen fastsætter.
Stk. 4. Arbejdsmarkedsstyrelsen afgør, hvilke udgifter  

 der er tilskudsberettigede.
Arbejdsmarkedsstyrelsen kan fastsætte  

 vilkår for ydelse af tilskud.
Stk. 5. Til brug for Træningsskolens planlægning i  

 det kommende finansår udmelder Arbejdsmarkedsstyrelsen efter  

 finanslovsforslagets offentliggørelse en foreløbig  

 tilskudsramme til Træningsskolen.
Efter finanslovens vedtagelse meldes  

 den endelige tilskudsramme ud.
§ 16. Tilskud efter § 15 ydes på  

 grundlag af de faktisk afholdte udgifter til 1)	lærerløn, lønudgifter til andet personale, der  

 bistår ved undervisningens gennemførelse,  

 undervisningsmaterialer samt anskaffelser, vedligeholdelse og udskiftning af  

 udstyr, herunder leje og leasing, 2)	bygninger, herunder udgifter til husleje, renter og afdrag på  

 prioritetsgæld samt ejendomsskatter, 3)	ledelse og administration, herunder lønudgifter til  

 administrativt personale, kontorhold, edb-udstyr m.v., 4)	bygningsdrift, herunder lønudgifter til servicepersonale,  

 almindelig bygningsvedligeholdelse, inventar m.v., 5)	drift af skolens kostskoleafdelinger og kantiner og 6)	større vedligeholdelsesarbejder, mindre ombygninger og  

 indretning.
 Kapitel 5.
Klageadgang Klage over optagelse og ydelse efter kapitel 3.
§ 17. Afslag på optagelse og  

 afgørelse om ydelser efter kapitel 3 skal meddeles skriftligt til  

 ansøgeren.
Afslaget og afgørelsen skal være begrundet og  

 indeholde oplysning om klageadgang.
 Stk. 2. Ansøgeren kan, inden 4 uger efter  

 afgørelsen er modtaget, klage skriftligt til Træningsskolen.
 Stk. 3. Træningsskolen afgør, inden 4 uger efter,  

 at klagen er modtaget, om klagen fuldt ud kan imødekommes, eller om  

 klagen med en udtalelse skal sendes til Arbejdsmarkedets Ankenævn.
 § 18. Arbejdsmarkedets Ankenævn  

 træffer den endelige administrative afgørelse.
Klage i øvrigt § 19. Klage over Træningsskolens  

 afgørelser kan af den afgørelsen vedrører, inden 4 uger  

 efter afgørelsen er modtaget, indgives til Træningsskolen.
Hvis  

 en klage ikke tages til følge, og klageren fastholder klagen,  

 videresender Træningsskolen klagen med en udtalelse til  

 Arbejdsmarkedsstyrelsen.
 Stk. 2. Afgørelse efter stk. 1 kan ikke indbringes  

 for anden administrativ myndighed.
 Stk. 3. Ministeren kan inden 4 uger efter afgørelserne  

 er blevet meddelt på eget initiativ tage en afgørelse, der er  

 truffet af Arbejdsmarkedsstyrelsen efter stk. 1 op til nærmere  

 undersøgelse og afgørelse.
 Kapitel 6.
Oplysningspligt og tilbagebetaling § 20. Personer, der har givet urigtige oplysninger  

 eller fortiet omstændigheder, som er af betydning for retten til  

 ydelser efter denne bekendtgørelse, eller i øvrigt mod bedre  

 vidende uberettiget har modtaget ydelser efter denne bekendtgørelse,  

 skal tilbagebetale det beløb, der er modtaget med urette.
 Kapitel 7.
Ikrafttræden § 21. Bekendtgørelsen træder i kraft den 1.  

 november 1998. Dog træder §§ 9-13 i kraft den 1. januar 1999. Ved  

 bekendtgørelsens ikrafttræden ophæves  

 bekendtgørelse nr. 1196 af 27. december 1993 om AMU-Center  

 Dragør, Træningsskolen for unge.
Dog ophæves §§ 9 og  

 10 først den 1. januar 1999.
