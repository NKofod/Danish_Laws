Nr BSF 30 Forslag til folketingsbeslutning om sikring af organisationsfriheden Fremsat af Annette Just (FP) Poul Nødgaard (FP) Helge Sander (V) Ulla  

 Tørnæs (V) Pia Christmas-Møller (KF) Frank Dahlgaard (KF) den 30. november 1994 Folketinget pålægger regeringen at sikre, at enhver arbejdsgiver og enhver arbejdstager har frihed til at melde sig ind i arbejdsgiverforeninger og fagforeninger eller til at undlade at gøre dette, uden at det må komme den pågældende personligt eller erhvervsmæssigt til skade.
Bemærkninger til forslaget Det må være en grundlæggende ret, at arbejdsgivere og lønmodtagere frit  

 kan slutte sig sammen og oprette arbejdsgiverforeninger og fagforeninger  

 efter eget valg til varetagelse af deres økonomiske og sociale interesser.
 Omvendt må det også stå enhver frit for at undlade at melde sig ind i  

 disse foreninger.
 Efter at et flertal af danskere har stemt ja til Maastricht-Traktaten, er  

 Danmark samtidig omfattet af EU's sociale pagt, og heraf fremgår det netop,  

 at det står enhver frit for, om man vil være medlem af en faglig organisation  

 eller ej.
Der er al mulig grund til aktivt at støtte denne holdning.
Med mellemrum  

 er der i Danmark arbejdsmæssige konflikter og blokader, der drejer sig om,  

 hvorvidt personer skal være medlem af en faglig organisation eller ej, og  

 hvorvidt det skal være en bestemt faglig organisation eller ej.
Disse  

 konflikter er ikke forenelige med EU's sociale pagt, paragraf 7.1 vedtaget på  

 Strasbourg-topmødet den 9. december 1989 af stats- og regeringscheferne fra  

 11 medlemslande i en erklæring, hvori de tilsluttede sig ordlyden af  

 Fællesskabspagten om arbejdstagernes grundlæggende arbejdsmæssige og sociale  

 rettigheder.
Regeringen må derfor aktivt sikre, at EU's regler også på dette område  

 overholdes.
Det kan ikke være meningen, hvis regeringen opfatter EU som et  

 tag-selvbord, hvor man kan tage det, man synes om, og derefter lade resten  

 ligge.
 Derfor er det også nødvendigt, at regeringen forholder sig til de  

 konflikter, der er på arbejdsmarkedet, ud fra en EU-synsvinkel og ikke kun  

 gennem LO's farvede briller.
 Regeringen må være neutral ved arbejdskonflikter og aktivt arbejde for, at  

 Danmark overholder bestemmelserne i EU's sociale pagt.
