Plejeydelser leveret af sygeplejevikarbureauer  

 til borgere i private hjem Moms TSS af 1. februar 2000, 99/98-302-00079 Reference Momslovens § 13, stk. 1, nr. 1 MV 1999 D.11.1 En told- og skatteregion har på baggrund af en henvendelse fra  

 Foreningen af Sygeplejevikarbureauer i Danmark truffet afgørelse om,  

 at plejeydelser, der leveres af sygeplejevikarbureauer til borgere i private  

 hjem, er momsfritaget efter momslovens § 13, stk. 1, nr. 1. Ydelserne er  

 omfattet af afgiftspligten i lønsumsafgiftslovens § 1, stk. 1.
Ydelserne udføres af autoriserede medicinalpersoner, især  

 sygeplejersker.
Arbejdsområderne omfatter lægeordinerede  

 sygeplejeopgaver og almindelig sygepleje, såsom:
Der kan enten være tale om, at en kommune bevilger ydelserne til  

 aflastning i private hjem, eller at den private borger selv betaler for  

 ydelserne.
Når der indgås kontrakt med en kommune om levering af  

 plejeydelser, er det bureauet, der som ansvarlig selv tilrettelægger og  

 udfører ydelsen.
Efter regionens afgørelse finder Momsnævnets afgørelse  

 i TfS 1997,510, om momspligt for vikarbureauernes levering af  

 sygeplejevikarer ikke anvendelse på de plejeydelser, der leveres af  

 sygeplejevikarbureauer til borgere i eget hjem.
Der er således tale om  

 momsfrie plejeydelser og ikke momspligtig udlejning af arbejdskraft.
Der er  

 herved lagt vægt på, at det er sygeplejebureauerne, der er  

 ansvarlige for plejeydelserne og selv tilrettelægger arbejdet.
Styrelsen er enig i afgørelsen.
Sygeplejebureauerne, der er  

 momsregistreret for levering af plejeydelser til borgere i eget hjem, skal  

 således ikke længere betale moms af disse ydelser.
Disse bureauer  

 skal herefter registreres efter lønsumsafgiftslovens § 1, stk. 1,  

 såfremt afgiftsgrundlaget overstiger kr. 80.000 inden for 1  

 år.
 Virksomheder, der hidtil har opkrævet moms af plejeydelser til  

 borgere i eget hjem, kan anmode regionen om at få tilbagebetalt det for  

 meget indbetalte momsbeløb, d.v.s. det indbetalte momstilsvar med  

 fradrag af de afgifter, herunder lønsumsafgift, som virksomheden har  

 sparet ved at behandle de pågældende ydelser som momspligtige.  

 Det er desuden en forudsætning for tilbagebetaling, at virksomheden  

 fordeler det faktiske tilbagebetalte beløb mellem virksomhedens  

 kunder.
