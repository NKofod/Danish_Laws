Nr BTL 141 Betænkning over Forslag til lov om ændring af lov om arbejdstilbud til  

 ledige (Ophævelse af ret og pligt til uddannelsestilbud efter 1.  

 arbejdstilbud samt forsøg med behovsorienteret aktiveringsindsats m.v.)   

 Nr L 141 1992-93, 1. samling Afgivet af Arbejdsmarkedsudvalget Afgivet: 19921211 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
Et mindretal inden for flertallet (Socialdemokratiets medlemmer af  

 udvalget) tilslutter sig lovforslagene nr.
L 137, L 138, L 139 og L 141, som  

 udgør en udmøntning af finanslovaftalen for 1993, og som er et led i  

 finansieringen af et betydeligt uddannelsesløft for lønmodtagerne.
Et  

 voksenuddannelsesløft, som indeholder en samlet udvidelse på omkring 1 mia.  

 kr., samt en større grad af behovsorienteret og fleksibel uddannelsesindsats  

 over for de udsatte grupper på arbejdsmarkedet, således at disse gives  

 tilbud, som både er relevante for dem selv og for det lokale arbejdsmarked.
 Finansieringsforslagene medfører en samtidighed i de aktuelle bidrag  

 f.eks. medlemsbidrag og AUD-bidrag, som indebærer, at aktiviteten finansieres  

 år for år og ikke som nu med 1-2 års efterregulering.
 Stigningen i bidragene er forholdsvis beskeden sammenholdt med den  

 kraftige udvidelse af nye muligheder for aktivering og uddannelse.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Mindretallet kan ikke støtte lovens gennemførelse, fordi der lægges op til  

 et nyt desperat initiativ for at komme arbejdsløsheden til livs.
 Forligspartierne ved sikkert godt, at det, der nu søges investeret 500  

 mio. kr. i, formentlig ikke fører til væsentlig merbeskæftigelse i den  

 private sektor.
 De initiativer, der ønskes fremmet, fører formentlig til nye offentlige  

 beskæftigelsesprojekter, og dette er ikke vejen frem.
 Fremskridtspartiet havde gerne set forslag på beskæftigelsesområdet, hvor  

 personskatterne blev sat ned, hvilket på kort sigt ville bringe tusinder i  

 arbejde.
 Dette illustrerer Fremskridtspartiet i den avis, der netop er udkommet, og  

 hvor bundfradraget er forhøjet til 60.000 kr.
