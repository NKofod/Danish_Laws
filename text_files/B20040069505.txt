Bekendtgørelse om fastsættelse af det statsgaranterede  

  

 udskrivningsgrundlag og den statsgaranterede  

  

 ejendomsværdiskat for kommuner og amtskommuner  

  

 for 2005 I medfør af § 7, stk. 2, i lov om kommunal  

 indkomstskat, jf. lovbekendtgørelse nr. 199 af 24. marts 2003, fastsættes:
§ 1.  

  

 Det  

 statsgaranterede udskrivningsgrundlag for 2005 beregnes med udgangspunkt i  

 den  

 enkelte kommunes og amtskommunes udskrivningsgrundlag for de selvangivne  

 indkomster for 2002, korrigeret for den skønnede virkning af  

 beskæftigelsesfradraget og den midlertidige suspension af bidraget til Særlig  

 Pensionsopsparing, som beregnet af Indenrigs- og Sundhedsministeriet.
Den  

 skønnede virkning af beskæftigelsesfradraget og den midlertidige suspension  

 af  

 bidraget til Særlig Pensionsopsparing beregnes som et skøn over størrelsen  

 for  

 2002, såfremt reglerne om beskæftigelsesfradrag og den midlertidige  

 suspension  

 af bidraget til Særlig Pensionsopsparing for 2005 havde haft virkning for  

 2002.  

 Ved beregning af det statsgaranterede udskrivningsgrundlag for 2005  

 fremskrives  

 det korrigerede udskrivningsgrundlag for 2002 med 10,9 procent.
§ 2.  

  

 Det  

 statsgaranterede udskrivningsgrundlag vedrørende kirkeskat for 2005 beregnes  

 med udgangspunkt i den enkelte kommunes udskrivningsgrundlag vedrørende  

 kirkeskat for de selvangivne indkomster for 2002, korrigeret for den skønnede  

 virkning af beskæftigelsesfradraget og den midlertidige suspension af  

 bidraget  

 til Særlig Pensionsopsparing, som beregnet af Indenrigs- og  

 Sundhedsministeriet.
Den skønnede virkning af beskæftigelsesfradraget og den  

 midlertidige suspension af bidraget til Særlig Pensionsopsparing beregnes som  

 et skøn over størrelsen for 2002, såfremt reglerne om beskæftigelsesfradrag  

 den  

 midlertidige suspension af bidraget til Særlig Pensionsopsparing for 2005  

 havde  

 haft virkning for 2002. Ved beregning af det statsgaranterede  

 udskrivningsgrundlag vedrørende kirkeskat for 2005 fremskrives det  

 korrigerede  

 udskrivningsgrundlag vedrørende kirkeskat for 2002 med 10,9 procent.
 § 3.  

  

 Den  

 statsgaranterede ejendomsværdiskat for 2005 beregnes med udgangspunkt i den  

 enkelte kommunes og amtskommunes provenu af ejendomsværdiskat for 2002. Ved  

 beregning af det statsgaranterede provenu for ejendomsværdiskat for 2005  

 fremskrives provenuet for 2002 med 6,4 procent.
 § 4.  

  

 Bekendtgørelsen træder i kraft den 1. juli 2004.
