Bekendtgørelse om udpegning af  

 bevaringsværdige bygninger i kommuneplanen I medfør af § 21 a i lov om bygningsfredning og bevaring af  

 bygninger og bymiljøer, jf. lovbekendtgørelse nr. 911 af 14.  

 oktober 2001, fastsættes:
 § 1. I kommuner, der i samarbejde med  

 Kulturministeriet, Kulturarvstyrelsen gennemfører en kortlægning  

 og registrering af bymiljøer og bygninger for hele kommunen,  

 sidstnævnte efter bevaringssystemet SAVE, skal kommunalbestyrelsen  

 træffe beslutning om udpegning af bevaringsværdige bygninger i  

 kommuneplanen.
 Stk. 2. Den i stk. 1 nævnte beslutning om udpegning  

 skal træffes i forbindelse med den første strategi for  

 kommuneplanlægningen, der offentliggøres mere end et år  

 efter afslutningen af kortlægnings- og registreringsprojektet.
 Stk. 3. I de kommuner, der pr. 1. januar 2002 har afsluttet et  

 kortlægnings- og registreringsprojekt skal beslutningen efter  

 stk. 1 træffes som en del af kommunens offentliggørelse af  

 en strategi for kommuneplanlægningen eller i tilknytning til en  

 allerede offentliggjort strategi inden udgangen af 2003. Disse kommuner  

 fremgår af bilag 1.
 § 2. De bevaringsværdige bygninger skal  

 udpeges i kommuneplanen inden udgangen af den kommunale valgperiode.
 § 3. Bekendtgørelsen træder i kraft  

 den 23. oktober 2002.
