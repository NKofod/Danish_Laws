Bekendtgørelse om vejledning om valg af videregående  

  

 uddannelse og erhverv I henhold til § 12, stk. 3, i lov nr. 298 af 30.  

 april 2003 om vejledning om valg af uddannelse og erhverv, fastsættes:
Kapitel 1 De regionale vejledningscentre § 1.  

 Vejledning  

 efter denne bekendtgørelse varetages af et antal regionale vejledningscentre,  

 som Undervisningsministeriet har bemyndiget til at give vejledning om valg af  

 videregående uddannelse og erhverv.
Kapitel 2 Vejledningens indhold mv.
 § 2.  

 Vejledningen  

 skal omfatte det landsdækkende udbud af videregående uddannelser, herunder  

 fortsat uddannelse inden for videreuddannelsessystemet for voksne samt de  

 erhverv, som uddannelserne sigter mod.
 § 3.  

 Vejledningens  

 indhold, tilrettelæggelse og tidsmæssige placering afpasses efter den  

 enkeltes  

 behov, med vægt på unge der på grund af personlige forudsætninger, fysiske  

 eller psykiske funktionsnedsættelser, etnisk baggrund eller andre forhold,  

 har  

 et særligt behov for vejledning.
 § 4.  

 Vejledningen  

 gives på baggrund af aktuel og generel information om uddannelsernes indhold  

 og  

 opbygning, samt de muligheder for beskæftigelse og selvstændig  

 erhvervsudøvelse  

 den enkelte uddannelse fører frem til i Danmark og i udlandet.
 Stk. 2.  

 Vejledningen omfatter  

 regler om adgang og optag på korte og mellemlange videregående uddannelser,  

 diplom- og masteruddannelser, bacheloruddannelser, generelle studiemæssige  

 forudsætninger, Statens Uddannelsesstøtte (SU) og Statens  

 Voksenuddannelsesstøtte (SVU).
 § 5.  

 Vejledningen  

 skal kvalificere den enkeltes ønsker og gøre det muligt selvstændigt at  

 træffe  

 uddannelses- og erhvervsvalg på et kvalificeret grundlag.
 Stk. 2.  

 Vejledningen skal  

 inddrage såvel den enkeltes interesser og personlige forudsætninger, herunder  

 uformelle kompetencer og hidtidige uddannelses-, beskæftigelses- og  

 vejledningsforløb, som det forventede behov for uddannet arbejdskraft og  

 selvstændige erhvervsdrivende.
 Stk. 3.  

 Vejledningen skal  

 bidrage til, at den enkelte ser sin egen uddannelses- og  

 beskæftigelsesmæssige  

 situation, herunder den ønskede karriereudvikling i sammenhæng med den  

 uddannelses- og erhvervsmæssige udvikling i Danmark og i udlandet.
 Stk. 4.  

 Vejledningen skal  

 endvidere bidrage til, at den enkelte opbygger kompetence til selvstændigt at  

 søge og anvende tilgængelige informationer og vejledningstilbud, herunder  

 it-baserede tilbud, som har betydning for valg af videregående uddannelse og  

 erhverv.
Kapitel 3 Samarbejde § 6.  

 Vejledningscentrene  

 samarbejder med uddannelsesinstitutioner og Ungdommens Uddannelsesvejledning,  

 med henblik på at gøre vejledningen synlig, gennemskuelig og let tilgængelig  

 og  

 med henblik på at sikre sammenhæng mellem uddannelses- og erhvervsvejledning  

 og  

 vejledning om gennemførelse af den valgte uddannelse.
 Stk. 2.  

 Vejledningscentrene  

 samarbejder endvidere med erhvervslivet, arbejdsmarkedets parter, de  

 regionale  

 vejledningsfaglige udvalg (VFU), samt med Arbejdsformidlingen med henblik på  

 at  

 tilvejebringe en sammenhængende vejledningsindsats.
Kapitel 4 Kvalitetssikring og selvevaluering § 7.  

 Det enkelte  

 vejledningscenter skal have et system til kvalitetsudvikling,  

 kvalitetssikring  

 og resultatvurdering af de vejledningsaktiviteter der udbydes.  

 Kvalitetssystemet skal som minimum beskrive:
1)  

 	  

    

 aktiviteternes art og  

 omfang, 2)  

 	  

    

 sammenhængen mellem  

 vejledningens vilkår og rammer og efterspørgslen efter vejledning, 3)  

 	  

    

 samarbejdet mellem  

 centeret og ungdomsuddannelsesinstitutioner, de videregående uddannelser,  

 arbejdsformidlingen og erhvervslivet, og 4)  

 	  

    

 procedurer for en  

 løbende selvevaluering og for inddragelse af de personer, der er modtagere af  

 vejledningen samt ansatte i centret.
 § 8.  

 Det enkelte  

 vejledningscenter udarbejder på baggrund af en årlig selvevaluering en plan  

 for  

 opfølgning, med henblik på at gennemføre de justeringer, som selvevalueringen  

 giver anledning til.
 § 9.  

 Det enkelte  

 vejledningscenter sørger for, at centrets planer for kvalitetsudvikling,  

 kvalitetssikring og resultatvurdering af de vejledningsaktiviteter, der er  

 omfattet af centrets virksomhed, jf. § 7 og § 8, er oplyst på en  

 let  

 tilgængelig måde på centrets hjemmeside.
Kapitel 5 Ikrafttrædelse § 10.  

 Bekendtgørelsen  

 træder i kraft den 1. august 2004.
