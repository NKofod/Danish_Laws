 Herved bekendtgøres lov nr. 281 af 8. juni 1977 om  

 skattemyndighedernes organisation og om klageadgang m.m.  

 (skattestyrelsesloven), jfr. lovbekendtgørelse nr. 177 af 21. april 1983, med  

 de ændringer og tilføjelser, der følger af lov nr. 107 af 28. marts 1984 og  

 lov nr. 231 af 23. maj 1984.
De kommunale ligningsmyndigheder § 1.  (* 1) Skatteansættelsen af indkomst og formue  

 foretages i kommunerne af en ligningskommission, der vælges af  

 kommunalbestyrelsen.
Kommissionens medlemstal fastsættes i kommunens  

 styrelsesvedtægt.
Medlemstallet skal være ulige og skal udgøre mindst 5 og  

 højst 15. Samtidig med valget til ligningskommissionen udpeges for hvert  

 medlem en stedfortræder, som kan indkaldes, når et medlem har forfald.
Stk. 2.  Ligningskommissionens medlemmer vælges blandt  

 de beboere, der er valgbare til kommunalbestyrelsen.
Valget finder sted på  

 kommunalbestyrelsens konstituerende møde og har virkning for  

 kommunalbestyrelsens funktionsperiode.
 Stk. 3.  Personer, der på tiltrædelsestidspunktet vil  

 være fyldt 70 år, kan ikke vælges eller genvælges til medlem af eller  

 stedfortræder i ligningskommissionen.
 Stk. 4.  Udtræder et medlem af ligningskommissionen,  

 vælges der et nyt medlem for den resterende del af kommissionens  

 funktionsperiode.
Stk. 5.  (* 2) Ligningskommissionen vælger en formand og  

 1 eller 2 næstformænd blandt kommissionens medlemmer.
Ligningskommissionen  

 kan i forbindelse med tilrettelæggelsen af den årlige ligning opdele sig i  

 besluttende led bestående af mindst 3 medlemmer, deriblandt formanden.
Ved  

 opdelingen skal de besluttende led så vidt muligt sikres en alsidig  

 sammensætning.
Stk. 6.  (* 3) For at den samlede ligningskommission kan  

 foretage nogen ansættelse, skal mindst halvdelen af kommissionens medlemmer  

 eller deres stedfortrædere deltage i afgørelsen.
For at et besluttende led  

 kan foretage nogen ansættelse, skal mindst 3 medlemmer eller deres  

 stedfortrædere deltage i afgørelsen.
Formanden eller, hvor denne har forfald,  

 en næstformand skal deltage i alle afgørelser.
Ethvert medlem kan kræve en  

 sag forelagt for den samlede ligningskommission.
Stk. 7.  Ligningskommissionens afgørelser træffes ved  

 stemmeflerhed.
I tilfælde af stemmelighed er formandens eller, hvor denne har  

 forfald, næstformandens stemme afgørende.
Stk. 8.  Selv om ligningskommissionen er delt op i  

 besluttende led, har alle kommissionens medlemmer ret til at deltage i  

 ethvert møde.
Et medlem af ligningskommissionen kan over for formanden  

 fremsætte begæring om at få tilsendt indkaldelser til møder i besluttende  

 led, hvoraf han ikke selv er medlem.
De kommissionsmedlemmer, der ikke er  

 medlem af det besluttende led, har ikke stemmeret, men har ret til at udtale  

 sig.
Stk. 9.  Ingen må deltage i en skatteansættelse, når Stk. 10.  Den, for hvis vedkommende nogen af de i stk.  

 9, nr. 1-3, nævnte inhabilitetsgrunde foreligger, skal omgående underrette  

 ligningskommissionens formand herom.
 Stk. 11.  Der kan med den kommunale tilsynsmyndigheds  

 godkendelse tillægges ligningskommissionernes formænd et årligt honorar.
 Stk. 12.  De nærmere regler om ligningskommissionernes  

 forretningsgang fastsættes i en forretningsorden af ministeren for skatter og  

 afgifter efter samråd med indenrigsministeren.
§ 2.  Den kommunale skatteadministration yder  

 sekretariatsbistand til ligningskommissionen.
Skatteadministrationen skal,  

 uden stemmeret, være repræsenteret ved alle ligningskommissionens møder.  

 Skatteadministrationen udarbejder forslag til alle ligningskommissionens  

 afgørelser.
§ 3.  (* 4) I tilfælde, hvor der foreligger behørig  

 selvangivelse, skal ligningskommissionen, forinden den foretager en  

 ansættelse til et andet beløb end selvangivet, give den skattepligtige  

 lejlighed til at ytre sig skriftligt eller ved mundtlig forhandling.
Den  

 skattepligtige skal underrettes om den påtænkte ansættelse og om begrundelsen  

 for denne.
Har den skattepligtige ikke inden en nærmere angiven frist  

 benyttet sig af den anførte adgang til at ytre sig, kan ligningskommissionen  

 foretage ansættelsen uden yderligere underretning.
Har den skattepligtige  

 benyttet sig af sin adgang til at ytre sig forud for ansættelsen, skal der  

 gives underretning om den foretagne ansættelse, om begrundelsen for denne og  

 om klageadgangen efter § 4.
 Stk. 2.  (* 5) Foretager ligningskommissionen en  

 ansættelse, uden at der foreligger behørig selvangivelse, skal den  

 skattepligtige underrettes om ansættelsen, om begrundelsen for denne og om  

 klageadgangen efter § 4.
 Stk. 3.  (* 6) Ligningskommissionen kan bemyndige  

 skatteadministrationen til at foretage ansættelser på kommissionens vegne.  

 Afgørelser truffet efter en sådan bemyndigelse kan af den skattepligtige  

 indbringes for ligningskommissionen efter reglerne i § 4.
Stk. 4.  (* 7) Ligningskommissionen kan tage en  

 tidligere foretagen skatteansættelse op til fornyet behandling og eventuel  

 ændring.
Den fornyede behandling skal være afsluttet inden udløbet af fristen  

 efter stk. 5. Forinden kommissionen foretager ændring af en ansættelse, skal  

 der gives den skattepligtige lejlighed til at ytre sig skriftligt eller ved  

 mundtlig forhandling.
I disse tilfælde skal der i underretningen til den  

 skattepligtige om den ændrede ansættelse gives oplysning om begrundelsen  

 herfor og vejledning om klageadgangen efter § 4.
 Stk. 5.  (* 8) Skatteansættelsen skal være foretaget  

 senest 31. marts i det andet kalenderår efter det indkomstår, som ansættelsen  

 vedrører.
§ 4.  (* 9) (* 10) Klage over en efter foranstående  

 regler foretagen ansættelse indgives til ligningskommissionen.
Klagen, der  

 skal være skriftlig og begrundet, skal være modtaget inden 4 uger efter, at  

 der er givet vedkommende underretning om den påklagede afgørelse, eller, hvor  

 en sådan underretning ifølge § 3, stk. 1, er undladt, efter modtagelsen af  

 årsopgørelsen.
Ligningskommissionen kan se bort fra overskridelse af fristen,  

 når kommissionen skønner, at der foreligger undskyldende omstændigheder.
Stk. 2.  Forinden ligningskommissionen træffer en  

 afgørelse, der ikke fuldt ud imødekommer klagerens påstand, skal der gives  

 klageren lejlighed til mundtlig forhandling.
I disse tilfælde skal der i  

 underretningen til klageren om afgørelsen gives oplysning om begrundelsen  

 herfor og vejledning om klageadgangen til skatterådet.
 Stk. 3.  Er der forløbet mere end 3 måneder efter, at  

 klagen er indbragt for ligningskommissionen, og er fristen i § 3, stk. 5,  

 overskredet, kan klagen indbringes for skatterådet, selv om  

 ligningskommissionen ikke har truffet afgørelse i sagen.
 § 5.  (* 11) (Ophævet).
 § 6.  Ministeren for skatter og afgifter kan fastsætte  

 afvigende regler om ligningskommissionens organisation i København i det  

 omfang, hvor det anses for nødvendigt som følge af kommunens størrelse.
Påklage til skatterådet § 7.  Klager over ligningskommissionernes ansættelser  

 af indkomst og formue påkendes af skatterådene.
§ 8.  Landets inddeling i skattekredse fastsættes af  

 ministeren for skatter og afgifter.
Ingen kommune må deles mellem flere  

 skattekredse, og ingen skattekredse må strække sig ind i flere amtskommuner.
Stk. 2.  I hver skattekreds skal der være et skatteråd  

 bestående af 5 medlemmer og 5 stedfortrædere.
I skattekredse med 100.000  

 indbyggere eller derover kan ministeren for skatter og afgifter dog forøge  

 antallet af medlemmer til 7. Ministeren for skatter og afgifter beskikker  

 medlemmerne og stedfortræderne, ligesom han bestemmer, hvem af medlemmerne  

 der skal være formand og næstformand.
Medlemmer og stedfortrædere beskikkes  

 for 6 år, således at halvdelen fratræder hvert 3. år.
Stk. 3.  (* 12) Personer, der på tiltrædelsestidspunktet  

 vil være fyldt 67 år, kan ikke beskikkes eller genbeskikkes til medlem af  

 eller stedfortræder i et skatteråd.
Personer, der inden for 3 år fra  

 udnævnelsestidspunktet vil være fyldt 67 år, kan kun genbeskikkes for 3 år.
 Stk. 4.  Udtræder et medlem af skatterådet, gælder  

 beskikkelsen for den, der beskikkes i hans sted, kun for den tilbageværende  

 del af beskikkelsestiden.
Stk. 5.  For at rådet kan afsige nogen kendelse, skal  

 mindst 3 medlemmer eller stedfortrædere for disse deltage i afgørelsen, der  

 træffes ved stemmeflerhed.
Et af medlemmerne skal være formanden eller i  

 dennes forfald næstformanden.
I tilfælde af stemmelighed er formandens eller  

 næstformandens stemme afgørende.
Stk. 6.  Ingen må deltage i behandlingen af en klage  

 over en skatteansættelse, når Stk. 7.  Den, for hvis vedkommende nogen af de i stk. 6  

 eller i § 1, stk. 9, nr. 1-3, nævnte forhold foreligger, skal omgående  

 underrette skatterådets formand herom.
 Stk. 8.  Ministeren for skatter og afgifter fastsætter  

 en for samtlige skatteråd fælles forretningsorden.
 Stk. 9.  Ministeren for skatter og afgifter er  

 bemyndiget til at fastsætte afvigende regler for skatterådet i København.
§ 9.  Klagen skal være skriftlig og begrundet, og den  

 skal være modtaget af skatterådet inden 4 uger efter, at der er givet  

 vedkommende underretning om den påklagede afgørelse.
Skatterådet kan se bort  

 fra overskridelse af fristen, når rådet skønner, at der foreligger  

 undskyldende omstændigheder.
Stk. 2.  Forinden skatterådet træffer en afgørelse, skal  

 der indhentes en udtalelse fra ligningskommissionen, og der skal derefter,  

 såfremt klagerens påstand ikke fuldt ud imødekommes, gives klageren lejlighed  

 til en mundtlig forhandling med skatterådet.
Skatterådets afgørelse træffes  

 ved en kendelse, der skal indeholde en begrundelse og vejledning om  

 klageadgangen til landsskatteretten.
 Stk. 3.  Skatterådet er uanset klagens indhold  

 berettiget til at optage ansættelsen i sin helhed til kendelse.
 Stk. 4.  Er der forløbet mere end 6 måneder efter, at en  

 sag er indbragt for skatterådet, kan sagen indbringes for landsskatteretten,  

 selv om skatterådet ikke har påkendt sagen.
 § 10.  Genoptagelse af en af skatterådet afgjort sag  

 kan efter andragende fra klageren finde sted, når der forelægges rådet  

 oplysninger, som ikke tidligere har været fremme under sagen, og det skønnes  

 antageligt, at disse oplysninger, om de havde foreligget tidligere, ville  

 have medført et væsentlig ændret udfald af sagen.
 Stk. 2.  Skatterådet kan imødekomme en ansøgning om  

 genoptagelse, selv om betingelserne i stk. 1 ikke er opfyldt, hvis rådet  

 skønner, at særlige omstændigheder taler afgørende derfor.
Ligningsrådet, statsskattedirektoratet,  

 amtsligningsrådene og § 11.  Ligningsrådet og statsskattedirektoratet udgør  

 i forening den øverste lignings- og vurderingsmyndighed.
Direktoratet udøver  

 den daglige administration, medens rådet giver direktiver og fastlægger  

 retningslinier herfor, ligesom afgørelser og beslutninger af vigtigere  

 karakter er henlagt til rådet.
Det påhviler direktoratet og rådet at føre  

 tilsyn med amtsligningsrådenes, skatterådenes og ligningskommissionernes samt  

 skyldrådenes og vurderingsrådenes arbejde og at foretage revision af  

 ansættelser og vurderinger, foretaget af disse myndigheder.
§ 12.  Ligningsrådet består af 15 medlemmer.  

 Statsskattedirektøren er formand for rådet; 6 medlemmer vælges af folketinget  

 og 8 af ministeren for skatter og afgifter.
Af de medlemmer, der vælges af  

 ministeren for skatter og afgifter, skal 4 medlemmer være repræsentanter for  

 landbruget, industrien eller håndværket, handelen og lønmodtagerne.  

 Medlemmerne vælges for 6 år; tillægsvalg gælder kun for den tilbageværende  

 del af valgtiden.
Stk. 2.  Ligningsrådet kan ikke træffe beslutning  

 angående ansættelser (vurderinger), medmindre 2 medlemmer foruden formanden  

 deltager i afgørelsen.
I tilfælde af stemmelighed er formandens stemme  

 afgørende.
 § 13.  Ligningsrådet afgiver indstilling til  

 ministeren for skatter og afgifter angående affattelsen af skemaerne til  

 selvangivelse.
§ 14.  Det påhviler statsskattedirektoratet at  

 varetage tilsynet med, at ansættelsen af indkomst og formue samt  

 vurderingerne af fast ejendom sker på behørig og ensartet måde over hele  

 landet.
Direktoratet udarbejder forud for hver almindelig ligning en plan for  

 ligningens foretagelse og forud for hver almindelig ligning eller vurdering  

 en plan over fremgangsmåden ved udøvelsen af direktoratets tilsynsførende  

 virksomhed og forelægger ligningsrådet sådanne planer til godkendelse.  

 Direktoratet forsyner lignings- og vurderingsmyndighederne med oplysninger  

 til brug ved ligningen eller vurderingen og meddeler dem anvisninger såvel  

 med hensyn til den formelle fremgangsmåde som med hensyn til  

 tilrettelæggelsen og gennemførelsen af selve ligningen eller vurderingen.  

 Disse myndigheder er pligtige at følge de således givne anvisninger, der  

 forud skal være godkendt af ligningsrådet.
Stk. 2.  Direktoratet kan indkalde lignings- og  

 vurderingsmyndighederne til instruktionsmøder og har adgang til at overvåge  

 det konkrete lignings- og vurderingsarbejde, herunder ved at deltage i  

 amtsligningsrådenes, ligningskommissionernes, skyldrådenes og  

 vurderingsrådenes møder og forhandlinger, alt uden stemmeret.
Direktoratet  

 kan på et hvilket som helst tidspunkt udtage selvangivelser til gennemgang og  

 eventuel forelæggelse for amtsligningsrådet eller eventuelt ligningsrådet med  

 henblik på foretagelse af en ansættelse.
§ 15.  (* 13) Statsskattedirektoratet skal efter  

 nærmere fastsatte regler, der godkendes af ligningsrådet, undersøge  

 rigtigheden af de af amtsligningsrådene, skatterådene og  

 ligningskommissionerne samt skyldrådene og vurderingsrådene foretagne  

 ansættelser og vurderinger såvel for den løbende ligning som for de tidligere  

 ligninger.
Anser statsskattedirektoratet en ansættelse (vurdering) for  

 urigtig, og finder ændring ikke sted i medfør af stk. 2 eller 3, forelægger  

 direktoratet sagen for det pågældende amtsligningsråd eller ligningsrådet,  

 der er berettiget til at ændre ansættelserne.
Dette gælder dog ikke i det  

 omfang, landsskatteretten ved kendelse har taget stilling til en ansættelse  

 eller en vurdering.
Ligningsrådet kan pålægge ligningskommission og  

 vurderingsråd at foretage nye ansættelser, hvor disse tidligere med urette  

 ikke er foretaget, for vurderingers vedkommende eventuelt alene med fremtidig  

 skattemæssig virkning.
For ejendomsvurderingernes vedkommende kan rådet  

 træffe bestemmelse om, fra hvilket tidspunkt den af rådet foretagne eller på  

 rådets foranledning af vedkommende skyldråd foretagne ændring af ansættelsen  

 skal tages til følge ved skatteberegningen.
Stk. 2.  (* 14) Ministeren for skatter og afgifter kan  

 fastsætte regler, hvorefter ligningskommissionerne kan ændre ansættelser  

 efter udløbet af fristen i § 3, stk. 5. Dette gælder dog ikke i det omfang,  

 der af landsskatteretten, ligningsrådet, et amtsligningsråd eller et  

 skatteråd er taget stilling til en ansættelse.
Ministeren for skatter og  

 afgifter kan ligeledes fastsætte regler, hvorefter ligningskommissionerne kan  

 foretage nye ansættelser i tilfælde, hvor disse tidligere med urette ikke er  

 foretaget.
 Stk. 3.  Ministeren for skatter og afgifter kan  

 fastsætte regler, hvorefter skyldrådene kan ændre vurderingsrådenes  

 ansættelser, og vurderingsrådene kan foretage nye ansættelser, hvor disse  

 tidligere med urette ikke er foretaget.
 Stk. 4.  De almindelige regler om ligning og klageadgang  

 i §§ 3 og 4 finder, bortset fra § 3, stk. 5, tilsvarende anvendelse, hvor en  

 ansættelse ændres af en ligningskommission efter reglerne i stk. 2.
Stk. 5.  Forhøjelse af ansættelser vedrørende indkomst-  

 og formueskat kan i det omfang, hvori ansættelsen beror på et skøn, ikke  

 finde sted senere end 3 år efter udløbet af det pågældende indkomstår.
Er  

 indkomståret ikke sammenfaldende med kalenderåret, regnes fristen fra udløbet  

 af det kalenderår, som indkomståret træder i stedet for.
§ 16.  Såfremt et medlem af et amtsligningsråd, en  

 ligningskommission eller et skyldråd ikke billiger en af det pågældende råd  

 foretagen ansættelse, kan han kræve sine indvendinger imod ansættelsen  

 tilført forhandlingsprotokollen og afskrift af protokollatet indsendt til  

 statsskattedirektoratet.
Kommunalbestyrelsen kan begære  

 statsskattedirektoratets undersøgelse af en ejendoms vurdering.
 § 17.  For så vidt der ikke bliver spørgsmål om  

 egentlig ændring af selve skatteansættelsen, men alene om efterbetaling i  

 henhold til bestemmelserne i lovgivningen om indkomst- og formueskat, afgiver  

 ligningsrådet indstilling om sagens afgørelse til ministeren for skatter og  

 afgifter.
 Stk. 2.  Ministeren for skatter og afgifter kan  

 bemyndige ligningsrådet til at afgøre sager vedrørende efterbetaling af skat  

 uden egentlig ændring af selve skatteansættelsen og om bødeansvar i henhold  

 til bestemmelserne i lovgivningen om indkomst- og formueskat til staten.
 § 18.  Ministeren for skatter og afgifter bemyndiges  

 til uden for København og Frederiksberg at oprette amtsligningsråd, hvis  

 område, amtsskattekredsen, som regel skal være et amt.
Stk. 2.  Amtsligningsrådet består af 5 medlemmer og 5  

 stedfortrædere, der beskikkes af ministeren for skatter og afgifter, der  

 endvidere bestemmer, hvem af medlemmerne der skal være formand og  

 næstformand.
Medlemmer og stedfortrædere beskikkes for 6 år, således at  

 halvdelen fratræder hvert 3. år.
 Stk. 3.  Bestemmelserne i § 8, stk. 3-7, finder  

 tilsvarende anvendelse på amtsligningsrådene.
Stk. 4.  (* 15) Amtsligningsrådet kan efter indstilling  

 fra statsskattedirektoratet eller amtsskatteinspektoratet ændre  

 ligningskommissionernes og skatterådenes ansættelser, for så vidt disse  

 ansættelser er foretaget inden for amtsskattekredsen.
Dette gælder dog ikke i  

 det omfang, landsskatteretten eller ligningsrådet ved kendelse har taget  

 stilling til ansættelsen.
Stk. 5.  Forinden amtsligningsrådet træffer en  

 afgørelse, skal der indhentes en udtalelse fra ligningskommissionen eller  

 skatterådet, hvis dette har behandlet ansættelsen.
En ansættelse kan ikke  

 forhøjes af amtsligningsrådet, uden at der forinden er givet skatteyderen  

 lejlighed til en mundtlig forhandling med amtsligningsrådet.  

 Amtsligningsrådets afgørelse træffes ved en kendelse, der skal indeholde en  

 begrundelse og vejledning om klageadgangen til landsskatteretten.
Stk. 6.  Amtsligningsrådet kan endvidere efter  

 indstilling fra statsskattedirektoratet eller amtsskatteinspektoratet  

 foretage ansættelser, hvor sådanne ikke tidligere er foretaget.
I disse  

 tilfælde finder stk. 5 tilsvarende anvendelse.
§ 19.  I hvert amt er oprettet mindst eet  

 amtsskatteinspektorat.
Ministeren for skatter og afgifter kan ændre antallet  

 af inspektorater og området for hvert inspektorat.
Det påhviler  

 amtsskatteinspektoraterne at føre tilsyn med ansættelsen af indkomst og  

 formue og varetage opgaver af samme art, som de tidligere amtstuer varetog.
I  

 det omfang det bestemmes af statsskattedirektoratet, varetager  

 amtsskatteinspektoraterne de opgaver, der er pålagt direktoratet.
 Stk. 2.  I de tilfælde, hvor der i et amt oprettes mere  

 end eet amtsskatteinspektorat, kan ministeren for skatter og afgifter  

 bestemme, at visse sagsområder og arbejdsopgaver henlægges til et af  

 inspektoraterne.
 Stk. 3.  Anser amtsskatteinspektoratet en ansættelse for  

 urigtig, og finder ændring ikke sted i medfør af § 15, stk. 2, forelægger  

 inspektoratet sagen for amtsligningsrådet eller eventuelt ligningsrådet.
 Stk. 4.  Amtsskatteinspektoraterne skal bistå  

 amtsligningsrådene og skatterådene med udførelse af sekretariatsforretninger.  

 I Københavns og Frederiksberg kommuner ydes sekretariatsbistand til  

 skatterådene af det kommunale skattevæsen.
 Stk. 5.  Efter bestemmelser, som fastsættes af  

 ministeren for skatter og afgifter, yder amtsskatteinspektoratet efter  

 ligningskommissionens begæring bistand til denne.
 § 20.  Ministeren for skatter og afgifter fastsætter  

 de i øvrigt fornødne regler vedrørende ligningsrådets,  

 statsskattedirektoratets, amtsligningsrådenes og amtsskatteinspektoraternes  

 virksomhed.
Påklage til landsskatteretten § 21.  Klager over de af skatterådene, skyldrådene,  

 amtsligningsrådene og ligningsrådet foretagne ansættelser af indkomst og  

 formue og vurderinger af fast ejendom påkendes af landsskatteretten.  

 Landsskatteretten påkender endvidere klager over skattemyndighedernes  

 værdiansættelser i dødsboer efter kildeskattelovens § 16, stk. 4, og  

 amtsskatteinspektoraternes fastsættelse af afgiftspligtige værdier ved  

 beregning af gaveafgift, jfr. arveafgiftslovens § 48, stk. 2, og § 19, sidste  

 pkt., samt klager over forhåndsbesked og beregning af passivposter i dødsboer  

 efter kildeskattelovens § 33A.
§ 22.  Landsskatteretten består af en retspræsident,  

 et antal retsformænd samt 24 andre medlemmer.
Af de sidstnævnte 24 udnævnes  

 13 af ministeren for skatter og afgifter, medens de øvrige 11 vælges af  

 folketinget.
Stk. 2.  De medlemmer, der er udnævnt af ministeren for  

 skatter og afgifter eller valgt af folketinget, har en funktionsperiode på 6  

 år.
Tillægsudnævnelse eller -valg gælder kun for den resterende del af  

 perioden.
 Stk. 3.  Landsskatterettens præsident, dens retsformænd  

 samt mindst 5 af de af ministeren for skatter og afgifter udnævnte medlemmer  

 skal opfylde de almindelige betingelser for at kunne blive landsdommer.  

 Blandt de af ministeren for skatter og afgifter udnævnte medlemmer skal  

 endvidere landbruget, industrien, håndværket og handelen være repræsenteret  

 med hver 1 medlem og lønmodtagerne med 2 medlemmer.
Stk. 4.  Retten kan ikke træffe nogen afgørelse,  

 medmindre mindst 3 medlemmer deltager i denne.
Af de deltagende skal mindst 1  

 være retspræsident eller retsformand og mindst 2 være udnævnt af ministeren  

 for skatter og afgifter eller valgt af folketinget.
I tilfælde af  

 stemmelighed er retspræsidentens stemme afgørende.
Deltager retspræsidenten  

 ikke, er retsformandens eller, hvor flere retsformænd deltager, den efter  

 udnævnelse ældstes stemme afgørende.
Stk. 5.  Når retten under hensyn til omfanget af dens  

 arbejde finder det påkrævet, kan retten bestemme, at kontorchefer og, når  

 særlige forhold taler derfor, tillige ekspeditionssekretærer eller  

 fuldmægtige ved retten skal deltage i afgørelsen af klager.
I sådanne  

 tilfælde har vedkommende kontorchef, ekspeditionssekretær eller fuldmægtig  

 samme beføjelser som en retsformand.
Er voteringen ikke enstemmig, overgår  

 klagen dog til behandling efter reglerne i stk. 4.
 Stk. 6.  Afgørelser, der vedrører afvisning af en  

 indkommen klage efter § 28, kan træffes af retspræsidenten, en retsformand  

 eller en kontorchef.
 Stk. 7.  Afgørelser, der vedrører andragender om  

 genoptagelse af en påkendt klage efter § 34, kan træffes af retspræsidenten  

 eller en retsformand.
 Stk. 8.  Rettens forretningsorden fastsættes af  

 ministeren for skatter og afgifter.
 § 23.  Klage over de af skatteråd, skyldråd,  

 amtsligningsråd og ligningsrådet foretagne ansættelser (vurderinger) skal ske  

 ved påanke til landsskatteretten og skal være modtaget inden 8 uger efter, at  

 der er givet vedkommende underretning om den afgørelse, der agtes påklaget.
§ 24.  Påanke af skatterådenes, amtsligningsrådenes og  

 ligningsrådets ansættelser vedrørende indkomst- og formueskat kan foretages  

 af den skattepligtige, når han mener, Dog kan ansættelser, der ikke rettidigt har været indanket for  

 skatterådet, ej heller påklages ved landsskatteretten, medmindre spørgsmålet  

 angår klagegrunde af den under 1) eller 2) omhandlede art; i sådanne tilfælde  

 skal påanke til landsskatteretten ske inden udløbet af det kalenderår, i  

 hvilket ligningen foretages.
 Stk. 2.  I det omfang den foretagne ansættelse har  

 beroet på et skøn, kan den kun ændres, såfremt retten på grundlag af de for  

 den foreliggende oplysninger kan danne sig et selvstændigt skøn.
 § 25.  Klage over skattemyndighedens værdiansættelser  

 i dødsboer efter kildeskattelovens § 16, stk. 4, klage over  

 amtsskatteinspektoraternes fastsættelse af den afgiftspligtige værdi ved  

 beregning af gaveafgift samt klage over forhåndsbesked og beregning af  

 passivposter efter kildeskattelovens § 33A indgives af boet eller den  

 gaveafgiftspligtige og skal være modtaget inden 8 uger efter, at der er givet  

 underretning om afgørelsen.
 Stk. 2.  I det omfang skattemyndigheden på grund af  

 utilstrækkelige oplysninger har afslået at give forhåndsbesked eller  

 begrænset sin besvarelse, jfr. kildeskattelovens § 33A, stk. 5, kan  

 besvarelsen ikke påklages.
§ 26.  Påanke af skyldrådenes og ligningsrådets  

 vurderinger af fast ejendom kan foretages af ejerne, der er berettiget til at  

 påklage ansættelsen af såvel deres egen som af andres ejendom.
Brugere kan  

 påklage ansættelsen af den ejendom, de har i brug, når de kontraktligt er  

 forpligtet til at udrede skatterne af ejendommen.
§ 27.  Påanke til landsskatteretten skal ske  

 skriftligt.
Den afgørelse, der påklages, skal følge med i original eller  

 bekræftet afskrift.
Klagen skal angive, på hvilke punkter den trufne  

 afgørelse påklages, og de kendsgerninger, synspunkter og bevisligheder,  

 hvorpå klagen støttes, idet bevislighederne skal følge med i original eller  

 bekræftet afskrift.
I klagen kan fremsættes begæring om personlig  

 forhandling.
Retten kan dog undlade at imødekomme en sådan begæring, hvor  

 anvendelse af denne behandlingsform efter forholdene må anses for åbenbart  

 overflødig.
 Stk. 2.  Når landsskatteretten finder det fornødent, kan  

 den under mundtlig forhandling med klageren eller vedkommende skattepligtige  

 tilkalde repræsentanter for pågældende ligningsmyndigheder.
Stk. 3.  Ministeren for skatter og afgifter fastsætter  

 nærmere regler for lignings- og vurderingsmyndighedernes medvirken ved  

 klagernes behandling.
Statsskattedirektøren har efter begæring i den enkelte  

 sag adgang til selv eller ved en dertil befuldmægtiget at udtale sig  

 mundtligt for retten, ligesom han er pligtig til at give møde for retten  

 efter dennes begæring i den enkelte sag.
Stk. 4.  Hvor vurderingen af en fast ejendom er  

 påklaget, kan direktoratet indbringe andre ansættelser af samme ejendom end  

 den påklagede for landsskatteretten.
Denne tager derefter disse ansættelser  

 op til påkendelse i forbindelse med den påklagede ansættelse.
§ 28.  En indgivet klage afvises, såfremt § 29.  (* 16) Sager om skattespørgsmål, som  

 landsskatteretten kan påkende, kan først indbringes for domstolene, når de er  

 blevet påkendt eller afvist af landsskatteretten.
Er der forløbet mere end 6  

 måneder efter en sags indbringelse for landsskatteretten, kan sagen dog  

 indbringes for domstolene, selv om landsskatteretten endnu ikke har påkendt  

 den.
 Stk. 2.  Sager, som landsskatteretten har påkendt, skal  

 indbringes for domstolene inden 6 måneder efter kendelsens afsigelse.
Stk. 3.  Fristen i stk. 1 og 2 er dog 3 måneder i sager  

 om Stk. 4.  Sager, som landsskatteretten har afvist, kan  

 indbringes for domstolene inden 5 år efter udløbet af det pågældende  

 indkomstår.
Er indkomståret ikke sammenfaldende med kalenderåret, regnes  

 fristen fra udløbet af det kalenderår, som indkomståret træder i stedet for.  

 Er sagen indbragt for landsskatteretten inden 5 år efter udløbet af det  

 pågældende indkomstår, men afvist af landsskatteretten, kan sagen dog  

 indbringes for domstolene inden 3 måneder efter, at landsskatteretten har  

 afvist sagen.
 Stk. 5.  Sager som nævnt i stk. 3, nr. 1-3, og nr. 6,  

 skal indbringes for domstolene inden 1 år efter, at forhåndsbeskeden er  

 givet, passivposten beregnet eller værdiansættelsen foretaget.
 § 30.  (* 17) (Ophævet).
§ 31.  Indbringes en sag for domstolene, anlægges den  

 for landsret som første instans.
Sagen anlægges ved den landsret, i hvis  

 kreds den skattepligtige har hjemting ved sagens anlæg, eller, for sager som  

 nævnt i § 29, stk. 3, hvor den skifteret ligger, som boet hører under, eller  

 hvor det amtsskatteinspektorat ligger, hvortil gaveanmeldelse skal indgives,  

 jfr. dog retsplejelovens § 247.
 § 32.  Såfremt landsskatteretten anser det for  

 nødvendigt, at der til brug ved sagens påkendelse indhentes oplysninger ud  

 over de retten forelagte, foranlediger retten sådanne oplysninger  

 tilvejebragt.
Stk. 2.  Beror afgørelsen af et klagepunkt på  

 bedømmelsen af de skattemæssige virkninger af et retsforhold mellem klageren  

 og tredjemand, og er der grund til at antage, at de synspunkter, som anlægges  

 med hensyn til denne bedømmelse, strider imod, hvad den anden part i  

 retsforholdet ønsker lagt til grund ved sin skatteansættelse, kan retten  

 bestemme, at den anden part i retsforholdet skal anmodes om en udtalelse om  

 sin opfattelse af dette.
Retten afgør, hvorledes udtalelsen skal indhentes.  

 Klageren skal dog forinden have haft lejlighed til ytre sig derom.
§ 33.  Landsskatteretten afgør de indkomne klager ved  

 en kendelse, der skal indeholde en begrundelse.
Retten er uanset klagens  

 indhold berettiget til at optage ansættelsen i sin helhed til kendelse.
Stk. 2.  (* 18) Kendelsen skal indeholde oplysning om  

 forskellige meninger under afstemningen vedrørende såvel resultatet som  

 begrundelsen og angive stemmetallet for hver opfattelse.
Det skal fremgå af  

 kendelsen, om retsformanden har afgivet dissens.
 Stk. 3.  Rettens kendelser med hensyn til  

 værdiansættelser af fast ejendom efter § 21, 1. pkt., jfr. § 26, er endelige.
Stk. 4.  En af landsskatteretten truffen afgørelse  

 vedrørende spørgsmål, som er undergivet pådømmelse ved de almindelige  

 domstole, kan af ministeren for skatter og afgifter inden 6 måneder efter  

 afsigelsen af landsskatterettens kendelse indbringes for domstolene under en  

 ved ministeriets foranstaltning mod vedkommende skatteyder anlagt sag, der  

 anlægges for landsret som første instans.
Sager som nævnt i § 29, stk. 3,  

 skal dog anlægges inden 3 måneder efter afsigelsen af landsskatterettens  

 kendelse.
 § 34.  Genoptagelse af en af landsskatteretten påkendt  

 sag kan efter andragende fra klageren finde sted, når der forelægges retten  

 oplysninger som, uden at dette kan lægges klageren til last, ikke tidligere  

 har været fremme under sagen, og det skønnes antageligt, at disse  

 oplysninger, om de havde foreligget tidligere, ville have medført et  

 væsentlig andet udfald af sagen.
 Stk. 2.  Landsskatteretten kan imødekomme en ansøgning  

 om genoptagelse, selv om betingelserne i stk. 1 ikke er opfyldt, hvis retten  

 skønner, at særlige omstændigheder taler afgørende derfor.
Særlige bestemmelser § 35.  Ingen kan samtidig være medlem af eller  

 stedfortræder i en ligningskommission, et skatteråd, et amtsligningsråd,  

 ligningsrådet eller landsskatteretten.
 § 36.  En ansættelse (vurdering), der ikke er påklaget  

 af vedkommende skattepligtige (ejer), må ikke ændres af ligningsrådet eller  

 landsskatteretten, forinden der ved statsskattedirektoratets foranstaltning  

 er givet den skattepligtige (ejeren) lejlighed til at udtale sig skriftligt i  

 sagen.
§ 37.  Når et dokument om overdragelse af fast ejendom  

 indleveres til påtegning efter § 38 i lov om stempelafgift, skal erhververen  

 give oplysning om overdragelsen og vilkårene for denne i en  

 salgsindberetning.
Dokumentet må ikke forsynes med påtegning om  

 ejendomsværdien, før behørig salgsindberetning er modtaget.
 Stk. 2.  Ministeren for skatter og afgifter bestemmer  

 indberetningsskemaernes udformning og kan fastsætte bestemmelser, hvorefter  

 de skal afgives i indtil 3 eksemplarer.
 Stk. 3.  De myndigheder, der giver påtegning efter  

 stempellovens § 38, sender salgsindberetningerne til statsskattedirektoratet  

 og andre myndigheder efter regler, der fastsættes af ministeren for skatter  

 og afgifter.
 § 38.  Ministeren for skatter og afgifter fastsætter  

 de nærmere regler for denne lovs gennemførelse.
 § 39.  Loven har virkning fra og med indkomståret  

 1978.
 Stk. 2.  De valg til ligningskommissionerne, der skal  

 finde sted i 1978, har virkning fra den 1. juni 1978 til den 31. december  

 1981.
 Stk. 3.  Valgperioden for skatterådet i Frederiksberg  

 skattekreds forlænges fra 31. marts 1978 til 31. december 1978.
 Stk. 4.  Fra lovens ikrafttræden ophæves:
 Stk. 5.  Hvor der i lovgivningen henvises til de  

 ovennævnte ophævede love og lovbestemmelser, finder nærværende lov  

 tilsvarende anvendelse.
 § 40.  Loven gælder ikke for Færøerne og Grønland.
--- Lov nr. 107 af 28. marts 1984, hvis § 1, nr. 1-5 og 8, ændrer § 3, stk. 4  

 og 5, § 4, § 5, § 8, stk. 3 og § 18, stk. 4, og hvis nr. 6-7 ændrer § 15,  

 stk. 1-5, indeholder i § 2 følgende bestemmelser:
§ 2 Stk. 1.  § 1, nr. 1-5 og 8, træder i kraft dagen efter  

 bekendtgørelsen i Lovtidende.
 Stk. 2.  § 1, nr. 6 og 7, træder i kraft den 1. juli  

 1984.
--- Lov nr. 231 af 23. maj 1984, hvis § 2, ændrer "slutopgørelsen"  

 til "årsopgørelsen" i § 4, indeholder i § 3 følgende bestemmelse:
§ 3 Stk. 1.  Loven har virkning for opgørelsen af  

 slutskatten for indkomståret 1984 og følgende år.
Ministeriet for skatter og afgifter, den  

 14. november 1984 Isi Foighel / C.
E.
Haumann (* 1) Denne affattelse af § 1, stk. 1, har virkning fra den 1. januar  

 1983, jfr. lov nr. 198 af 18. maj 1982, § 2.
 (* 2) Denne affattelse af § 1, stk. 5, har virkning fra den 1. januar  

 1983, jfr. lov nr. 198 af 18. maj 1982, § 2.
 (* 3) § 1, stk. 6-8, har virkning fra den 1. januar 1983, jfr. lov nr. 198  

 af 18. maj 1982, § 2.
 (* 4) Denne affattelse af § 3, stk. 1, har virkning fra den 1. januar  

 1983, jfr. lov nr. 198 af 18. maj 1982, § 2.
 (* 5) § 3, stk. 2, har virkning fra den 1. januar 1983, jfr. lov nr. 198  

 af 18. maj 1982, § 2.
 (* 6) Denne affattelse af § 3, stk. 3, har virkning fra den 1. januar  

 1983, jfr. lov nr. 198 af 18. maj 1982, § 2.
 (* 7) Denne affattelse af § 3, stk. 4, har virkning fra den 1. april 1984,  

 jfr. lov nr. 107 af 28. marts 1984, § 2.
 (* 8) § 3, stk. 5, har virkning fra den 1. april 1984, jfr. lov nr. 107 af  

 28. marts 1984, § 2.
 (* 9) Denne affattelse af § 4 har virkning fra den 1. april 1984, jfr. lov  

 nr. 107 af 28. marts 1984, § 2.
 (* 10) Denne affattelse er sket ved lov nr. 231 af 23. maj 1984, § 2, der  

 indfører begrebet "årsopgørelse" i stedet for hidtil  

 "slutopgørelse" med virkning for indkomståret 1984 og følgende år.
 (* 11) § 5 er ophævet med virkning fra den 1. april 1984, jfr. lov nr. 107  

 af 28. marts 1984, § 2.
 (* 12) Denne affattelse af § 8, stk. 3, har virkning fra den 1. april  

 1984, jfr. lov nr. 107 af 28. marts 1984, § 2.
 (* 13) Denne affattelse af § 15, stk. 1, er sket ved lov nr. 107 af 28.  

 marts 1984 og har virkning fra den 1. juli 1984.
 (* 14) Denne affattelse af § 15, stk. 2-4, har virkning fra den 1. juli  

 1984, jfr. lov nr. 107 af 28. marts 1984, § 1.
 (* 15) Denne affattelse af § 18, stk. 4, er sket ved lov nr. 107 af 28.  

 marts 1984 og har virkning fra den 1. april 1984.
 16) Denne affattelse af § 29 har virkning fra bekendtgørelsen i Lovtidende  

 jfr. lov nr. 140 af 13. april 1983, § 1, der forlænger fristerne for  

 sagsanlæg m.m.
 (* 17) § 30 er ophævet ved lov nr. 140 af 13. april 1983 med virkning fra  

 bekendtgørelsen i Lovtidende.
 (* 18) § 33, stk. 2, har virkning for landsskatteretskendelser, der  

 afsiges den 1. januar 1982 eller senere, jfr. lov nr. 267 af 27. maj 1981, §  

 2.
