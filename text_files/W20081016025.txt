Erstatningsansvarslovens § 26, stk. 1 og 2, tortgodtgørelse  Forbrydelser mod kønssædeligheden mv., nævnets j. nr. 08-520-10573 N. j. nr. 08-520-10573 I forbindelse med anmeldelse af en voldssag begået af ansøgers stedfader kom det frem, at ansøger var blevet seksuelt misbrugt af sin stedfar, fra hun var ca. 7 år.
Krænkelserne skulle angiveligt have stået på i ca. 10 år.
Dette blev anmeldt til politiet i februar 2008, og stedfaderen begik selvmord i marts 2008, før han blev afhørt af politiet.
Han efterlod et afskedsbrev, hvori han erkendte, at der var sket krænkelser.
Omfanget af krænkelserne var umuligt at fastslå, da parternes udsagn var meget forskellige.
Advokaten krævede en erstatning på minimum 200.000 kr.
Nævnet tilkendte ansøger 150.000 kr. i tortgodtgørelse.
Nævnet tillagde det i forbindelse med udmålingen af godtgørelsens størrelse betydning, at der ud over ansøgers forklaring ikke forelå sikre oplysninger om omfanget af overgrebenes omfang og karakter.
