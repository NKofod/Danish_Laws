I.
Ubetinget vigepligt.
 De nye regler om etablering og afmærkning af ubetinget vigepligt blev  

 indført i forbindelse med færdselslovsændringen i 1975. Etableringen og  

 afmærkningen af den ubetingede vigepligt skulle være tilendebragt inden 1.  

 januar 1977.
 Det har imidlertid vist sig, at vigepligtsforholdene ikke overalt er  

 gennemført i overensstemmelse med de i vejafmærkningscirkulæret angivne  

 retninglinier.
 Justitsministeriet skal derfor anmode de lokale myndigheder om at være  

 opmærksomme på, om der måtte være steder, hvor etablering af ubetinget  

 vigepligt og afmærkning af ubetinget vigepligt i henhold tilfærdselslovens §  

 26, stk. 2, ikke er bragt i overensstemmelse med bestemmelserne i  

 vejafmærkningscirkulæret.
Man skal særlig henlede opmærksomheden på, at »knækket  

 prioritet« af færdselssikkerhedsmæssige grunde kun bør etableres i  

 ganske særlige tilfælde.
Det bør være en betingelse, at de vejudmundinger,  

 hvorfra de kørende vil få ubetinget vigepligt, ved selve vejudformningen  

 klart fremtræder som ubetydelige for trafikanterne.
Justitsministeriet skal endvidere inden 1. oktober 1978 udbede sig oplyst,  

 hvilke erfaringer politiet indtil nu har haft for så vidt angår afmærkning af  

 ubetinget vigepligt på mindre betydende veje.
Justitsministeriet er især  

 interesseret i kredsens vurdering af, om man anser den eksisterende  

 afmærkning gennemført alene med vigelinie for forsvarlig, eller om man har  

 ønsker om at udvide antallet af de særlige i vejafmærkningscirkulæret  

 opregnede tilfælde, hvor der ud over vigelinie skal opstilles tavle selv på  

 mindre betydende veje.
II.
Fjernelse af tidligere afmærkning om anvendelse af parkeringsskiver.
Ved justitsministeriets bekendtgørelse nr 370 af 16. juli 1975 om  

 parkeringsskiver blev anvendelse af parkeringsskiver gjort obligatorisk  

 overalt, hvor parkering er tidsbegrænset, og hvor der ikke er opstillet  

 parkometer.
Ved justitsministeriets cirkulæreskrivelse af 11. september 1975  

 om afmærkning af påbud om parkeringsskiver blev politi og vejmyndigheder  

 anmodet om at fjerne afmærkning om anvendelse af parkeringsskiver.
 Justitsminsteriet modtager stadig henvendelser om, at afmærkning om  

 anvendelse af parkeringsskiver ikke overalt er fjernet.
 Man skal på den baggrund anmode de lokale myndigheder om at foranledige  

 resterende afmærkning om anvendelse af parkeringsskiver fjernet.
 P.M.V.
 E.B.
O.
Freiesleben Til politiet og vejmyndighederne.
