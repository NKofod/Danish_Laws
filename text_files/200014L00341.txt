Betænkning afgivet af  

 Uddannelsesudvalget den 20. marts 2001 Betænkning over Forslag til lov om afholdelse af danske  

 prøver og eksaminer i udlandet [af  

 undervisningsministeren (Margrethe Vestager)] 1. Ændringsforslag Enhedslisten har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 25. januar 2001 og var til  

 1. behandling den 8. februar 2001. Lovforslaget blev efter 1. behandling  

 henvist til behandling i Uddannelsesudvalget.
Høring Udvalget har den 5. februar 2001 fra  

 undervisningsministeren modtaget indkomne høringssvar fra den  

 høring over et udkast til lovforslag, som undervisningsministeren  

 foretog før fremsættelsen.
Undervisningsministeren har tillige  

 sendt et notat om høringssvarene til udvalget, jf.
L 145   bilag  

 1.
Møder Udvalget har behandlet lovforslaget i 5 møder.
Spørgsmål Udvalget har stillet 3 spørgsmål til  

 undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller lovforslaget til vedtagelse uændret.  

 Flertallet vil stemme imod det af Enhedslisten stillede  

 ændringsforslag.
Venstre mener, at lovforslaget er positivt, set i lyset af  

 den stigende internationalisering og globalisering, hvilket betyder, at unge  

 i højere og højere grad rejser ud i verden.
Derfor er det  

 væsentligt at sikre hjemmelen for undervisningsministeren til at lade  

 prøver og eksaminer afholde i udlandet uanset niveau i  

 uddannelsessystemet samt til at tage stilling til, hvem der skal afholde  

 eventuelle udgifter.
Venstre synes, at det er væsentligt, at de enkelte  

 danske uddannelsesinstitutioner inddrages ved beslutning om, hvorvidt »deres« eksamen skal eller  

 kan afholdes i udlandet, og Venstre har noteret sig, at ministeren har  

 udtrykt sig positivt over for dette.
Et mindretal i udvalget (SF) indstiller  

 lovforslaget til vedtagelse uændret.
Mindretallet vil stemme  

 hverken for eller imod det stillede ændringsforslag.
SF indstiller lovforslaget til vedtagelse, uanset at SF  

 ser visse problemer i forslagets § 1, stk. 2, idet der her åbnes for  

 egenbetaling, uden at der er sat grænser for betalingens  

 størrelse.
Omvendt finder SF, at det kan være nødvendigt  

 med en vis egenbetaling, idet lovforslaget ellers kunne påføre  

 det offentlige forholdsvis store og ikke kendte udgifter.
Derfor kan SF  

 heller ikke stemme for det af Enhedslisten stillede ændringsforslag,  

 men vil stemme hverken for eller imod, uanset at SF er enig i intentionen om,  

 at der skal være grænser for egenbetalingen.
SF havde klart  

 foretrukket, at lovforslaget havde været ledsaget af mere klare  

 tilkendegivelser i retning af, hvad egenbetalingen kan omfatte, og hvad der  

 skal være uden egenbetaling.
Et andet mindretal i udvalget (EL) indstiller  

 lovforslaget til vedtagelse med det af mindretallet stillede  

 ændringsforslag.
Hvis det stillede ændringsforslag ikke vedtages  

 ved 2. behandling, vil Enhedslisten stemme imod  lovforslaget ved 3.  

 behandling.
 Enhedslisten kan støtte, at der gives hjemmel til,  

 at der kan afholdes danske prøver og eksaminer i udlandet.  

 Enhedslisten har ikke noget imod, at prøver og eksaminer afholdes uden  

 for landets grænser.
Enhedslisten er derimod ikke begejstret for den del af  

 lovforslaget, der handler om at kunne kræve penge for at afholde  

 prøver i udlandet.
Enhedslisten mener principielt, at al undervisning  

   på alle trin og niveauer   skal være gratis.
Begejstringen for  

 denne del af forslaget er ikke blevet større ved ministerens ikke-svar  

 vedrørende omkostningerne for den enkelte elev, jf.
L 145   bilag 5.  

 Enhedslisten skal derfor foreslå, at § 1, stk. 2, udgår.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et  mindretal (EL):
Til § 1 1) § 1, stk. 2, udgår.
[Ophævelse af bemyndigelsen til at kræve  

 udgifter til afholdelse af en prøve/eksamen i udlandet  

 dækket] Bemærkninger Til nr. 1 Med ændringsforslaget udgår ministerens  

 bemyndigelse til at kunne kræve udgifterne til afholdelse af  

 prøver og eksaminer i udlandet dækket.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 145 Bilagsnr.
