 Kommentaren omhandler spørgsmålet om hvilken kommune, der skal afholde  

 den kommunale andel af udgiften til pension, når det ikke er den rette  

 kommune, der har afgivet indstlling om pension til revaliderings- og  

 pensionsnævnet.
Ankestyrelsen har på et principielt møde behandlet spørgsmålet om, hvilken  

 kommune, der skulle afholde den kommunale andel af udgiften til pension til  

 en ung mand, som indtil den 1. februar 1992 havde haft bopæl i A kommune.
Den  

 1. februar 1992 blev han optaget på en institution i B kommune, der er  

 omfattet af § 58 i lov om social pension.
 Nogen tid efter rejste B kommune sag om førtidspension og fremsendte sagen  

 til reva-liderings- og pensionsnævnet med indstilling om pension.
 Ansøgeren fik herefter tilkendt højeste førtidspension.
 B kommune anmodede efterfølgende A kommune om refusion af udgiften til  

 pension, hvilket A kommune afslog under henvisning til, at det var B kommune,  

 der havde afgivet indstilling om pension.
Det Sociale Ankenævn tiltrådte A kommunes afslag.
Nævnet bemærkede i  

 afgørelsen, at B kommune ikke havde haft kompetence til at afgive indstilling  

 om førtidspension, men at den stedlige inkompetence ikke medførte ugyldighed.
 Ankestyrelsen tiltrådte nævnets afgørelse.
 Ankestyrelsen var enig med nævnet i, at den stedlige inkompetence ikke  

 kunnne medføre ugyldighed.
 Ankestyrelsen lagde endvidere vægt på, at indstillingen om pension var  

 afgivet af B kommune, og at det derfor var denne kommune, der skulle afholde  

 den kommunale andel af udgiften til pension, jf. lovens § 52, stk. 3.  

 Bestemmelsen i § 52 gav ikke hjemmel til at pålægge en anden kommune end den  

 kommune, der havde afgivet indstillingen om pension, at afholde den kommunale  

 andel af udgiften til pension.
 Afgørelsen er udsendt som SM P-21-96.
