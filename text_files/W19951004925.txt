 Patentankenævnet omstødte Patentdirektoratets afgørelse, hvorefter  

 Magasin du Nord's registrerede M med en stjerne efter indsigelse var fundet  

 at være en hindring for registrering af ansøgers M, drejet næsten 90 grader  

 og indeholdende ordene »Mostly Men«.
År 1995, den 19. maj afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 3. august 1987 indleverede klageren, THE BODY SHOP INTERNATIONAL PLC,  

 Storbritannien, v/Internationalt Patent-Bureau, en ansøgning om registrering  

 af et figurmærke vendt omtrent 90 grader bestående af et stort M indeholdende  

 ordene Mostly Men for alle varer i klasse 3, især specielt angivne varer i  

 denne klasse.
 Ansøgningen blev den 10. oktober 1990 bekendtgjort i Dansk  

 Varemærketidende.
Ved skrivelse af 10. december 1990 nedlagde A/S Th.
Wessel & Vett  

 Magasin du Nord, v/Hofman-Bang & Boutard A/S indsigelse mod registrering  

 af det ansøgte mærke.
Som begrundelse for indsigelsen anførtes:
 ».... Indsigelsen støttes på indsigernes danske varemærkeregistrering  

 VR 442 1955 M figurmærke, der er indsigernes velkendte logo, og som er  

 registreret for samtlige varer og tjenesteydelser i klasserne 1-42.
 Der foreligger med andre ord i relation til det anmeldte mærke fuldstændig  

 vareartslighed i nærværende sag.
 Spørgsmålet drejer sig herefter om, hvorvidt der består den fornødne  

 mærkelighed mellem de to udformninger af bogstavet M.
Det er indsigernes opfattelse, at bogstavet M i nærværende tilfælde er  

 udformet i en sådan grad af lighed, at forbrugerne vil eller kan opfatte den  

 anmeldte betegnelse M som hidrørende fra indsigernes virksomhed, eller  

 forbrugerne kan dog få den opfattelse, at anmelderne af indsigerne har fået  

 tilladelse til at benytte betegnelsen på det danske marked.
Dette er ikke  

 tilfældet.
 Ved spørgsmålet om vareartslighed skal der stilles større krav til de  

 adskillende elementer i mærkerne, end hvor talen er om mere almindelige  

 indsigelsessager, hvor der ikke er vareartslighed.
 Forvekslelighed er som bekendt produktet af vareartslighed og mærkelighed.
 Når der er tale om identitet i enten mærke eller varer, skal der foreligge  

 større adskillende elementer i henholdsvis varer og mærke, før det kan  

 statueres, at der ikke er den fornødne forvekslelighed.
Hvad angår specielt udformningen af bogstavet M, er de to figurer som  

 anført næsten identiske.
At det anmeldte mærke er anmeldt som  

 »væltet«, er sagen nærmest underordnet, idet iagttageren er ganske  

 klar over, at der er tale om bogstavet M.
 At der i bogstavets ene ben i anmeldernes figurmærke er indsat en tekst  

 som MOSTLY MEN, er også sagen ret uvedkommende, da det markante i mærket er  

 udformningen af bogstavet M, ligesom indsigernes mærke.
 Eftersom der foreligger klar prioritet for indsigernes mærke, der blev  

 registreret allerede i 1955, og da indsigernes mærke har været anvendt  

 kontinuerligt og i stort omfang i det danske samfund, og dermed også er  

 velkendt, skal vi henstille, at anmeldelsen afslås fra  

 varemærkeregistrering'.
 I skrivelse af 13. juni 1991 besvarede klageren indsigelsen som følger:
»Som grundlag for indsigelsen henviser indsigerne til deres tidligere  

 registrerede mærke VR 0442 1955 udvisende et bogstav M med en stjerne.
Dette  

 mærke er registreret for alle varer og tjenesteydelser i klasserne 1-42.
Ved registreringen af indsigernes mærke har disse naturligvis ikke opnået  

 nogen eneret til bogstavet M for alle varer og tjenesteydelser i klasserne  

 1-42, men alene en eneret til det afbildede M i forbindelse med en stjerne  

 som vist i registreringen.
Efter vor opfattelse er bogstavet M i indsigernes  

 mærke ikke udformet på en sådan måde, at det selvstændigt ville kunne  

 registreres.
Det fornødne særpræg har mærket alene opnået derved, at der  

 øverst tilhøjre for bogstavet M er anbragt en stjerne.
Det er således i  

 virkeligheden den nævnte stjerne, der giver mærket dets særpræg, og ved  

 afgørelsen af spørgsmålet om, hvorvidt det ansøgte mærke er forveksleligt med  

 indsigernes mærke, kan man derfor ikke nøjes med alene at betragte bogstavet  

 M, der som anført ikke selvstændigt kunne registreres.
Det ansøgte mærke udviser ubestrideligt et M, der imidlertid næppe kan  

 siges at være nogen fuldstændig kopi af indsigernes bogstav.
At de to M'er  

 udviser en vis lighed kan ikke vække nogen forundring, da der jo er tale om  

 det samme bogstav.
Ansøgernes M er formentlig, ligesom det er tilfældet med  

 indsigernes M, ikke udformet på en måde, der særskilt ville kunne  

 registreres, og det, der giver ansøgernes M dets særpræg, er dels at det er  

 vendt omtrent 90 grader, dels at der i det ene af bogstavets »ben«  

 er anført ordene Mostly Men, to ord der begge indledes med bogstavet M, der i  

 mindre format er udformet som det store M.
Som det fremgår af ovenstående, udviser de to mærker, bortset fra den  

 lighed der fremkommer ved, at der er tale om det samme bogstav, ikke nogen  

 lighed, der er af betydning for spørgsmålet om deres forvekslelighed.
Det  

 ansøgte mærke opnår således sit særpræg ved at gøre brug af effekter, der  

 ikke har den ringeste lighed med den stjerne, der er det karakteristiske ved  

 indsigernes mærke.
Efter vor opfattelse kan der ikke blive tale om at anse mærkerne som  

 forvekslelige, og direktoratet har da heller ikke modholdt indsigernes mærke.  

 Til grund herfor har der naturligvis ligget den betragtning, at indsigernes  

 registrering ikke giver nogen eneret til selve bogstavet M, og at det samme  

 gælder det ansøgte mærke.
Vi henviser herved til, at vi ved anmeldelsen af  

 det ansøgte mærke havde begæret indsat en disclaimer herom, men at den udgik,  

 da direktoratet i skrivelse af 26. januar 1990 udtalte, at den måtte anses  

 som overflødig'.
 Patentdirektoratet traf afgørelse i sagen den 20. september 1991 og tog  

 indsigelsen til følge med følgende begrundelse:
»....Da registreringen omfatter klasserne 1-42, er der  

 varesammenfald, og det afgørende for, om mærkerne kan anses for  

 forvekslelige, er herefter, om der er mærkelighed til stede.
Dette mener  

 direktoratet er tilfældet.
Ved registreringen af et mærke bestående af eller indeholdende et bogstav  

 i særlig udformning, kan der ikke opnås beskyttelse mod andres brug eller  

 registrering af det samme bogstav.
Kun såfremt bogstaverne i deres udformning  

 udgør forvekslelige mærker, kan en sådan brug eller registrering forbydes.  

 Det er direktoratets opfattelse, at M'et i det ansøgte mærke er så godt som  

 identisk med M'et i det registrerede mærke, og at udformningen af M'et har et  

 vist særpræg.
Såvel benene som de to dele i det midterste felt har forskellig  

 tykkelse, og såvel foroven som forneden af benene er der felter, der går ud  

 over disse.
Da det næsten identiske M er det markante og væsentlige i  

 mærkerne, må disse i deres helhed anses for at ligne hinanden så meget, at  

 der er risiko for forveksling.
Det forhold, at mærket er drejet ca. 90  

 grader, kan ikke ændre dette.
 Mærkerne må således anses for forvekslelige, og indsigelsen er derfor  

 taget til følge«.
 Denne afgørelse har klageren THE BODY SHOP INTERNATIONAL PLC,  

 Storbritannien, v/Internationalt Patent-Bureau, ved skrivelse af 20. november  

 1991 indbragt for Patentankenævnet med påstand om, at Patentdirektoratets  

 afgørelse omstødes, da man ikke deler direktoratets og indsigernes opfattelse  

 om forvekslelighed.
 Klageren har den 2. juli 1992 indleveret en ankebegrundelse, hvori  

 følgende anføres:
»I fortsættelse af vor skrivelse af 20. november 1991, hvormed vi på  

 vegne ovennævnte engelske varemærkeansøgere indbragte Patentdirektoratets  

 afslag af 20. september 1991 for Patentankenævnet, skal vi hermed underbygge  

 vor påstand om, at det ansøgte figurmærke »M + Mostly Men« (  

bilag 1 ) ikke er forveksleligt med indsigernes figurmærke »M +  

 billedet af en stjerne« (  bilag 2 ) med følgende ANKEBEGRUNDELSE Vor påstand om ikke-forvekslelighed støttes på, at bogstavet M, som  

 forefindes både i ansøgernes og indsigernes mærke, i sig selv totalt mangler  

 særpræg, og at der herefter intet grundlag er for den antagelse, at de to  

 mærker i deres helhed skulle være egnede til at hidføre forvekslinger, det  

 være sig visuelt, lydligt eller på anden måde: der henvises herved til, at  

 bogstavet M i det ansøgte mærke besidder et særpræg ved at være drejet 90  

 grader, at sentensen Mostly Men indtager en central plads deri og giver  

 forklaringen på, hvorfor netop bogstavet M er anvendt, samt at indsigermærket  

 viser en ganske normal og banal opstilling af bogstavet M og ikke indeholder  

 tekst af nogen art, men derimod er udstyret med en stjerne, som der absolut  

 intet findes, der svarer til i ansøgermærket, og som i realiteten er bærer af  

 indsigernes mærkeret, eftersom bogstavet M som sådant, således som det er  

 udformet, totalt er udelukket fra at kunne belægges med mærkeret.
BOGSTAVET M I skrivelse af 20. september 1991 ( bilag 3 ) side 3 begrunder  

 direktoratet afslaget med, at udformningen af indsigernes M »... har et vist særpræg.
Såvel benene som de to dele i det midterste  

 felt har forskellig tykkelse, og såvel foroven som forneden af benene er der  

 felter der går ud over disse«.
Medens vi kan tiltræde beskrivelsen af de enkelte dele af M'et, er vi  

 voldsomt uenige med hensyn til spørgsmålet om bogstavets særpræg.
Efter vort  

 standpunkt er netop det M, der her er tale om, det i dette århundrede mest  

 almindeligt anvendte M.
Salmonsens Konversations Leksikon anvendte et M, der  

 er identisk med indsigernes i hvert fald i 1894 ( bilag 4 ) og i 1905  

 gengaves samme M som typen på latinsk skrift ( bilag 5 ). Indsigernes  

 M var således fra århundredets begyndelse ikke alene velkendt, men simpelthen  

 det M, som indgår i det alfabet, der benyttes her i landet.
 Vi henviser også til Hude & Olsen, Haandbog i Varemærkeret, side 42, (  

bilag 6 ), der dels indeholder følgende angivelse om bogstavmærker,  

 dels samtidig bekræfter, at indsigernes M også i 1946 var fuldstændig banalt,  

 og m.h.t. dets udformning totalt manglede adskillelsesevne:
 Benyttelsen af Tal og Bogstaver, som ikke har en så fremtrædende Form, at  

 de kan anses for Figurmærker, må normalt stå åben for alle og enhver, de må  

 være Almeneje, således at en enkelt Næringsdrivende ikke skal kunne tilegne  

 sig disse Betegnelser til delukkende Brug (vor udhævelse).
Bilag 7 er en kopi af Carlsen, Varemærkeregistrering og Praksis  

 (1980), pag 102-03, der viser, at M'et stadig er og bliver det samme, og vi  

 kan herved yderligere henvise til, at på vort (ganske almindelige)  

 tekstbehandlingsanlæg skrives uden mindste besvær (ved blot at vælge  

 skrifttypen Dutch og en vis størrelse) et stort M Yderligere henvises til Bilag 8 , der er et katalog over de  

 skrifttyper, der forefindes i softwareprogrammet COREL DRAW.
Der er, som det  

 fremgår, 8 skrifttyper, hvis bogstav M er identisk eller så godt som identisk  

 med indsigernes M.
Kort sagt: indsigernes M er totalt blottet for særpræg: det vil efter vort  

 standpunkt ikke kunne påvises, at der findes en mere anvendt og/eller banal  

 udformning af dette bogstav.
Følgelig må efter vor bedømmelse den  

 omstændighed, at bogstavet M i ansøgermærket ikke er fuldstændig identisk med  

 indsigernes M, at det er drejet omtrent - men ikke helt - 90 grader, hvilket  

 visuelt giver et ganske andet helhedsindtryk, og at samme M genfindes som  

 indledningsbogstav i ordene MOSTLY MEN (hvortil der absolut intet modsvarende  

 findes i indsigermærket), tillægges væsentlig betydning.
Afslutningsvis skal i denne forbindelse anføres, at den omstændighed, at  

 indsigermærkets M fremtræder i en vis størrelse efter vor overbevisning ikke  

 på nogen måde kan være afgørende.
Thi om et bogstav er stort, mellemstort  

 eller lille afhænger ganske og aldeles af, i hvilken sammenhæng det  

 betragtes.
Forestiller man sig, at indsigernes M forstørredes 50, 100 eller  

 endnu flere gange, således at det kunne dække Kongens Nytorv, ville det dog  

 stadig være det foreliggende, i sin udformning fuldstændige banale, for  

 særpræg blottede bogstav, det drejede sig om: og forestiller man sig omvendt,  

 at M'et sattes ned i størrelse, således at det nogenlunde kom til at modsvare  

 størrelsen af den typografi, der forefindes på en almindelig tekstside, ville  

 dets fuldstændige mangel på særpræg klart blive bekræftet, således at ingen  

 ville være i tvivl om, at spørgsmålet om størrelse - i forhold til hvad? -  

 ikke kan og ikke bør kunne spille nogen rolle.
 STJERNE I INDSIGERMÆRKET.
Indsigernes mærke »reddes« af stjernen, som er det, der forlener  

 det med særpræg.
Hele det for registreringen nødvendige særpræg må henføres  

 til stjernen, hvorfor det umuligt - som indsigerne vil gøre det til - kan ses  

 bort fra dette element ved den foreliggende forvekslelighedsbedømmelse: og da  

 det mærke, der skal sammenlignes med, end ikke antydningsvis fremviser noget,  

 der har med stjerner eller andre figurer overhovedet at gøre, ser vi ikke,  

 hvorledes det skulle være muligt at komme udenom at tillægge indsigerens  

 stjernefigur væsentlig betydning.
Forestiller man sig, at indsigerne i sin  

 tid havde anmeldt M alene, er der ikke ringeste tvivl om, at sådan  

 registrering måtte og burde være nægtet.
Thi bogstavet M isoleret, således  

 som det fremtræder i indsigermærket, er og bliver blottet for særpræg, jfr.  

 vore bemærkninger ovenfor og de fremlagte bilag.
Det forhold, at bogstavet  

 synsmæssigt (men absolut ikke beskyttelsesmæssigt) i nogen grad dominerer  

 indsigermærket på stjernefigurens bekostning, kan herefter ikke tillægges  

 nogen vægt.
Dersom det ikke forholdt sig således, ville  

 registreringsinstituttet kunne bruges - og misbruges - til helt uberettiget  

 at forskaffe mærkeindehavere en uegentlig bogstavmærkebeskyttelse, som ikke  

 tilkommer dem ved registrering af mærker, der - som det foreliggende -  

 absolut ingen eneret hjemler til bogstavet i sig selv som bestanddel af det  

 alfabet, der nu engang benyttes her i landet.
At indsigerne ikke var på det  

 rene med, at de fik registreret det mærke, de her har villet påberåbe sig, at  

 det ikke er noget bogstavmærke (altså er sådant, der hjemler eneret til et  

 bogstav som sådant) vægrer vi os meget bestemt ved at tro.
Det bedes endelig bemærket, at direktoratets afslag efter vor opfattelse  

 må tages som udtryk for en vildfarelse med hensyn til såvel det ansøgte som  

 det modholdte mærkes beskyttelsesindhold.
Indsigernes mærke var slet ikke  

 fremdraget af direktoratet under ansøgningens behandling, og ved skrivelse af  

 26. juli 1990 ( bilag 9 ), tilbageviste man anmeldernes begæring om  

 indsættelse af en disclaimer med følgende bemærkning:
 »Endvidere må disclaimeren »Der kræves ved registreringen ikke  

 nogen eneret til bogstavet M som sådant« udgå, idet der ikke er særlig  

 anledning til at antage, at mærkets registrering kan medføre tvivl med hensyn  

 til varemærkerettens omfang, og derfor må anses for at være overflødig'.
Direktoratet var med andre ord slet ikke i tvivl om, at M'et i det ansøgte  

 mærke ikke i sig selv er i besiddelse af særpræg, der på nogen måde kunne  

 eller kan give ansøgerne eneret til bogstavet som sådant.
At det samme må  

 gælde det M, der er indeholdt i indsigermærket, behøver ingen nærmere  

 påvisning, hvilket også følger af, at her optræder bogstavet på ganske normal  

 vis.
Varemærkeregistrering VR 00.505 1992 »M«, ( bilag 10 ),  

 kan tages til indtægt for, at direktoratets afslag ikke harmonerer med  

 praksis.
VR 00.505 1992 indeholder som eneste tekstelement et M, som er så  

 godt som identisk med indsigernes og anmeldernes (og Salmonsens og Hude &  

 Olsens o.s.v., o.s.v.).Skønt der er direkte varesammenfald mellem denne  

 registrering og indsigernes registrering, blev VR 00.505 1992 »M«  

 registreret, uden at indsigernes registrering blev modholdt.
 Herefter tør vi gå ud fra, at ankenævnet vil redressere direktoratets  

 vildfarelse og lade ansøgermærket registrere.
 Ex tuto bedes tilføjet, at ansøgerne (klagerne) selvsagt fortsat vil  

 fastholde, at deres mærke i hvert fald må kunne registreres, når ansøgningen  

 suppleres med en disclaimer som den, der allerede i ansøgningsdokumentet  

 begæredes indføjet, og som havde følgende ordlyd:
 »Der kræves ved registreringen ikke nogen eneret til bogstavet M som  

 sådant«.
 Ved en sådan disclaimer - som hermed atter engang begæres indsat - vil med  

 stor klarhed blive belyst, hvorfor der savnes grundlag for at anse de  

 foreliggende mærker som mærkeretligt forvekslelige, ligesom indsigernes  

 intentioner i retning af at blive stillet som havende en  

 bogstavmærkebeskyttelse, der ikke tilkommer dem, stillet i relief.
 For en ordens skyld bemærkes, at dersom ankenævnet måtte mene, at  

 disclaimeren bør have en anden formulering end ovenfor angivet, kan vi ikke  

 tro andet, end at ansøgerne (klagerne) vil akceptere den.
 Under henvisning til alt, hvad hermed i sagen er anført, ser vi ikke  

 rettere, end at de foreliggende mærker må og bør kunne passere side om side i  

 registret, idet de i deres helhed ikke er forvekslelige, og ligheden  

 udelukkende beror på et mærkeelement, som ikke er genstand for eneret'.
 Indsigeren har ved skrivelse af 24. oktober 1992 nedlagt påstand om  

 stadfæstelse og har anført:
 ».....Vi skal i øvrigt henholde os til det i vor indsigelsesskrivelse  

 af 10. december 1990, anførte, ikke mindst, at den omstændighed, at der i  

 anmelderens figurmærke er indsat teksten MOSTLY MEN, er af mindre betydning,  

 eftersom det markante i mærkerne er den grafiske udformning af bogstavet M.
 Denne grafiske udformning er identisk, hvilket jo til fulde også bekræftes  

 af appellanterne selv.
Endvidere finder vi at kunne støtte påstand på det i Patentdirektoratets  

 afgørelse anførte, der er en - ret præcis - konstatering af rækkevidden af  

 sådanne varemærker, hvori indgår et bogstav, nemlig at »kun såfremt  

 bogstaverne i deres udformning udgør forvekslelige mærker, kan en sådan brug  

 eller registrering forbydes«.
Det er netop det, der er tale om i  

 nærværende tilfælde.
Appellanternes sondring mellem på den ene side bogstavet M set i relation  

 til bogstavers særpræg og stjernens særpræg i indsigermærket, uden at der  

 egentlig redegøres for stjernemotiver, skal vi ikke ofre mange bemærkninger  

 på, eftersom vi er af den opfattelse, at sådan sondring og dissekering af  

 mærket er forkert.
Afgørende for varemærkernes forvekslingsbedømmelse er den  

 konkrete udformning set i relation til de to respektive mærker, og her er der  

 altså tale om næsten identitet.
Selvom anmeldelsen er sket efter den tidligere varemærkelov, er det dog  

 værd at bemærke, at den ny varemærkelov af 6. juni 1991 netop påpeger, at et  

 varemærkes form kan bestå af bogstaver og tal, jf.
Varemærkelovens § 2, stk.  

 1, nr. 2.
 De bemærkninger, som altså fremkommer i relation til udformningen af  

 bogstavet M er derfor knap så relevante nu som tidligere.
 Det anførte er meget rigtigt, men det ændrer ikke ved den kendsgerning, at  

 der er tale om to varemærker, der i deres egenskab af varemærker er indbyrdes  

 forvekslelige på grund af fornøden mærkelighed og vareartslighed.
 Vi skal derfor henstille, at Patentdirektoratets afgørelse af 20.  

 september 1992 stadfæstes, og at anmeldelsen VA 05.179 1987 afslås af de af  

 Patentdirektoratet ved nævnte afgørelse anførte grunde.
 Appellanterne har nogle enkelte bemærkninger om indsættelse af disclaimer,  

 hvortil bemærkes følgende:
Der ses ikke på nogen måde at være behov for at indsætte en disclaimer,  

 dels fordi der ikke er rejst tvivl om indholdet af anmeldelsen, kun, hvorvidt  

 det anmeldte mærke er forveksleligt med tredjemands varemærke.
Hvis man først  

 begyndte at dissekere mærkerne sådan, som her ønsket af appellanterne, ville  

 det i sin yderste konsekvens blive vanskeligt for Patentdirektoratet at  

 opretholde princippet om, at det er mærkernes helhedsindtryk, der er  

 afgørende for mærkernes beskyttelsesomfang og ikke de enkelte elementers  

 større eller mindre særpræg.
 I nærværende tilfælde er der som sagt tale om to distinktive varemærker  

 udformet som et M, og når disse er indbyrdes forvekslelige, ses der ikke at  

 være grund til at lade anmeldernes mærke registrere med bemærkning om, at der  

 ikke er opnået noget eneret til bogstavet M som sådan.
 Det er slet ikke det, sagen drejer sig om.
Som anført, gælder sagen spørgsmålet om, hvorvidt det anmeldte mærke er  

 forveksleligt med A/S Th.
Wessel & Vett, Magasin du Nords gennem mange år  

 anvendte og registrerede varemærke i sin konkrete udformning.
 Vi skal derfor henstille, at der ikke indsættes nogen disclaimer af nogen  

 art, og ønskes dette, da bør sagen henvises til Patentdirektoratet til  

 fornyet behandling'.
 På et møde i Patentankenævnet den 4. november 1993 blev sagen kort drøftet  

 men udsat efter begæring fra klageren, som var blevet opmærksom på, at det  

 ansøgte mærke havde været i brug her i landet gennem længere tid.
 I skrivelse af 31. januar 1994 har klageren anført som følger:
»....ansøgermærket blev introduceret i Danmark i november 1987. En  

 artikel i Familie Journalen fra 2. december 1987 dokumenterer introduktionen  

 af MOSTLY MEN produkter påført ansøgermærket.
Heraf kan ses, at MOSTLY MEN  

 produkter forhandledes bl.a. i Cityarkaden på Strøget i København.
Dette  

 bekræftes i en erklæring fra ansøgernes danske franchisetager, hvoraf bl.a.  

 også fremgår, at medens der fandtes 3 The Body Shop butikker i Danmark i  

 1987, findes der idag 15 fordelt over hele landet (samt på Færøerne og et  

 dansk skib). I foråret 1991 fandtes 5 butikker, hvilket fremgår af en  

 brochure om MOSTLY MEN produkter på dansk, trykt i 3000 eksemplarer.
Den ældste The Body Shop butik er beliggende i Cityarkaden.
I 1987 (da  

 MOSTLY MEN blev lanceret) lå denne butik inde i arkaden, men for ca.  

 halvandet år siden flyttede man til Cityarkadens hjørnebutik, Kr.
Bernikows  

 Gade/Østergade.
Som meddelt ved mødet den 4. november 1993 mener vi, at den sameksistens,  

 der gennem lang tid har fundet sted mellem ansøgermærket og indsigermærket,  

 er direkte relevant ved bedømmelsen af forvekslelighed.
Inden vi anfører vort  

 standpunkt for denne bedømmelse, vil vi kommentere et anbringende, som  

 indsigerne er inde på i deres skrivelse af 24. oktober 1992. Indsigerne  

 udtaler på side 2, 3. og 4. afsnit:
 »Selvom anmeldelsen er sket efter den tidligere varemærkelov, er det  

 dog værd at bemærke, at den ny varemærkelov af 6. juni 1991 netop påpeger, at  

 et varemærkes form kan bestå af bogstaver og tal, jf. varemærkelovens § 2,  

 stk. 1, nr. 2.
De bemærkninger, som altså fremkommer i relation til udformningen af  

 bogstavet M , er derfor knap så relevante nu som tidligere.« Til dette citat har vi to kommentarer.
 For det først afgøres nærværende tvist efter den gamle varemærkelov  

 (1959-loven), idet bekendtgørelsen af nærværende ansøgning fandt sted den 10.  

 oktober 1991, altså før 1. januar 1992, jf. lov nr. 341 af 6. juni 1991, §  

 62.
For det andet er der under alle omstændigheder ikke sket nogen ændring for  

 så vidt angår registrering af bogstaver.
Særprægede bogstaver har længe  

 kunnet registreres.
Varemærkelovens § 2, stk. 1, nr. 2's præcisering af, at  

 (også) bogstaver og tal kan registreres sætter ikke særprægskravet i § 13 ud  

 af kraft for sådanne mærker.
Der er ingen ændringer nævnt i forarbejderne til  

 den nye varemærkelov, jf.
Bemærkninger til lovforslag nr.
L83 fremsat 23.  

 januar 1991, side 12, og det følger af sagens natur, at der ikke vil kunne  

 ske en udvidelse på det punkt, jf.
Hude & Olsens betragtninger, citeret i  

 vor skrivelse af 2. juli 1992, side 3. At der ikke er sket nogen ændring er  

 bekræftet i noterne til varemærkeloven i Karnov, skrevet af Knud Wallberg og  

 Anders J.
Andersen, begge højtstående varemærkejurister fra  

 Patentdirektoratet.
Indsigernes påstand om, at »(d)e bemærkninger, som  

 altså fremkommer i relation til udformningen af bogstavet M, er derfor knap  

 så relevante nu som tidligere«, må derfor bero på en misforståelse af  

 den nye varemærkelov.
Vi mener fortsat, at indsigernes M er totalt blottet for særpræg.
I vor  

 skrivelse af 2. juli 1992, side 4, øverst, udtalte vi, at det efter vor  

 opfattelse ikke kan påvises, at der findes en mere anvendt/banal udformning  

 af bogstavet M.
Indsigerne har ikke kommenteret dette, hvilket er  

 forståeligt, når henses til, at Politiken og Berlingske Tidende anvender samme M....
at også Ekstra Bladet og BT anvender samme M, at samme M også anvendes i ugebladene, jf. bl.a.
Billedbladet og Se og  

 Hør, at lovene i Danmark indledes med Dronningens navn skrevet med det samme  

 M, at landets vigtigste domme offentliggøres i en skrifttype, der anvender  

 samme M, at også velkendte danske opslagsværker som Nudansk Ordbog og Gyldendals  

 Leksikon anvender samme M, samt at populære værker som H.
C.
Andersens Eventyr og Historier (1905),  

 Johannes V.
Jensens Kongens Fald (1944, trykt i 1973), Ludvig Holbergs  

 Erasmus Montanus (trykt i 1970), Højskolesangbogen (1978) anvender et M, der  

 er så godt som identisk med det M, som indsigerne hævder eneret til.
 Under henvisning til ovenstående samt til ansøgernes bilag 4-8 er det  

 hermed godtgjort, at M'et, sagen drejer sig om, er det M, der benyttes i  

 landets aviser, love, domme, ugeblade, fag- og skønlitteratur samt andre  

 populære skrevne værker, hvorfor det må lægges til grund, at M'et ikke på  

 nogen måde kan siges at være »særligt udformet«.
Samme standpunkt var fremme i to Patentankenævnskendelser1, hvor  

 ankenævnet stadfæstede Patentdirektoratets afslag af to figurmærker på grund  

 af manglende særpræg.
Der var tale om »ErhvervsPartner« og  

 »BoligPartner«, og som man kan se fra bilagene 33a og 33b  

 består disse mærker af en skrifttype, der er så godt som identiske med  

 indsigernes skrifttype.
Det bemærkes, at det fra bilagene 30 og 31 vil ses, at den skrifttype, som  

 M'et er udformet efter, ikke blot er almindelig, men den har også navne som  

 »Times« og »Baskerville«.
Dette kan sammenholdes med  

 ansøgernes bilag 8 , hvoraf M'et ses anvendt i skrifttyperne  

 »Brooklyn/Bookman«, »Casablanca/Casion«, »Centurion  

 Old/Century old«, »Nebraska«,. »New Brunswick/New  

 Century«, »Palmesprings/Palatino«, »Timpani/Tiffany«  

 og »Toronto«.
Ifølge vort tekstbehandlingsanlæg hedder skrifttypen  

 »Dutch«.
Det M, sagen drejer sig om, er altså fælles i mindst 18  

 forskellige skrifttyper, og er derved almeneje.
Vi bestrider ikke, at indsigernes M i sin tid blev registreret med rette.  

 Men registreringens hele særpræg må tillægges stjernen.
Overfor gjordes rede  

 for »forskellen« mellem varemærkeloven fra 1959 og varemærkeloven  

 fra 1991 (der er ingen forskel af betydning for sagen). Faktisk er den mest  

 relevante lov i nærværende sag varemærkeloven fra 1936, den lov, som  

 indsigermærket blev registreret efter.
Indsigermærket blev registreret den  

 19. marts 1955 for »alle varearter«, (Klassificering af varer og  

 tjenesteydelser blev indført ved 1959-loven, og indsigernes M mærke er siden  

 blevet fornyet for klasserne 1-42, altså alle tænkelige varer og  

 tjenesteydelser, herunder bemærkelsesværdigt også »tryktyper«, der  

 er en vareart i klasse 16). Som det er Patentankenævnet bekendt, skal en  

 varemærkeindehaver, der ønsker at opnå registrering baseret på indarbejdelse,  

 dokumentere indarbejdelse for hver eneste vareart, mærket ønskes registreret  

 for.
Man kan umuligt have dokumenteret, at indsigermærket var indarbejdet for  

 »alle varearter«, hvorfor man kan udlede, at indsigermærket blev  

 registreret uden dokumentation for indarbejdelse af nogen art.
Hvor varemærkeretligt stærkt er et ikke særligt udformet enkelt  

 bogstavmærke med en stjerne, der blev registreret uden bevis for  

 indarbejdelse? Ja, dets beskyttelsefære er ekstremt lille, begrænset til  

 identiske mærker.
Medens vi kan gå med til, at ansøgernes M og indsigernes M  

 er kvasi-identiske, mener vi, at mærkerne er forskellige på væsentlige  

 punkter:
- ansøgermærket indeholder tekstelementet »Mostly Men«, - ansøgermærket har en meget karakteristisk hældning på omtrent 9053, - en total mangel på noget i ansøgermærket yderst til højre, der ligner en  

 stjerne.
Bilag 35 er et billede af MOSTLY MEN produkter i brug i Danmark.  

 Heraf ses, at M'et nærmest bliver en baggrundsgrafik, og at produkterne  

 bliver benævnt »Mostly Men serien« og ikke »M serien«,  

 hvilket også gælder den daglige omtale.
Disse produkter er blevet og bliver  

 stadig forhandlet c. 100 m fra indsigernes hovedkvarter, og ansøgerne bekendt  

 er der aldrig opstået en forveksling mellem indsigernes og ansøgernes  

 produkter i de 6 år, de sidstnævnte har været solgt i Danmark.
Ikke alene er  

 mærkerne forskellige, men den langvarige sameksistens understøtter ansøgernes  

 anbringende om, at mærkerne ikke er forvekslelige i varemærkeretlig  

 henseende.
Vi har ovenfor påvist, at bogstavet M i ansøgernes og indsigernes mærker  

 mangler ethvert særpræg.
Bogstavet er i den forliggende udformning så hyppigt  

 anvendt, at det ikke vil kunne hævdes, at ansøgerne har kopieret indsigernes  

 mærke.
Ansøgerne har ikke haft det ringeste kendskab til indsigernes mærke,  

 da de anmeldte mærket M MOSTLY MEN.
Som bilag 36 vedlægger vi en liste over  

 de 63 lande, hvor ansøgernes mærke er anmeldt eller registreret, førend det  

 blev anmeldt her i landet.
Herefter begærer vi påny ansøgermærket registreret, med eller uden  

 disclaimer.' Sagen har herefter været drøftet på et møde i Patentankenævnet den 15.  

 februar 1995.
 For klageren (mærkeindehaver) mødte advokat Peter Larsen.
For indsigeren mødte advokat Chr.
Levin Nielsen.
 Parterne procederede sagen, idet de i det væsentlige henholdt sig til de  

 skriftlige indlæg, som nærmere blev uddybet og kommenteret.
 Klageren påpegede, at indsigerens M totalt mangler særpræg.
 Det ansøgte mærke er forskelligt fra det modholdte, og den langvarige  

 sameksistens af mærkerne har vist, at disse i varemærkeretlig henseende ikke  

 er forvekslelige.
 Indsigeren fandt ikke, at klageren havde ført bevis for brugen af det  

 ansøgte M.
 Ankenævnet skal udtale:
Som sagen nu foreligger oplyst for Ankenævnet findes det godtgjort, at det  

 af Magasin du Nord registrerede M er udformet som det her i landet mest  

 almindeligt forekommende M, således at det uden den registrerede stjerne  

 savner særpræg.
Da tillige det ansøgte mærke er drejet næsten 9053 og  

 tydeligt indeholder ordene »Mostly Men«, findes der ikke at  

 foreligge risiko for forveksling.
Indsigelsen kan derfor ikke tages til følge  

 hvorfor bestemmes:
 Det af Direktoratet modholdte varemærke findes ikke til hinder for  

 registrering af det ansøgte.
