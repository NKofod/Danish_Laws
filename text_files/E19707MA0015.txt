 En kommune har rejst spørgsmål om den afgiftsmæssige stilling efter  

 merværdiafgiftsloven i tilfælde, hvor udbedring af skader på kommunens anlæg  

 og materiel udføres af fremmede virksomheder.
 Kommunens tekniske forvaltning er registreret efter merværdiafgiftsloven  

 for udførelse af arbejde for fremmede (dvs andre offentlige institutioner  

 eller private).
 Kommunen vil til sin indgående afgift ikke kunne medregne afgiften på  

 reparation af vejanlæg, jf merværdiafgiftslovens § 16, stk 4.
 Det tab, som kommunen ved skader på vejanlæg skal have godtgjort af en  

 skadevolder eller dennes forsikringsselskab, er derfor reparationsprisen  

 indbefattet afgift.
Ifølge den nævnte lovbestemmelse kan kommunen til sin indgående afgift  

 medregne en andel af afgiften på indkøb af biler, arbejdsmaskiner mv til brug  

 for den del af den tekniske forvaltnings virksomhed, hvoraf der skal svares  

 afgift.
Det tab, som kommunen ved beskadigelse af sådanne driftsmidler skal  

 have godtgjort af en skadevolder eller dennes forsikringsselskab, er derfor  

 alene reparationsprisen tillagt den del af afgiften herpå, som kommunen ikke  

 kan medregne til sin indgående afgift.
 Se også Mn.298, Mn.747 og Mn.784.
