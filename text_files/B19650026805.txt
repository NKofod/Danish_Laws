 I medfør af § 12 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende:
 § 1.  Driftstilskud i henhold til §§ 5 og 6 i  

 ovennævnte lov til godkendt undervisning på handelsskoler, tekniske skoler  

 samt maskinmester- og maskinistskoler ydes på grundlag af skolernes udgifter  

 til:
 1. Lønninger m.v. og kontorhold.
 De under a)-g) nævnte udgifter kan alene afholdes og medtages som  

 tilskudsberettigende i overensstemmelse med herom af undervisningsministeriet  

 fastsatte regler.
 2. Lokaler.
 Udgifter til leje i henhold til et af ministeriet godkendt lejemål med  

 tillæg af eventuelle udgifter til vedligeholdelse, opvarmning, belysning,  

 kraft, rengøring, opsyn o.lign.
 Inden for et tidsrum af 3 år fra lovens ikrafttræden kan værdien af  

 lokaler, der vederlagsfrit er stillet til rådighed efter en af  

 undervisningsministeriet godkendt vurdering, medtages som  

 tilskudsberettigende tilligemed eventuelle faktiske udgifter, som benyttelsen  

 medfører.
 3. Andre udgifter.
 Stk. 2.  Fra de tilskudsberettigende udgifter fradrages  

 enhver indtægt hidrørende fra undervisning for andre skoleformer, udlejning  

 af lokaler, boliger og udstyr samt indtægter ved salg af forarbejdede  

 materialer.
 § 2.  Statens driftstilskud til lærlingeundervisning  

 fastsættes for tekniske skoler til 65 pct. og for handelsskoler til 52 pct.  

 af de i § 1, stk. 1, nævnte tilskudsberettigende udgifter efter fradrag af de  

 i § 1, stk. 2, nævnte indtægter.
 Stk. 2.  Til særlig bekostelig lærlingeundervisning kan  

 der ydes supplerende driftstilskud fra staten.
Stk. 3.  Kommunernes driftstilskud til  

 lærlingeundervisning ydes med 30 pct. af statens driftstilskud, jfr. stk. 1.  

 Til handelsskoler ydes tilskuddet dog først, når den i bekendtgørelse nr. 90  

 af 21. marts 1964 om handelsmedhjælpereksamen omhandlede undervisning er  

 gennemført som dagundervisning.
Tilskuddet ydes fra begyndelsen af det år,  

 hvori omlægningen af undervisningen foretages, og i det omfang omlægningen  

 gennemføres.
 § 3.  Driftstilskud fra staten til anden undervisning,  

 der afsluttes med en statskontrolleret prøve eller eksamen, fastsættes,  

 såfremt skolen er en selvejende institution, til 100 pct. af de i § 1, stk.  

 1, nævnte tilskudsberettigende udgifter efter fradrag af de i § 1, stk. 2,  

 nævnte indtægter.
Stk. 2.  Er skolen ikke en selvejende institution, yder  

 staten driftstilskud til den i stk. 1 nævnte undervisning med 84 pct. af de i  

 § 1, stk. 1, nævnte tilskudsberettigende udgifter efter fradrag af de i § 1,  

 stk. 2, nævnte indtægter.
Såfremt skolens formue sikres det pågældende  

 uddannelsesformål, og skolen følger de af undervisningsministeriet i øvrigt  

 fastsatte bestemmelser for ydelse af højere tilskud, yder staten tilskud med  

 indtil 100 pct.
 Stk. 3.  Statens driftstilskud til anden end den i stk.  

 1 og den i § 2 omhandlede undervisning ydes med 84 pct. af de i § 1, stk. 1,  

 nævnte tilskudsberettigende udgifter efter fradrag af de i § 1, stk. 2,  

 nævnte indtægter.
§ 4.  Ydelse af driftstilskud i medfør af §§ 2 og 3  

 kan gøres betinget af, at skolen har et af undervisningsministeriet fastsat  

 antal elever pr. klasse.
For år, i hvilke skolen har et mindre gennemsnitligt  

 antal elever pr. klasse end fastsat af undervisningsministeriet, kan  

 driftstilskuddet til de tilskudsberettigende udgifter til lærerlønninger, der  

 er forbundet med den pågældende undervisning, nedsættes efter forholdet  

 mellem gennemsnitselevtallet og det af undervisningsministeriet fastsatte  

 elevtal.
§ 5.  Regnskabsåret er finansåret.
De nærmere regler  

 for budget- og regnskabsaflæggelse, revision og dispositionsbeføjelser  

 fastsættes af undervisningsministeriet.
 Stk. 2.  Statens tilskud udbetales forskudsvis i henhold  

 til skolernes godkendte budgetter og reguleres på grundlag af skolernes  

 regnskaber.
 Stk. 3.  Udgifter, der ikke er medtaget på de godkendte  

 budgetter, er ikke tilskudsberettigende, medmindre undervisningsministeriet  

 har givet tilladelse til sådanne udgifters afholdelse.
 Stk. 4.  For udbetalingen og reguleringen af de  

 kommunale tilskud finder bestemmelsen i stk. 2 tilsvarende anvendelse.
Stk. 5.  De kommunale tilskud udbetales lærlingeskolerne  

 direkte af amtskolefondene, beregnet i forhold til det antal lærlinge, som er  

 hjemmehørende inden for skolefondenes område.
For lærlinge, der er  

 hjemmehørende i Københavns kommune, betales driftstilskuddet direkte af  

 kommunen til de nævnte skoler.
 § 6.  Undervisningsministeriet kan tilbageholde  

 driftstilskuddet eller eventuelt lade dette bortfalde, såfremt de af  

 undervisningsministeriet fastsatte bestemmelser om driften og de økonomiske  

 og organisatoriske forhold, herunder bestemmelser om aflønning af ledere,  

 lærere og andet personale, ikke overholdes.
 § 7.  Bestemmelserne i denne bekendtgørelse har med de  

 af forholdene nødvendige afvigelser virkning fra 1. april 1964. Tilskud fra  

 kommunerne i henhold til § 2, stk. 3, ydes med virkning fra 1. april 1965.
 Undervisningsministeriet, den 28. juni  

 1965.
K.
B.
Andersen /Frida Horten.
