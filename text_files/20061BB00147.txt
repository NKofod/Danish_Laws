Fremsat den 30. marts 2007 af  

 Elsebeth Gerner Nielsen (RV),  

 Marianne Jelved (RV) og Johs.
Poulsen (RV) Forslag til folketingsbeslutning om  

 en styrket indsats mod hormonforstyrrende stoffer Folketinget opfordrer regeringen til at tage de nødvendige  

 initiativer, således at 1.  

 	  

 der indføres et  

 nationalt forbud mod ftalater i skolemateriale og andre produkter til børn  

 med  

 udgangspunkt i de samme begrundelser som i forbuddet mod ftalater i legetøj, 2.  

 	  

 stoffet bisfenol-A i  

 bl.a. legetøj og sutteflasker udfases gennem frivillige aftaler med  

 producenterne, 3.  

 	  

 der udarbejdes en  

 plan for udfasning af hormonforstyrrende stoffer i kosmetik,  

 hudplejeprodukter,  

 hygiejneprodukter og parfume inden for 5 år, 4.  

 	  

 der udarbejdes en  

 redegørelse for, hvorledes afgiftssystemet kan bruges aktivt i forbindelse  

 med  

 en udfasning af hormonforstyrrende stoffer i kosmetik, hudplejeprodukter,  

 hygiejneprodukter og parfume, 5.  

 	  

 polyvinylklorid  

 (pvc) og ftalater i  

 medicin og i medicinsk udstyr på bl.a. hospitaler udfases, 6.  

 	  

 der indføres en  

 indkøbspolitik med krav om, at offentlige indkøb, så vidt det er muligt, ikke  

 omfatter produkter, som indeholder hormonforstyrrende stoffer, 7.  

 	  

 bevillingen til  

 forskning i sammenhængen mellem hormonforstyrrende stoffer og miljø- og  

 sundhedsproblemerne og i hormonforstyrrende stoffers samspilseffekter øges  

 og 8.  

 	  

 den eksisterende  

 afgift på  

 polyvinylklorid (pvc) og  

 ftalater  

 hæves til et niveau, som vil få producenterne til at bruge mere miljø- og  

 sundhedsvenlige løsninger, hvis sådanne findes.
Bemærkninger til forslaget Almindelige  

 bemærkninger Baggrund for beslutningsforslaget Beslutningsforslaget er en delvis genfremsættelse af  

 beslutningsforslag nr.
B 61 fra folketingsåret 2004-05, 2. samling, om forbud  

 og grønne afgifter som redskaber i indsatsen mod hormonforstyrrende stoffer,  

 se  

 Folketingstidende, 2004-05, 2. samling, forhandlingerne side3402 og tillæg A  

 side  

 6789 og 6793.
 I dag har Danmark verdensrekord i forekomsten af testikelkræft  

1) . Hver  

 niende kvinde kan regne med at få brystkræft)  

2) . Stadig flere  

 drenge fødes med deforme kønsorganer)  

3) . Unge danske mænds  

 sædkvalitet er  

 meget dårlig; 20-40 pct. har nedsat sædkvalitet ifølge nye internationale  

 referencer)  

4) . Mange undersøgelser  

 tyder på, at  

 disse sygdomme er miljøbetingede, og deres stigende forekomst kan hænge  

 sammen  

 med udbredt forekomst af hormonforstyrrende stoffer i kost, kosmetik,  

 indeklima  

 og en række forbrugerprodukter som bl.a. ftalatholdigt legetøj  

5) .  

 Det drejer sig især om stoffer, som virker som det kvindelige kønshormon  

 østrogen  

 eller som det mandlige kønshormon testosteron  

6) . Andre stoffer  

 påvirker skjoldbruskkirtelhormonet tyroxin, der styrer hjernens udvikling og  

 væksten.
Generelt gælder det for disse stoffer, at de påvirker den  

 menneskelige hormonbalance negativt, især under  

 forsterudviklingen3),,,. Da mange funktioner, f.eks. reproduktion,  

 vækst og psykisk udvikling, styres af hormonbalancen, må enhver  

 hormonpåvirkning betragtes som potentielt farlig for den enkelte og også for  

 dennes efterkommere.
Der kan være tale om irreversible påvirkninger, som kan  

 true vores efterkommeres evne til at få børn9),.
Med begrebet hormonforstyrrende stoffer refereres der i dette  

 beslutningsforslag til de stoffer, som af EU er vurderet som enten  

 hormonforstyrrende eller potentielt hormonforstyrrende, og som produceres i  

 mængder over 1.000 t pr. år  


. Desuden refereres der til en række  

 stoffer, som produceres i mængder under 1.000 t pr. år.
Det er ikke muligt at  

 lave en udtømmende liste over disse stoffer, men det drejer sig bl.a. om  

 parabener  

 og syntetiske muskforbindelser.
 Stofferne forekommer i vidt forskellige produkter som  

 læbestifter, lægemidler, shampoo, cremer, bilplejemidler, konserveringsdåser,  

 undervognsbelægninger, legetøj, lampeskærme, blodposer, fugemasser osv.
Forslaget om EUs nye kemikalielov, REACH, og den danske  

 kemikaliehandlingsplan fra 2005 er små skridt i den rigtige retning.
Der er  

 dog  

 stadig langt til en situation, hvor hormonforstyrrende stoffer er udfaset fra  

 selv de mest almindelige produkter og materialer, som vi omgiver os med i  

 hverdagen.
En række hormonforstyrrende stoffer er blevet forbudt i legetøj  

 til  

 børn.
Men legetøj er ikke de eneste produkter, børn er i berøring med, og  

 børn  

 er heller ikke den eneste gruppe, der kan tage skade af kontakt med  

 hormonforstyrrende stoffer.
Med dette beslutningsforslag ønsker  

 forslagsstillerne  

 således at forstærke den generelle indsats mod de hormonforstyrrende stoffer.
Bemærkninger til beslutningsforslagets enkelte punkter Ad 1 Siden den 1. april 1999 har det været forbudt at sælge legetøj  

 og småbørnsartikler med ftalater til 0-3-årige.
Ftalaterne DEHP, DBP og BBP  

 bliver fra april 2007 forbudt at bruge i legetøj til børn op til 14 år.  

 Baggrunden  

 er, at man i EU vurderer, at disse tre ftalattyper er særlig skadelige, idet  

 de  

 kan virke hormonforstyrrende, skade forplantningsevnen og skade børn i  

 fosterstadiet.
Skoleudstyr som tasker, viskelædere og penalhuse tilhører ikke  

 kategorien af legetøj eller småbørnsartikler.
Det betyder, at de ikke er  

 omfattet af de nye regler.
Derfor foreslår Det Radikale Venstre, at Danmark  

 indfører et nationalt forbud mod anvendelse af DEHP, DBP og BBP i alle  

 produkter, som sælges til børn eller forventes at blive anvendt af børn.
Det  

 nationale forbud skal bruges som løftestang til at få gennemført et forbud i  

 regi af EU.
Ad 2 Bisfenol-A er blandt de 40 mest producerede industrikemikalier  

 i verden.
Undersøgelser har påvist, at stoffet kan forøge væksten af allerede  

 induceret brystkræft, øge vægten af prostata, reducere sædkvaliteten og  

 fremskynde unge pigers pubertet.
I  

 nogle lande har politikerne allerede taget konsekvensen.
F.eks. vedtog  

 byrådet  

 i San Francisco i juni 2006 et forbud mod produktion og salg af bisfenol-A i  

 produkter til børn under 3 år.
EU har netop offentliggjort en ny  

 risikovurdering af bisfenol-A.
Denne lægger ikke op til en skærpelse af  

 indsatsen mod kemikaliet.
Derfor foreslås det,  

 at der  

 hurtigst muligt tages initiativ til at udfase stoffet bisfenol-A i bl.a.  

 legetøj og sutteflasker gennem frivillige aftaler med producenterne.
Dette  

 bør  

 ske med udgangspunkt i forsigtighedsprincippet.
Hvorfor løbe risikoen og  

 f.eks.  

 bruge sutteflasker med bisfenol-A, når der findes et udmærket alternativ? Ad 3 og 4 En væsentlig kilde til påvirkning af den menneskelige organisme  

 med hormonforstyrrende stoffer er kosmetikprodukter samt hudpleje- og  

 hygiejneprodukter.
Stofferne kan optages gennem huden og fortsætter ud i  

 blodbanen.
Hvis en kvinde er gravid, vil fosteret derfor også optage  

 stofferne  

 via navlestrengen, og et barn, der ammes, vil optage dem gennem brystmælk.
Miljøstyrelsen igangsatte i 2006 en kampagne for at få gravide,  

 ammende kvinder og børn til at undgå produkterne med hormonforstyrrende  

 stoffer.
Forslagsstillerne mener, at regeringen med baggrund i  

 forsigtighedsprincippet  

 bør gå endnu videre end blot at informere om, at de hormonforstyrrende  

 stoffer  

 er miljø- og sundhedsskadelige.
Forslagsstillerne foreslår, at der udarbejdes  

 en plan for, hvorledes de hormonforstyrrende stoffer kan afvikles i kosmetik,  

 hudplejeprodukter, hygiejneprodukter og parfume inden for 5 år.
I den  

 forbindelse  

 bør den i kemikalieforligets aftalte undersøgelse af brugen af afgifter  

 fremskyndes.
Det Radikale Venstre ønsker at pålægge kosmetik og hudpleje- og  

 hygiejneprodukter, som indeholder hormonforstyrrende stoffer, så høje  

 afgifter,  

 at der er maksimalt incitament til ikke at bruge dem.
Det er f.eks.  

 fuldstændig  

 uacceptabelt, at der bruges kemikalier med hormonforstyrrende virkning som  

 denatureringsmiddel i parfume, alene fordi det er det billigste.
Ad 5 Ftalater og pvc er stadig udbredt i udstyr til medicinsk brug  

 på danske hospitaler.
Hormonforstyrrende stoffer i sådanne produkter kan være  

 problematiske, fordi patienter ofte er i direkte kontakt med produkterne  

 gennem  

 længere tid.
Patienter med svækket immunforsvar samt børn og nyfødte er  

 særlig  

 udsatte over for eksponeringen af hormonforstyrrende stoffer.
På trods af, at  

 der gennem en årrække har været øget opmærksomhed på problemet, eksisterer  

 der  

 stadig træghed i systemet over for en ændret indkøbspolitik.
Der eksisterer i dag tilgængelige konvertible alternativer til  

 ftalat- og pvc-holdige produkter, hvilket Miljømærkning Danmarks (tidligere  

 Miljømærkesekretariatets) arbejde for at svanemærke dialyseposer og  

 infusionssæt  

 er et bevis på.  

 Forslagsstillerne foreslår, at der arbejdes  

 målrettet frem mod en udfasning af ftalater og pvc i medicinsk udstyr på de  

 danske hospitaler i løbet af 3 år.
En dansk udfasning af ftalater og pvc i  

 sygehusudstyr skal supplere en styrket indsats for et forbud på europæisk  

 niveau.
En række lægemidler indeholder i dag hormonforstyrrende ftalater  

 som f.eks. dibutylftalater (DBP). Ftalaterne er ikke en del af det virksomme  

 stof i lægemidlerne, men blot et hjælpemiddel/fyldstof og bør derfor udfases.  

 Ved indtag af bestemte lægemidler kan grænseværdierne for ftalater overstiges  

 med helt op til 2.000 pct. om dagen for en patient.
Dette kan påvirke  

 hormonbalancen hos patienten, og i tilfælde af graviditet kan fosterets  

 naturlige udvikling forstyrres.
Forslagsstillerne ønsker, at der arbejdes på  

 et  

 fælles EU-forbud, men i den mellemliggende periode skal der indgås frivillige  

 aftaler med medicinalindustrien for at sætte gang i en udfasning af  

 stofferne.  

 Hvis det ikke får en umiddelbar effekt, er det nødvendigt med et nationalt  

 forbud.
Ad 6 Den offentlige sektor i Danmark indkøber årligt for mere end 100  

 mia. kr. og er dermed en væsentlig aktør på markedet.
Den position betyder,  

 at  

 offentlige virksomheder er i stand til at stille grønne krav til deres  

 indkøb.  

 Regeringen har iværksat en kampagne for at hjælpe kommunerne i forbindelse  

 med  

 deres grønne indkøb.
Indsatsen mangler imidlertid fokus på indkøb af  

 produkter  

 og materialer med hormonforstyrrende stoffer og er ikke ambitiøs nok.  

 Forslagsstillerne mener, at der er behov for en restriktiv grøn  

 indkøbspolitik  

 med krav om, at offentlige indkøb, så vidt det er muligt, ikke omfatter  

 produkter, som indeholder hormonforstyrrende eller potentielt  

 hormonforstyrrende stoffer.
 I første omgang foreslås, at staten går foran og indretter sin  

 indkøbspolitik, således at der ikke købes produkter indeholdende  

 hormonforstyrrende  

 stoffer, hvis der findes et alternativ.
Ad 7 EUs nye kemikalielov, REACH, vil i de kommende år sikre ny  

 viden om mange kemiske stoffer.
REACH sikrer dog ikke i nødvendigt omfang  

 øget  

 viden om konsekvenserne af bl.a. de hormonforstyrrende stoffers  

 samspilseffekter.  

 Forslagsstillerne ønsker, at forskningen på området styrkes, og at Danmark  

 påtager sig et større internationalt ansvar i afdækningen af de  

 hormonforstyrrende stoffers virkning.
I forbindelse med velfærdsforliget er  

 der  

 afsat ekstra penge til forskning i bl.a. alternativer til de  

 hormonforstyrrende  

 stoffer.
Forslagsstillerne ønsker, at også forskningen i virkningen af de  

 hormonforstyrrende stoffer øges betragteligt.
Ad 8 I dag opkræver staten efter pvc-afgiftsloven afgift af visse varer  

 med pvc, herunder varer med indhold af ftalater.
Skatteprovenuet i  

 forbindelse med afgiften forventes af Skatteministeriet at blive knap 50  

 mio. kr. i 2007.
Afgiften øger i sagens natur virksomhedernes omkostninger under  

 produktionen og dermed varens pris.
Almindelig priskonkurrence giver  

 virksomheden tilskyndelse til at finde erstatningsmaterialer uden  

 sundhedsmæssige  

 og miljømæssige bivirkninger.
Skattestoppets loft  

 over afgifterne i kroner og øre betyder imidlertid, at værdien og derved  

 betydningen af pvc-afgifterne langsomt udhules over tid.
Samtidig  

 bremser  

 skattestoppet for en eventuel afgiftsomlægning, som kan øge virksomhedernes  

 incitament til at mindske sundhedsrisikoen ved deres produkter.  

 Forslagsstillerne ønsker derfor, at den eksisterende afgift på pvc og  

 ftalater  

 justeres til et niveau, der svarer til, at afgiften havde fulgt den generelle  

 prisudvikling.
Det vil betyde, at afgiften vil være ca. 10 pct. over det  

 nuværende niveau i 2007. Efter det radikale skatteforslag bør det ekstra  

 afgiftsprovenu ved ophævelsen af skattestoppet gå til en lettelse af skatten  

 på  

 arbejdsindkomst.
Desuden ønsker forslagsstillerne en beregning af, hvor meget  

 afgiften skal hæves, for at der skabes et maksimalt incitament til  

 substitution  

 til ftalatfrie og pvc-frie produkter.
Det er nødvendigt at se på hver af de  

 varegrupper,  

 der i dag er omfattet af loven.
Som tidligere redegjort for ønsker  

 forslagsstillerne endvidere at udvide antallet af varegrupper, der er belagt  

 med afgift.
 Med hensyn til finansiering af beslutningsforslaget henvises  

 til Det Radikale Venstres finanslovsforslag 2007 samt til ændringsforslag nr.  

 616 til forslaget til finanslov for finansåret 2007.
Skriftlig fremsættelse Elsebeth Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrket indsats mod hormonforstyrrende stoffer.
(Beslutningsforslag nr.
B 147).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Rajpert-De Meyts, E.: Developmental model for the pathogenesis of testicular  

 carcinoma in situ: genetic and environmental aspects.  

  

 Human Reproduction Update  

  

 12, 303-323 (2006).
 2)  

 Kræftens  

 Bekæmpelse, håndbog om brystkræft.
3)  

 Boisen,  

 K.
A.  

  

 et al.  

  

 : Difference in  

 prevalence of congenital cryptorchidism in infants between two Nordic  

 countries.  

  

 Lancet  

  

 363, 1264-1269  

 (2004).
4)  

 Jørgensen, N., Asklund, C., Carlsen, E., & Skakkebæk, N.
E.: Coordinated  

 European investigations of semen quality: Results from studies of  

 Scandinavian  

 young men is a matter of concern.  

  

 Int J  

 Androl  

  

 29, 54-61 (2006).
 5)  

 Schettler, T.: Human exposure to phthalates via consumer products.  

  

 Int J Androl  

  

 29, 134-139 (2006).
 6)  

 Toppari,  

 J. et al  

.:  

  

 Male reproductive health  

 and environmental xenoestrogens.  

  

 Environmental  

 Health Perspectives Supplements,,  

  

 104, S 104  

 (1996).  

  

 http://www.ehponline.org/members/1996/Suppl-4/toppari.html  

.
