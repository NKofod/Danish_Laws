 I henhold til § 10 i lov om uddannelse af lærere til folkeskolen, jfr.  

 lovbekendtgørelse nr. 334 af 4. juli 1985, fastsættes:
I.
Forberedende undervisning af lærerstuderende § 1.  Undervisningen i orgelspil i henhold til § 31 i  

 bekendtgørelse nr. 555 af 31. oktober 1975 om uddannelse af lærere til  

 folkeskolen, som ændret ved bekendtgørelse nr. 353 af 28. juli 1980 og  

 bekendtgørelse nr. 474 af 26. august 1982, tilrettelægges således, at  

 studerende, der har deltaget i undervisningen, kan indstille sig til den  

 præliminære orgelprøve ved seminarierne.
 § 2.  Den forberedende undervisning omfatter:
Stk. 2.  Det er en betingelse for at gennemgå det  

 individuelle kursus, at den studerende har deltaget i den frivillige  

 undervisning med tilfredsstillende resultat eller på anden måde har opnået  

 tilstrækkelige kvalifikationer.
Seminariets rektor kan lade en prøve afholde  

 til bedømmelse af den studerendes forudsætninger for at gennemgå det  

 individuelle kursus.
 Stk. 3.  Enkeltkursusstuderende ved seminariet har ikke  

 adgang til at gennemgå det individuelle kursus, men kan indstille sig til den  

 præliminære orgelprøve som privatister jfr. § 5, stk 2.
II.
Kravene og prøveformerne ved den præliminære orgelprøve § 3.  Den præliminære orgelprøve omfatter følgende  

 discipliner:
Prøve A: Klaverspil, sang, musikkundskab og hørelære Eksaminanden synger en salmemelodi, f.eks. fra Den danske Koralbog.
 Skriftlig prøve i musikkundskab og musiklære i et omfang som Bjørn  

 Hjelmborg: Musikorientering, seneste udgave, kapitlerne Musikkens stof og  

 Musikkens former eller som Henning Bro Rasmussen: Musikkundskab suppleret med  

 de hæfter i serien Musikkundskab i skolen, som omhandler musikkens former.  

 Desuden kræves kendskab til elementær instrumentlære og den klassiske  

 partituropstilling.
 Til besvarelsen gives 2 timer.
 Prøven omfatter:
Prima vista-udførelse af opgaver noterede på 1-liniet system, der siges  

 med ledsagende taktering eller med banket grundrytme.
Taktarterne kan med  

 fjerdedel som tælletid være 4/4, 2/4 eller 3/4, med ottendedel som tælletid  

 4/8, 3/8 eller 6/8. Den lettere del af det rytmiske repertoire, som behandles  

 i Jørgen Jersild: Lærebog i rytmelæsning, kap.
I og II, eller det rytmiske  

 repertoire i Claus Jørgensen: Noder, rytmer, toner, afsnit B 1-11, kan  

 forekomme.
Polyrytmerne 2 mod 3 og 3 mod 2 kan forekomme, men 3 mod 4 og 4  

 mod 3 kræves ikke.
 Efterbankning af rytme på op til 2 takters længde i 2-, 3- eller 4-delt  

 taktart.
Prøve B: Korledelse og liturgik Eksaminanden demonstrerer med øvelseskor indstudering af en lettere  

 polyfon sats og af en 3- eller 4-stemmig homofon sats.
Noderne udleveres til  

 eksaminanden en uge inden prøvens afholdelse.
 Eksaminanden redegør for den danske gudstjenesteordning og for  

 hovedtrækkene af dens baggrund.
Prøve C: Orgelspil og musikteori Eksaminanden udfører med pedal to salmer i forbindelse med eventuelt  

 nedskrevne forspil og en ligeledes eventuelt nedskrevet, mellemliggende  

 modulation.
Salmerne, der skal være af en vanskelighedsgrad som satserne i  

 Den danske Koralbog, opgives eksaminanden 24 timer inden prøvens afholdelse.
Eksaminanden spiller De 2 orgelstykker udvælges af den af konservatorierne udpegede censor.  

 Titlerne på dem meddeles eksaminanden 2 uger før prøven.
Eksaminanden udarbejder Til løsning af opgaverne under nr. 3a, b og c gives i alt 12 timer, som  

 normalt fordeles med 4 timer til hver opgave.
 Stk. 2.  Opgaverne til prøve A, 1c, 3 og 4, prøve B, 1,  

 og prøve C, 1 og 3, stilles af censorerne, jfr. §7.
 § 4.  For eksaminander, der i forbindelse med  

 lærereksamen har aflagt prøve i musik som linjefag med klaver som  

 hovedinstrument og har opnået karakteren 6 eller derover, bortfalder prøve A,  

 1-3 og 4 a og c.
 Stk. 2.  For eksaminander, der har aflagt  

 linjefagseksamen i musik med et andet hovedinstrument end klaver og har  

 opnået karakteren 6 eller derover, bortfalder prøve A, 2, 3 og 4 a og c.
Stk. 3.  Direktoratet for folkeskolen og seminarier m.v.  

 kan herudover fritage eksaminander for at aflægge prøve i de enkelte  

 discipliner, hvis de på anden måde kan dokumentere, at de opfylder  

 prøvekravene.
Ansøgning om fritagelse indgives samtidig med indtegningen,  

 jfr. § 5, stk. 1.
III.
Prøveordning og bedømmelse § 5.  Den præliminære orgelprøve afholdes ved  

 seminarierne i eksamensterminen maj/juni.
Indtegning finder sted i  

 direktoratet i marts måned efter nærmere opslag.
Stk. 2.  Lærerstuderende og andre, der ikke har  

 gennemført det i § 2, stk. 1, nævnte individuelle kursus på et seminarium,  

 kan indstille sig til prøven som privatister.
Lærerstuderende, der på  

 indtegningstidspunktet har afsluttet deres uddannelse ved seminariet,  

 betragtes ligeledes som privatister, selv om de har gennemført det  

 individuelle kursus.
 Stk. 3.  Prøven afholdes ved det seminarium, hvor den  

 studerende har været forberedt, jfr. dog § 6, stk. 2. For privatister  

 bestemmer direktoratet, ved hvilket seminarium prøven afholdes.
 Stk. 4.  Alle mundtlige og praktiske prøver er  

 offentlige.
 § 6.  Den præliminære orgelprøve kan aflægges enten  

 som en samlet prøve, dvs., at prøverne A - C aflægges i samme eksamenstermin,  

 eller som en delt prøve, dvs., at prøverne A, B og C fordeles over to eller  

 tre eksamensterminer i den angivne rækkefølge og med højst 2 års mellemrum.
 Stk. 2.  Vælger eksaminanden at aflægge delt prøve, kan  

 direktoratet henlægge prøverne A og B til et andet seminarium end det, hvor  

 prøve C skal afholdes.
 Stk. 3.  Eksaminander, der har valgt at aflægge samlet  

 prøve, kan dog ikke aflægge prøve B, før prøve A er bestået, og prøve C, før  

 prøve B er bestået.
Stk. 4.  Eksaminander, der har valgt at aflægge delt  

 prøve, kan ikke indstille sig til den eller de senere prøver, før den eller  

 de tidligere prøver er bestået.
Dog kan en eksaminand genindstille sig til en  

 tidligere aflagt, ikke bestået prøve samtidig med indstilling til en senere  

 prøve.
 § 7.  Ved prøve A medvirker en censor udpeget af  

 rektor for det seminarium, der afholder eksaminen, og en censor udpeget af  

 direktoratet.
Stk. 2.  Ved prøverne B og C medvirker en censor udpeget  

 af direktoratet og en censor udpeget af ministeriet for kulturelle  

 anliggender blandt musikkonservatoriernes orgellærere.
Desuden medvirker den  

 studerendes orgellærer ved seminariet, for privatister en af seminariets  

 rektor udpeget censor blandt seminariets orgellærere.
§ 8.  Der gives karakterer i disciplinerne korledelse,  

 liturgisk orgelspil (kirkespil), orgelspil (kunstspil) og musikteori, idet  

 disse discipliner betragtes som hovedfag.
Ved karaktergivningen anvendes  

 13-skalaen efter bestemmelserne i §§ 1-4, stk. 3, i bekendtgørelse nr. 148 af  

 5. april 1971 om karaktergivning ved de højere uddannelsesinstitutioner.
For  

 de øvrige discipliners vedkommende udtrykkes bedømmelsen i bestået eller ikke  

 bestået.
 Stk. 2.  For at bestå den præliminære orgelprøve kræves,  

 at karakteren i hvert af hovedfagene er mindst 6, og at der i hvert enkelt af  

 de øvrige fag er opnået bedømmelsen bestået.
Stk. 3.  En eksaminand kan genindstille sig til en  

 tidligere aflagt, ikke bestået prøve en gang, eventuelt samtidig med  

 indstilling til en senere prøve.
Direktoratet kan i særlige tilfælde tillade  

 mere end en genindstilling.
 Stk. 4.  Ved genindstilling til prøve A eller C skal  

 eksaminanden aflægge prøve i alle discipliner uanset de tidligere opnåede  

 bedømmelser.
 Stk. 5.  Ved genindstilling til prøve B skal  

 eksaminanden aflægge prøve i den eller de discipliner, hvori den tidligere  

 prøve ikke er bestået.
 Stk. 6.  Reglerne i § 5, stk. 3, og § 6, stk. 3, gælder  

 også ved genindstilling.
§ 9.  Til eksaminander, der har bestået den  

 præliminære orgelprøve, udleverer seminariet et bevis.
På beviset anføres de  

 opnåede hovedfagskarakterer.
Der udregnes ikke en samlet hovedfagskarakter.
 Stk. 2.  Der udleveres ikke bevis for beståede enkelte  

 prøver under prøve A og C, når prøven i sin helhed ikke er bestået, jfr. § 8,  

 stk. 3.
 Stk. 3.  Til eksaminander, der efter indstilling til  

 samlet eller delt prøve alene har bestået prøve A eller prøve A og B,  

 udleverer seminariet efter anmodning dokumentation herfor.
 Stk. 4.  Direktoratet udarbejder en blanket til beviser  

 efter stk. 1.
IV.
Ikrafttræden m.v.
 § 10.  Bekendtgørelsen har virkning fra og med  

 eksamensterminen maj/juni 1986.
 Stk. 2.  Bekendtgørelse nr. 42 af 18. februar 1982 om  

 den præliminære orgelprøve ved seminarierne ophæves.
Stk. 3.  Kandidater, der senest i eksamensterminen  

 maj/juni 1985 er begyndt på den præliminære orgelprøve ved at indstille sig  

 til en af prøverne A, B eller C, vil dog kunne gennemføre prøven efter  

 bekendtgørelsen af 18. februar 1982. Undervisningsministeriet, den 25.  

 oktober 1985 Undervisningsministeriet, den 25.  

 oktober 1985 P.M.V.
 E.B.
