 I medfør af den landbrugsministeren ved lov nr. 497 af 8. december 1949 om  

 tillæg til lov nr. 164 af 11. maj 1935 om skove, § 1, meddelte bemyndigelse  

 sættes bestemmelserne i skovlovens § 10, stk. 3, herved ud af kraft for Nibe  

 og Hornslet retskredses vedkommende, således at skøder på ejendomme i disse  

 retskredse fremtidig kan anmeldes til tinglysning uden erklæring om  

 skovforholdene og uden skovtilsynets påtegning.
 Ethvert køb af skov eller fredskovspligtig grund skal dog som hidtil  

 straks af køberen ved anbefalet brev meddeles til skovtilsynet, og før dette  

 er sket, må køberen intet hugge eller lade hugge i skoven.
 Landbrugsministeriet, den 14. juli 1960.
 Karl Skytte.
/P.
Skibsted.
