Bekendtgørelse  

 om gratis hepatitisvaccination til særligt  

  

 udsatte persongrupper I medfør af § 1 i lov nr. 634 af 17. december 1976 om  

 tilbud om gratis vaccination mod visse sygdomme, som ændret ved lov nr. 145  

 af  

 25. marts 2002 og lov nr. 546 af 24. juni 2005, fastsættes:
 § 1.  

  

 Tilbud  

 om gratis hepatitisvaccination gives til særligt udsatte persongrupper, jf. §  

 2, med bopæl her i landet.
§ 2.  

  

 Injektionsnarkomaner,  

 som ikke har været smittet med hepatitis B, kan gratis blive vaccineret mod  

 hepatitis B.
Vaccination gives i form af en kombineret vaccine, der tillige  

 beskytter  

 mod smitte med hepatitis A, medmindre anvendelse af kombinationsvaccine ud  

 fra  

 en lægefaglig vurdering anses for uegnet.
Stk. 2.  

  

 Personer,  

 der bor sammen med en person med kronisk hepatitis B infektion, samt faste  

 seksualpartnere  

 til en person med kronisk hepatitis B infektion kan gratis blive vaccineret  

 mod  

 hepatitis B.
For personer under 18 år gives vaccinationen i form af en  

 kombineret vaccine, der tillige beskytter mod smitte med hepatitis A,  

 medmindre  

 anvendelse af kombinationsvaccine ud fra en lægefaglig vurdering anses for  

 uegnet.
Stk. 3.  

  

 Personer,  

 der har fået diagnostiseret hepatitis C infektion, kan gratis blive  

 vaccineret  

 mod hepatitis B.
Vaccination gives i form af en kombineret vaccine, der  

 tillige  

 beskytter mod smitte med hepatitis A, medmindre anvendelse af  

 kombinationsvaccine ud fra en lægefaglig vurdering anses for uegnet.
 Stk. 4.  

  

 Børn i  

 daginstitutioner, hvor der går et barn under skolealderen med en kendt  

 kronisk  

 hepatitis B infektion, kan gratis blive vaccineret mod hepatitis B.  

 Embedslægen  

 vurderer, hvilke børn i institutionen der bør tilbydes vaccination.
Stk. 5.  

  

 Børn under  

 15 år, som færdes i boligområder med tilfælde af kendt hepatitis B infektion,  

 kan gratis blive vaccineret mod hepatitis B, hvis Sundhedsstyrelsen konkret  

 anbefaler, at de vaccineres.
Vaccination gives i form af en kombineret  

 vaccine,  

 der tillige beskytter mod smitte med hepatitis A, medmindre anvendelse af  

 kombinationsvaccine ud fra en lægefaglig vurdering anses for uegnet.
 § 3.  

  

 Vaccinationerne  

 skal foretages af en læge, som i henhold til lov om udøvelse af lægegerning  

 har  

 tilladelse til selvstændigt virke som læge, eller af en anden på dennes  

 ansvar.
Stk. 2.  

  

 Honorarer  

 til læger for vaccinationer omfattet af § 2 fastsættes ved aftale med  

 Praktiserende Lægers Organisation.
Udgifterne afholdes i 2006 af  

 amtskommunerne  

 samt Københavns, Frederiksberg og Bornholms kommuner.
Fra den 1. januar 2007  

 afholdes udgifterne af regionerne.
§ 4.  

  

 Udgiften  

 til vacciner til brug ved vaccinationer omfattet af § 2 afholdes i 2006  

 af  

 amtskommunerne samt Københavns, Frederiksberg og Bornholms kommuner.
Fra den  

 1.  

 januar 2007 afholdes udgifterne af regionerne.
 § 5.  

  

 Bekendtgørelsen  

 træder i kraft den 1. august 2006.
 Stk. 2.  

  

 Samtidig  

 ophæves bekendtgørelse nr. 160 af 7. marts 2005 om gratis  

 hepatitisvaccination  

 til injektionsnarkomaner og deres pårørende.
 Stk. 3.  

  

 Bekendtgørelsen gælder ikke for Færøerne.
