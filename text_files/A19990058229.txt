Bekendtgørelse af realkreditlov Herved bekendtgøres realkreditloven, jf. lovbekendtgørelse  

 nr. 254 af 26. april 1999, med de ændringer, der følger af lov  

 nr. 328 af 31. maj 1999.
Kapitel 1 Virksomhedsområde m.v.
 § 1. Denne lov gælder for  

 realkreditinstitutter og realkreditvirksomhed.
 Stk. 2. Realkreditinstitutter er her i landet registrerede  

 institutter, der driver realkreditvirksomhed efter denne lov.
 Stk. 3. Ved realkreditvirksomhed forstås ydelse af  

 lån mod registreret pant i fast ejendom på grundlag af udstedelse  

 af realkreditobligationer.
Stk. 4. Realkreditlån må ikke ydes mod  

 sikkerhedsstillelse i form af ejerpantebreve og skadesløsbreve.
I de  

 tilfælde, hvor der til sikkerhed for realkreditlån tillige gives  

 pant i løsøre, kan skadesløsbreve dog anvendes for  

 løsørepantet.
 Stk. 5. Ved realkreditobligationer forstås  

 omsættelige massegældsbreve eller fondsaktiver, som bærer  

 betegnelsen realkreditobligationer, som er udstedt ved realkreditvirksomhed  

 efter denne lov, og som er optaget til offentlig notering på en  

 fondsbørs.
Stk. 6. Realkreditinstitutter skal drives i overensstemmelse  

 med redelig forretningsskik og god realkreditinstitutpraksis.
Finanstilsynet  

 kan i tilfælde, hvor realkreditinstitutter handler i strid hermed, give  

 pålæg om, at denne handlemåde bringes til ophør.
 § 2. Realkreditinstitutter kan yde lån mod  

 pant i fast ejendom, jf. dog § 1, stk. 4, på grundlag af  

 udstedelse af andre værdipapirer end realkreditobligationer.
 Stk. 2. Realkreditinstitutter kan herudover drive virksomhed,  

 der må anses for accessorisk til instituttets realkreditvirksomhed.
 Stk. 3. Finanstilsynet kan bestemme, at accessorisk virksomhed  

 skal udøves af et andet selskab registreret i Erhvervs- og  

 Selskabsstyrelsen.
 Stk. 4. Realkreditinstitutter må drive  

 forsikringsvirksomhed og pengeinstitutvirksomhed gennem datterselskaber.
 Stk. 5. Realkreditinstitutter må ikke drive anden  

 virksomhed end virksomhed efter stk. 1-4.
 § 3. Realkreditvirksomhed kan foruden af  

 realkreditinstitutter udøves af et udenlandsk kreditinstitut gennem en  

 filial her i landet eller som grænseoverskridende aktivitet,  

 såfremt det opfylder følgende betingelser:
1)	hovedparten af instituttets aktiviteter skal være udlån  

 mod pant i fast ejendom på grundlag af udstedelse af obligationer eller  

 andre værdipapirer, 2)	instituttets långivning og obligationsudstedelse skal  

 være reguleret af et balanceprincip, og 3)	realkreditobligationer, som instituttet udsteder her i landet, skal  

 efter hjemlandets lovgivning give indehaveren samme retsstilling, som  

 indehavere af realkreditobligationer har efter § 59.
 Stk. 2. For realkreditvirksomhed efter stk. 1  

 gælder alene lovens § 1, stk. 3 og 4, § 5, stk. 3,  

 § 12, kapitlerne 4-6, § 94, § 95, stk. 1, § 101 og  

 § 102.
 Stk. 3. For udenlandske selskaber, der er koncernforbundne med  

 danske realkreditinstitutter, jf. § 77, stk. 2-4, og som  

 udøver realkreditvirksomhed her i landet, gælder tillige lovens  

 § 2, stk. 5, og kapitel 7.
 § 4. Institutter, der driver realkreditvirksomhed  

 her i landet, er eneberettigede til at udstede realkreditobligationer her i  

 landet.
 Stk. 2. Et udenlandsk kreditinstitut kan dog udstede  

 realkreditobligationer her i landet som led i udlån mod pant i fast  

 ejendom i udlandet, hvis instituttet opfylder betingelserne i § 3.
§ 5. Realkreditinstitutter er eneberettigede til  

 at anvende betegnelser som realkreditinstitut, realkreditaktieselskab,  

 kreditforening, realkreditfond eller reallånefond, herunder  

 oversættelse til fremmede sprog af disse betegnelser.
Dansk Landbrugs  

 Realkreditfond kan dog fortsat benytte denne betegnelse, ligesom  

 KommuneKredit desuden kan benytte betegnelsen Kreditforeningen af Kommuner i  

 Danmark.
 Stk. 2. Et realkreditinstitut, der i medfør af  

 § 67 omdannes til aktieselskab, er berettiget til at betegne sig som  

 forening eller fond, idet dog ordet aktieselskab eller deraf dannede  

 forkortelser skal tilføjes navnet.
 Stk. 3. Andre værdipapirer end realkreditobligationer  

 må ikke bære denne betegnelse eller betegnelser, der er egnede  

 til at fremkalde det indtryk, at de er realkreditobligationer.
 § 6. Aktieselskabsloven gælder for  

 realkreditinstitutter organiseret som aktieselskaber med de afvigelser, der  

 følger af nærværende lov.
 Stk. 2. Aktieselskabslovens bestemmelser om anmeldelse og  

 registrering gælder tilsvarende for realkreditinstitutter, der ikke er  

 aktieselskaber.
Kapitel 2 Godkendelse m.m.
 § 7. Realkreditinstitutter skal være  

 aktieselskaber.
 Stk. 2. Realkreditinstitutter skal godkendes af  

 Finanstilsynet.
 Stk. 3. Stk. 1 og 2 gælder ikke for de  

 realkreditinstitutter, der ved lovens ikrafttræden er godkendt til at  

 drive realkreditvirksomhed.
 § 8. Ansøgning om godkendelse skal  

 være ledsaget af en driftsplan med nærmere angivelse af arten af  

 de påtænkte forretninger og af realkreditinstituttets  

 organisation.
 Stk. 2. Ansøgningen skal desuden indeholde oplysninger  

 om alle, der direkte eller indirekte ejer mindst 10 pct. af kapitalen eller  

 stemmerettighederne eller en kapitalandel, der giver mulighed for at  

 udøve en betydelig indflydelse på ledelsen af  

 realkreditinstituttet, eller som i øvrigt har snævre  

 forbindelser til realkreditinstituttet, jf. § 9, stk. 4, samt om  

 størrelsen af disse kapitalejeres kapitalandel.
 § 9. Godkendelse er betinget af, at  

 realkreditinstituttet har en aktiekapital på mindst 150 mio. kr., som  

 skal være indbetalt, inden instituttet registreres i Erhvervs- og  

 Selskabsstyrelsen.
Stk. 2. Godkendelse kan nægtes, hvis et medlem af  

 realkreditinstituttets direktion eller bestyrelse 1)	må skønnes ikke at have fyldestgørende erfaring  

 til at udøve stillingen eller hvervet, 2)	er dømt for strafbart forhold, og det udviste forhold  

 begrunder en nærliggende fare for misbrug af stillingen eller hvervet,  

 eller 3)	i stilling eller hverv har udvist en sådan adfærd, at  

 der er grund til at antage, at den pågældende ikke vil varetage  

 stillingen eller hvervet forsvarligt.
 Stk. 3. Godkendelse kan endvidere nægtes, hvis der  

 foreligger snævre forbindelser, jf. stk. 4, mellem  

 realkreditinstituttet og andre virksomheder eller personer, og såfremt  

 dette vil kunne vanskeliggøre varetagelsen af Finanstilsynets  

 opgaver.
Stk. 4. Ved snævre forbindelser forstås 1)	direkte eller indirekte forbindelser af den i lov om visse  

 selskabers aflæggelse af årsregnskab m.v. § 1, stk. 2,  

 nr. 8, angivne art, 2)	kapitalinteresser, jf. § 77, stk. 6, eller 3)	flere virksomheders eller personers fælles forbindelse, jf.  

 nr. 1, med en virksomhed.
 Stk. 5. Godkendelse kan endvidere nægtes, såfremt  

 lovgivningen i et land uden for Den Europæiske Union eller lande, som  

 Fællesskabet har indgået aftale med, vedrørende en  

 virksomhed eller en person, som realkreditinstituttet har snævre  

 forbindelser med, jf. stk. 4, vil kunne vanskeliggøre  

 varetagelsen af Finanstilsynets opgaver.
 Stk. 6. Godkendelse kan desuden nægtes, hvis de i  

 § 8, stk. 2, nævnte kapitalejere skønnes at ville  

 modvirke en forsvarlig drift af realkreditinstituttet.
§ 9 a.
Når Finanstilsynet har meddelt  

 godkendelse til at drive realkreditvirksomhed, skal realkreditinstituttet  

 registreres i Erhvervs- og Selskabsstyrelsen.
Med anmeldelse til registrering  

 skal realkreditinstituttet indsende et dateret eksemplar af vedtægterne  

 til Erhvervs- og Selskabsstyrelsen, der videresender en kopi til  

 Finanstilsynet.
 Stk. 2. Ved anmeldelse af vedtægtsændringer skal  

 realkreditinstituttet indsende et dateret eksemplar med den  

 fuldstændige nye affattelse til Erhvervs- og Selskabsstyrelsen, der  

 videresender en kopi til Finanstilsynet.
 § 10. Finanstilsynet kan efter de procedurer, der  

 er fastsat i direktiver vedtaget af De Europæiske Økonomiske  

 Fællesskaber, suspendere behandlingen af ansøgninger om  

 godkendelse af realkreditinstitutter, som direkte eller indirekte ejes af  

 selskaber med hjemsted uden for Den Europæiske Union eller lande, som  

 Fællesskabet har indgået samarbejdsaftaler med.
 § 11. Har Finanstilsynet ikke senest 6  

 måneder efter modtagelsen af en ansøgning om godkendelse til at  

 drive realkreditvirksomhed afgivet udtalelse om ansøgningen, kan  

 ansøgeren indbringe sagen for domstolene.
 Stk. 2. En afgørelse om nægtelse af godkendelse  

 kan af ansøgeren og af den, afgørelsen vedrører,  

 indbringes for domstolene senest 8 uger efter, at afgørelsen er  

 meddelt den pågældende.
 § 12. Et udenlandsk kreditinstitut, der er meddelt  

 tilladelse i et andet land inden for Den Europæiske Union eller lande,  

 som Unionen har indgået aftale med, kan begynde at udøve  

 realkreditvirksomhed her i landet gennem en filial 2 måneder efter, at  

 Finanstilsynet har modtaget meddelelse herom fra de kompetente myndigheder i  

 hjemlandet.
 Stk. 2. Meddelelsen fra hjemlandets myndigheder skal indeholde  

 følgende oplysninger:
1)	et program for filialens virksomhed, herunder oplysninger om  

 organisation og de forretninger, der påtænkes, 2)	filialens adresse, 3)	navnene på de ansvarlige medlemmer af filialens ledelse, 4)	størrelsen af kreditinstituttets ansvarlige kapital og  

 solvensnøgletal og 5)	oplysninger om en eventuel garantiordning i hjemlandet omfattende  

 ejerne af de udstedte realkreditobligationer.
 Stk. 3. Et udenlandsk kreditinstitut, der er meddelt  

 tilladelse i et andet land inden for Den Europæiske Union eller lande,  

 som Unionen har indgået aftale med, kan begynde at udøve  

 realkreditvirksomhed her i landet som grænseoverskridende  

 tjenesteydelser, når Finanstilsynet har modtaget meddelelse herom fra  

 de kompetente myndigheder i hjemlandet.
 Stk. 4. Et finansieringsinstitut kan udøve den i  

 stk. 1 og 3 nævnte virksomhed på de betingelser, der er  

 fastsat i direktiver vedtaget af De Europæiske Fællesskaber eller  

 lande, som Fællesskabet har indgået samarbejdsaftaler med.
 Stk. 5. I tilfælde af ændring af et forhold, der  

 er givet meddelelse om efter stk. 2, nr. 1-3 og 5, skal  

 kreditinstituttet give meddelelse herom til Finanstilsynet, senest en  

 måned før ændringen foretages.
 Stk. 6. Lovens bestemmelser gælder for filialer af  

 kreditinstitutter med hjemsted uden for Den Europæiske Union og lande,  

 som Fællesskabet har indgået samarbejdsaftaler med, som agter at  

 drive realkreditvirksomhed her i landet, med de afvigelser, filialforholdet  

 nødvendiggør, eller som er fastsat i eller i medfør af  

 international aftale.
 Stk. 7. Aktieselskabslovens bestemmelser om filialer af  

 udenlandske aktieselskaber finder anvendelse på de i stk. 1, 4 og  

 6 nævnte filialer.
Stk. 8. Et udenlandsk kreditinstitut, der etablerer  

 repræsentationskontor her i landet, skal give Finanstilsynet meddelelse  

 herom, inden kontoret etableres.
Meddelelsen skal indeholde oplysninger  

 om 1)	repræsentationskontorets adresse og 2)	navne på repræsentationskontorets ledelse.
 Stk. 9. Finanstilsynet fastsætter regler i henhold til  

 stk. 6 samt regler om tilladelse til de i stk. 6 nævnte  

 filialer af udenlandske kreditinstitutter, herunder om, at Finanstilsynet kan  

 undtage fra reglerne.
Kapitel 3 Ledelse § 13. Indkaldelse til generalforsamling skal ske  

 offentligt.
Pressen skal have adgang til generalforsamlingen.
 § 14. Bestyrelsen skal bestå af mindst 5  

 medlemmer, hvoraf økonomiministeren udnævner et medlem.
 Stk. 2. Direktionen skal bestå af mindst 2 personer.
 § 15. Reglerne om koncernrepræsentation i  

 lov om aktieselskaber gælder ikke for medarbejdere i selskaber, gennem  

 hvilke et realkreditinstitut midlertidigt driver anden virksomhed som led i  

 afvikling af overtagne panter.
§ 16. Et bestyrelsesmedlem, en direktør, en  

 valgt revisor eller den interne revisionschef kan forlange, at bestyrelsen  

 indkaldes.
En direktør, en valgt revisor eller den interne  

 revisionschef har ret til at være til stede og udtale sig ved  

 bestyrelsesmøder, medmindre bestyrelsen i den enkelte sag  

 træffer anden bestemmelse.
De valgte revisorer og den interne  

 revisionschef har altid ret til at deltage i bestyrelsesmøder under  

 behandling af sager, der har betydning for revisionen eller for  

 aflæggelse af regnskabet.
 Stk. 2. De valgte revisorer og den interne revisionschef har  

 pligt til at deltage i bestyrelsens behandling af de pågældende  

 sager, såfremt det ønskes af blot ét  

 bestyrelsesmedlem.
Stk. 3. Over forhandlingerne i bestyrelsen skal der  

 føres en protokol, der underskrives af samtlige tilstedeværende  

 medlemmer.
Et bestyrelsesmedlem, en direktør, en valgt revisor eller  

 en intern revisionschef, der ikke er enig i bestyrelsens beslutning, har ret  

 til at få sine synspunkter indført i protokollen.
 § 17. Bestyrelsen og direktionen er ansvarlige  

 for, at instituttet følger en tilfredsstillende administrativ og  

 regnskabsmæssig praksis, og at der findes fyldestgørende interne  

 kontrolprocedurer.
 § 18. Medlemmer af et instituts direktion må  

 ikke være medlem af instituttets bestyrelse.
 Stk. 2. Bestyrelsen udarbejder en instruks om  

 afgrænsningen af de dispositioner, som direktionen kan træffe  

 uden forudgående forelæggelse for bestyrelsen.
 Stk. 3. Hvervet som intern revisionschef kan ikke forenes med  

 hvervet som bestyrelsesmedlem.
§ 18 a.
Direktører, vicedirektører,  

 underdirektører og dermed ligestillede samt interne revisions- og  

 vicerevisionschefer i et realkreditinstitut må ikke for egen regning  

 udføre eller deltage i spekulationsforretninger.
Det samme  

 gælder for andre ledende medarbejdere med et særligt ansvar for  

 fonds- eller valutafunktioner.
 Stk. 2. Bestyrelsen er forpligtet til at udarbejde interne  

 retningslinjer for, hvilke andre medarbejdere der ikke for egen regning  

 må udføre eller deltage i spekulationsforretninger.  

 Retningslinjerne skal omfatte ledende medarbejdere med ansvar for fonds-,  

 valuta- eller kreditfunktioner, der ikke er omfattet af stk. 1.
 Stk. 3. Finanstilsynet fastsætter nærmere regler  

 om, hvilke formuedispositioner der udgør spekulationsforretninger.
§ 18 b.
Uden bestyrelsens godkendelse, som skal  

 indføres i bestyrelsens forhandlingsprotokol, må et  

 realkreditinstitut ikke bevilge engagement til 1)	bestyrelsesmedlemmer og direktører i realkreditinstituttet  

 eller 2)	selskaber, hvori den i nr. 1 nævnte personkreds er  

 direktører eller bestyrelsesmedlemmer.
 Stk. 2. De i stk. 1 nævnte engagementer skal  

 bevilges i henhold til realkreditinstituttets sædvanlige  

 forretningsbetingelser og på markedsbaserede vilkår.  

 Realkreditinstituttets valgte revision skal i revisionsprotokollen  

 vedrørende årsregnskabet afgive erklæring om, hvorvidt  

 kravene i 1. pkt. er opfyldt.
 Stk. 3. Direktionen og bestyrelsen skal i særlig grad  

 overvåge forsvarligheden og forløbet af de i stk. 1  

 nævnte engagementer.
 Stk. 4. Reglerne i stk. 1 og stk. 2, 1. pkt.,  

 gælder også engagementer med personer, der er knyttet til  

 direktører ved ægteskab, slægts- eller svogerskab i ret  

 op- eller nedstigende linje eller som søskende, og med selskaber, for  

 hvilke sådanne personer er direktører.
 Stk. 5. For vicedirektører, underdirektører og  

 dermed ligestillede samt andre ledende medarbejdere med et særligt  

 ansvar for fonds- eller valutafunktioner, skal realkreditinstituttets  

 bestyrelse udarbejde nærmere retningslinjer om godkendelse af  

 engagementer med disse medarbejdere.
 Stk. 6. En direktør kan ikke bestride hverv som  

 direktør i et realkreditinstitut, såfremt den  

 pågældende har anmeldt betalingsstandsning, er under  

 konkursbehandling, har indgivet begæring om gældssanering, eller  

 der er indledt forhandling om tvangsakkord.
§ 18 c.
Bestyrelsen skal for direktører,  

 vicedirektører, underdirektører og dermed ligestillede  

 udarbejde retningslinjer om indberetning af formuedispositioner omfattet af  

 de særlige undtagelser, som fremgår af bekendtgørelsen  

 udstedt i medfør af § 18 a, stk. 3.
 Stk. 2. På baggrund af de foretagne indberetninger skal  

 den valgte revision i revisionsprotokollen vedrørende  

 årsregnskabet afgive erklæring om, hvorvidt indberetningerne har  

 givet anledning til bemærkninger, jf. § 18 a, stk. 3.
 Stk. 3. Den valgte revision skal én gang om året  

 gennemgå realkreditinstituttets interne retningslinjer  

 vedrørende godkendelse og indberetning efter stk. 1 og § 18  

 b, stk. 5, og afgive erklæring i revisionsprotokollen  

 vedrørende årsregnskabet om, hvorvidt instituttets  

 forretningsgange på dette område er betryggende.
§ 18 d.
Direktører, vicedirektører,  

 underdirektører og dermed ligestillede samt interne revisions- og  

 vicerevisionschefer må ikke eje eller drive selvstændig  

 erhvervsvirksomhed eller som bestyrelsesmedlem, funktionær eller  

 på anden måde deltage i ledelsen eller driften af anden  

 erhvervsvirksomhed end realkreditinstituttet, jf. dog §§ 18 e - 18 i.
De  

 kan dog eje, drive og deltage i administrationen af fast ejendom.
Endvidere  

 kan direktører med bestyrelsens tilladelse midlertidigt eje eller  

 drive selvstændig erhvervsvirksomhed, som de ejer ved  

 tiltrædelsen af deres stilling i realkreditinstituttet eller senere  

 arver, hvis en umiddelbar afhændelse af erhvervsvirksomheden vil  

 være forbundet med et økonomisk tab.
Direktionen kan give  

 tilsvarende tilladelse til vicedirektører, underdirektører og  

 dermed ligestillede samt interne revisions- og vicerevisionschefer.
 Stk. 2. Forbudet i stk. 1 gælder ikke for hverv i  

 foreninger, institutioner, råd, nævn og lignende, der ikke har  

 til formål at fremme deltagernes økonomiske interesser gennem  

 erhvervsdrift.
 Stk. 3. Uanset stk. 1 kan interne revisions- eller  

 vicerevisionschefer tillige være interne revisions- eller  

 vicerevisionschefer i tilknyttede virksomheder.
§ 18 e.
Bestyrelsen kan tillade, at en  

 direktør kan være bestyrelsesmedlem i et datterselskab af  

 realkreditinstituttet eller et datterselskab af realkreditinstituttets  

 moderselskab, der driver virksomhed, som realkreditinstituttet kan drive  

 gennem et datterselskab.
Direktionen kan give tilsvarende tilladelse til  

 vicedirektører, underdirektører og dermed ligestillede.
 Stk. 2. Tilsvarende gælder, hvor flere  

 realkreditinstitutter, pengeinstitutter, forsikringsselskaber eller  

 investerings- eller specialforeninger i forening ejer et selskab, der  

 udøver virksomhed, som et realkreditinstitut må drive gennem et  

 datterselskab, eller virksomhed, der er accessorisk til  

 realkreditvirksomhed.
 Stk. 3. Samtlige tilladelser givet af bestyrelsen i  

 medfør af stk. 1 og 2 skal fremgå af bestyrelsens  

 forhandlingsprotokol.
 Stk. 4. Realkreditinstituttets årsregnskab skal  

 indeholde oplysning om de i stk. 1 og 2 nævnte hverv, som  

 bestyrelsen har godkendt, jf. § 89, stk. 5. Endvidere skal den  

 valgte revision gennemgå og afgive erklæring i  

 revisionsprotokollen vedrørende årsregnskabet om, hvorvidt  

 engagementer indgået med de selskaber, hvor hvervet bestrides, kan  

 anses for ydet på realkreditinstituttets sædvanlige  

 forretningsbetingelser og på markedsbaserede vilkår.
§ 18 f.
Bestyrelsen kan tillade, at en  

 direktør kan være bestyrelsesmedlem i et realkreditinstitut, et  

 pengeinstitut, et forsikringsselskab eller et fondsmæglerselskab, der  

 ikke indgår i koncern med realkreditinstituttet, jf. dog § 18 i.  

 Direktionen kan give tilsvarende tilladelse til vicedirektører,  

 underdirektører og dermed ligestillede.
Den pågældende  

 må dog ikke varetage hvervet som bestyrelsesformand.
 Stk. 2. Bestyrelsen eller direktionen kan kun give tilladelse  

 til hvervet, hvis realkreditinstituttet har erhvervet en kapitalandel  

 på mindst 10 pct. i det pågældende selskab.
 Stk. 3. Hvervet kan kun bestrides, såfremt der ikke er  

 personsammenfald for flertallet af medlemmerne i bestyrelsen for det  

 pågældende selskab og realkreditinstituttets bestyrelse.
 Stk. 4. § 18 e, stk. 3 og 4, finder tilsvarende  

 anvendelse.
§ 18 g.
Bestyrelsen kan tillade, at en  

 direktør kan være bestyrelsesmedlem i de i § 7 i lov om  

 værdipapirhandel m.v. nævnte selskaber, jf. dog § 18 i.  

 Direktionen kan give tilsvarende tilladelse til vicedirektører,  

 underdirektører og dermed ligestillede.
 Stk. 2. § 18 e, stk. 3 og 4, finder tilsvarende  

 anvendelse.
§ 18 h.
Bestyrelsen kan tillade, at en  

 direktør i et realkreditinstitut kan være direktør i en  

 fond eller forening, hvis aktivitet udelukkende eller hovedsagelig  

 består i at besidde kapitalandele i realkreditinstituttet.
 Stk. 2. Bestyrelsen kan tillade, at en direktør i et  

 realkreditinstitut kan være direktør i realkreditinstituttets  

 moderselskab, hvis moderselskabets aktiviteter udelukkende eller hovedsagelig  

 består i at være moderselskab for finansielle virksomheder.
 Stk. 3. Bestyrelsen kan tillade, at en direktør i et  

 realkreditinstitut kan være direktør i en fond eller forening,  

 hvis aktivitet udelukkende eller hovedsagelig består i at besidde  

 kapitalandele i realkreditinstituttets holdingselskab.
 Stk. 4. § 18 e, stk. 3 og 4, finder tilsvarende  

 anvendelse.
§ 18 i.
En direktør, vicedirektør,  

 underdirektør og en dermed ligestillet kan højst være  

 medlem af 10 bestyrelser i de erhvervsvirksomheder, der er omfattet af  

 §§ 18 f og 18 g, heraf 5 bestyrelser i erhvervsvirksomheder, der er  

 børsnoterede eller har en egenkapital på over 50 mio. kr.
 § 19. Den tegningsret, der tilkommer medlemmer af  

 bestyrelsen eller direktionen i et realkreditinstitut, kan kun udøves  

 af mindst to i forening.
 § 20. Aktieselskabslovens kapitel 9 og § 115,  

 stk. 1, gælder for realkreditinstitutter organiseret som  

 foreninger eller fonde med de nødvendige tilpasninger og med de  

 afvigelser, der følger af nærværende lov.
 Stk. 2. Aktieselskabslovens § 51, stk. 2,  

 gælder dog ikke for realkreditinstitutter.
 Stk. 3. Aktieselskabslovens § 115, stk. 1,  

 gælder dog ikke for ydelse af realkreditlån.
Kapitel 4 Løbetider og afdragsprofiler § 21. (Ophævet).
 § 22. (Ophævet).
 § 23. (Ophævet).
 § 24. Den maksimale løbetid er 30 år,  

 jf. dog stk. 2. Ved fastsættelse af lånets løbetid  

 skal der tages hensyn til pantets forventede værdiforringelse og  

 lånets afdragsprofil.
 Stk. 2. Den maksimale løbetid er 35 år for  

 lån til alment boligbyggeri, ungdomsboliger og private andelsboliger,  

 såfremt långivningen sker på grundlag af tilsagn om  

 støtte efter lov om almene boliger samt støttede private  

 andelsboliger m.v.
 § 25. Lån til ejerboliger til  

 helårsbrug og fritidshuse kan uanset den sikkerhedsmæssige  

 placering ikke ydes, så de amortiseres langsommere end et  

 30-årigt lån, der amortiseres over løbetiden med en  

 ydelse, som udgør en fast procentdel af hovedstolen  

 (annuitetslån).
Kapitel 5 Lånegrænser m.v.
Generelle bestemmelser § 26. Inden for en lånegrænse på  

 80 pct. kan ydes lån til følgende ejendomskategorier:
1)	Ejerboliger til helårsbrug, 2)	private andelsboliger, 3)	private beboelsesejendomme til udlejning, 4)	alment boligbyggeri, 5)	ungdomsboliger, 6)	ældreboliger m.v. samt 7)	ejendomme til sociale, kulturelle og undervisningsmæssige  

 formål.
 Stk. 2. Inden for en lånegrænse på 60 pct.  

 kan ydes lån til følgende ejendomskategorier:
1)	Fritidshuse, 2)	kontor- og forretningsejendomme, 3)	industri- og håndværksejendomme samt 4)	kollektive energiforsyningsanlæg.
 Stk. 3. Inden for en lånegrænse på 40 pct.  

 kan ydes lån til andre ejendomme, herunder ubebyggede grunde.
 Stk. 4. Til etablering af alment boligbyggeri kan  

 lånegrænsen forhøjes til 84 pct. mod garanti for den del  

 af lånet, der ligger over 65 pct.
 Stk. 5. Inden for en lånegrænse på 70 pct.  

 kan der ydes lån til landbrugs- og skovbrugsejendomme, gartnerier  

 m.v.
 § 27. Lån kan ydes ud over  

 lånegrænsen mod garanti eller selvskyldnerkaution fra stat eller  

 kommune for den del af långivningen, der ligger ud over  

 lånegrænsen.
Konvertering § 28. Lån kan ydes ud over  

 lånegrænsen til indfrielse af såvel realkreditlån i  

 eget institut som foranstående lån.
Lån efter 1. pkt.  

 udmåles med et kontantprovenu maksimalt svarende til  

 indfrielsesbeløbet og omkostningerne i forbindelse med indfrielse og  

 ydelse af lån.
 Stk. 2. Realkreditinstituttets bestyrelse skal udfærdige  

 skriftlige retningslinier, der sikrer, at pantsikkerheden ikke forringes  

 væsentligt ved konverteringer efter stk. 1.
 Stk. 3. Ved lån, der ydes til indfrielse af lån i  

 visse almennyttige boligafdelinger, jf. lov om visse almennyttige  

 boligafdelingers omprioritering m.v., kan ikkebetalte, forfaldne  

 terminsydelser med påløbne renter heraf indgå i  

 låneudmålingsgrundlaget.
 § 29. (Ophævet).
 § 30. (Ophævet).
 § 31. (Ophævet).
 § 31 a. (Ophævet).
 § 32. (Ophævet).
 § 32 a. (Ophævet).
 § 33. (Ophævet).
 § 34. (Ophævet).
 § 35. (Ophævet).
 § 36. (Ophævet).
 § 36 a. (Ophævet).
 § 37. (Ophævet).
 § 38. (Ophævet).
 § 39. (Ophævet).
 Udbetaling mod garanti m.v.
 § 40. Til opførelse samt om- og tilbygning  

 m.v. kan lån ydes på grundlag af ejendommens forventede  

 værdi (forhåndslån), såfremt der stilles sikkerhed  

 for, at lånet vil blive indfriet eller nedbragt, hvis lånet ikke  

 efter udløbet af fristen for byggeriets færdiggørelse  

 kunne være ydet med det bevilgede beløb.
 Stk. 2. Når betingelserne for at udbetale lånet i  

 øvrigt er opfyldt, kan der ydes lån uden registreret pantebrev,  

 såfremt der stilles sikkerhed for fremkomst af registreret  

 pantebrev.
 Stk. 3. Når betingelserne for at udbetale lån i  

 øvrigt er opfyldt, kan der ydes lån uden det i § 42,  

 stk. 2, nævnte dokument, såfremt der stilles sikkerhed for  

 fremkomst af dette dokument.
 Stk. 4. Når betingelserne for at udbetale lånet i  

 øvrigt er opfyldt, kan der ydes lån, selv om låntager ikke  

 har tinglyst adkomst til ejendommen, såfremt der stilles sikkerhed for,  

 at låntager får endelig adkomst til ejendommen.
 Stk. 5. Når betingelserne for at udbetale lånet i  

 øvrigt er opfyldt, kan der ydes lån, selv om pantebrevet er  

 behæftet med præjudicerende retsanmærkninger, såfremt  

 der stilles sikkerhed for, at disse slettes.
Stk. 6. I sikkerhedsgrundlaget for realkreditinstituttets  

 forpligtelser kan pantebreve for lån i alment boligbyggeri, der  

 omprioriteres i medfør af lov om visse almennyttige boligafdelingers  

 omprioritering m.v., samt pantebreve for inkonverterbare lån, der  

 overtages af Kongeriget Danmarks Hypotekbank og Finansforvaltning i  

 medfør af lov om imødegåelse af indlåsningseffekter  

 på inkonverterbare realkreditlån m.v., erstattes med en  

 tilsvarende fordring på statskassen.
Fordringen kan helt eller delvis  

 indfries ekstraordinært ved statskassens indlevering til  

 realkreditinstituttet af de til de pågældende lån svarende  

 realkreditobligationer.
 Stk. 7. Indehavere af rettigheder over obligationer udstedt i  

 de serier, hvis sikkerhedsgrundlag er omfattet og ændret af  

 stk. 6, kan ikke kræve obligationerne indfriet eller på  

 anden måde gøre krav gældende over for  

 realkreditinstituttet.
 Stk. 8. Et realkreditinstitut kan indgå aftale med  

 låntager om at yde lån til en kurs fastsat på  

 tilbudstidspunktet eller senere (fastkursaftale).
 Stk. 9. Finanstilsynet kan fastsætte regler om ydelse af  

 lån m.v. efter stk. 1-6.
Kapitel 6 Værdiansættelse og  

 låneudmåling § 41. Instituttet skal ansætte en  

 kontantværdi af ejendommen til brug for  

 låneudmålingen.
Stk. 2. Værdien skal ligge inden for det beløb,  

 som en kyndig erhverver med kendskab til pris- og markedsforholdene for den  

 pågældende type ejendom må skønnes at ville betale  

 for ejendommen.
Forhold, der betinger en særlig høj pris,  

 må ikke indgå i værdiansættelsen.
 Stk. 3. Instituttet skal ved værdiansættelsen tage  

 hensyn til eventuel risiko for ændringer i markeds- eller  

 strukturforhold.
§ 42. Lån kan ydes på grundlag af fast  

 ejendom, der ejes af låntager.
Samtlige adkomsthavere skal som  

 debitorer være påført pantebrevet, jf. dog  

 stk. 2.
Stk. 2. Lån kan ydes på grundlag af en ideel  

 anpart af en fast ejendom, såfremt der foreligger et tinglyst dokument,  

 der knytter en tinglyst eksklusiv brugsret til anparten.
Samtlige  

 adkomsthavere til den ideelle anpart skal som debitor være  

 påført pantebrevet.
 Stk. 3. Ud over grund og bygninger kan  

 bygningstilbehør, jf. tinglysningslovens § 38, samt det i  

 tinglysningslovens § 37, stk. 1, nævnte tilbehør, der  

 er omfattet af tinglyst pantebrev i den faste ejendom, medtages i  

 låneudmålingsgrundlaget.
 Stk. 4. I låneudmålingsgrundlaget kan uanset  

 stk. 3 medtages det til ejendommen hørende tilbehør, der  

 ikke er omfattet af tinglyst pantebrev i den faste ejendom, jf.  

 tinglysningslovens §§ 37 og 38, såfremt dette alene skyldes, at  

 tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom  

 opnås pant i dette tilbehør i medfør af  

 tinglysningslovens § 47 eller § 47 b, stk. 2.
 Stk. 5. Indekslån til ejendomme bortset fra kollektive  

 energiforsyningsanlæg kan alene ydes på grundlag af værdien  

 af grund og bygninger samt bygningstilbehør, jf. tinglysningslovens  

 § 38.
 § 43. Finanstilsynet fastsætter regler om  

 værdiansættelse.
 § 44. Lånet udmåles således, at  

 det kontante provenu ligger inden for de i §§ 26-28 anførte  

 lånegrænser for den pågældende ejendomskategori.
 Stk. 2. Finanstilsynet fastsætter regler om  

 låneudmåling.
 § 45. Finanstilsynet fastsætter regler om,  

 hvilke ejendomme der hører til de enkelte ejendomskategorier, samt om  

 indfrielse af lån, hvis ejendommen overgår til anden  

 ejendomskategori.
 Stk. 2. Såfremt en ejendom består af flere  

 ejendomskategorier, skal værdiansættelse og  

 låneudmåling ske særskilt for de enkelte  

 ejendomskategorier.
 Stk. 3. Såfremt en ejendomskategori udgør mindst  

 80 pct. af ejendommens samlede bruttoetageareal, kan hele ejendommen dog  

 belånes efter reglerne for denne ejendomskategori.
 § 46. Ethvert lånetilbud skal være  

 ledsaget af oplysninger til bedømmelse af lånets effektive  

 debitorrente.
 § 47. Instituttets satser for gebyrer, indskud og  

 løbende bidrag til administration og reservefondsopbygning for  

 lån, hvortil der ydes statsstøtte, skal godkendes af  

 økonomiministeren efter forhandling med boligministeren.
§ 47 a.
Det skal fremgå af  

 låneaftalen, at låntager skal være forpligtet til at  

 acceptere en hel eller delvis omlægning af et realkreditlån til  

 et lån, der ikke er et realkreditlån, ydet på tilsvarende  

 vilkår, såfremt realkreditlånet er ydet i strid med  

 bestemmelserne i lovens kapitel 4-6 eller regler udfærdiget i  

 medfør af lovens kapitel 4-6.
 Stk. 2. Alle omkostninger i forbindelse med omlægningen  

 påhviler realkreditinstituttet, medmindre det af realkreditinstituttet  

 godtgøres, at låntageren vidste eller burde vide, at  

 realkreditlånet var ydet i strid med bestemmelserne nævnt i  

 stk. 1.
Kapitel 7 Obligationsudstedelse og balanceprincip § 48. Midler fremkommet ved udstedelse af  

 realkreditobligationer eller andre værdipapirer kan alene anvendes til  

 udlån mod pant i fast ejendom.
 Stk. 2. Overskydende midler fra en blokemission kan  

 midlertidigt anbringes i sikre og likvide værdipapirer i samme valuta  

 og med tilnærmelsesvis samme betalingsrække.
Stk. 3. Udstedelse af realkreditobligationer og andre  

 værdipapirer efter stk. 1 kan tillige ske i forbindelse med  

 realkreditinstituttets indgåelse af kursaftaler.
Midler, der fremkommer  

 efter emission efter 1. pkt., skal anbringes i sikre og likvide  

 værdipapirer eller som indlån i kreditinstitutter i samme valuta  

 og med tilnærmelsesvis samme løbetid eller opsigelsesfrist som  

 de til udstedelsen knyttede fastkursaftaler.
§ 49. Forskellen mellem de fremtidige betalinger  

 på udstedte realkreditobligationer og andre værdipapirer på  

 den ene side og pantebreve og af Finanstilsynet godkendte finansielle  

 instrumenter på den anden side skal kunne opgøres.
De opgjorte  

 årlige udbetalinger må i ethvert fremtidigt år højst  

 afvige fra de årlige indbetalinger med et beløb svarende til 1  

 pct. af instituttets ansvarlige kapital.
Stk. 2. Den renterisiko, der følger af, at de  

 fremtidige årlige udbetalinger afviger fra de årlige  

 indbetalinger, må højst udgøre et beløb svarende  

 til 1 pct. af instituttets ansvarlige kapital.
Ved renterisiko forstås  

 instituttets tab ved en ændring af markedsrenten på 1  

 procentpoint.
 Stk. 3. Realkreditinstituttet må på intet  

 tidspunkt påføres risiko for tab som følge af forskelle  

 mellem indfrielsesvilkårene eller valutasammensætningen for  

 udstedte realkreditobligationer og andre værdipapirer på den ene  

 side og pantebreve og af Finanstilsynet godkendte finansielle instrumenter  

 på den anden side.
 Stk. 4. Finanstilsynet fastsætter nærmere regler  

 om obligationsudstedelse og balanceprincip.
Kapitel 8 Virksomhed i udlandet § 50. Et realkreditinstitut, der ønsker at  

 etablere en filial i et andet land, skal meddele dette til Finanstilsynet  

 sammen med følgende oplysninger om filialen:
1)	i hvilket land filialen ønskes etableret, 2)	et program for filialen, herunder oplysninger om organisation og de  

 forretninger, der påtænkes, 3)	filialens adresse og 4)	navnene på de ansvarlige medlemmer af filialens  

 ledelse.
 Stk. 2. Finanstilsynet videresender de i stk. 1  

 nævnte oplysninger samt oplysninger om instituttets ansvarlige kapital  

 til de kompetente myndigheder i værtslandet senest 3 måneder  

 efter modtagelsen af alle disse oplysninger og underretter  

 realkreditinstituttet herom.
 Stk. 3. Finanstilsynet kan dog undlade at fremsende de  

 nævnte oplysninger, hvis der er grund til at betvivle, at  

 realkreditinstituttets administrative strukturer og finansielle situation er  

 forsvarlige under hensyntagen til den påtænkte etablering.  

 Finanstilsynet giver instituttet meddelelse herom senest 3 måneder fra  

 modtagelsen af alle de i stk. 1 nævnte oplysninger.
 Stk. 4. Hvis Finanstilsynet finder ikke at kunne videresende  

 de nævnte oplysninger, kan instituttet indbringe denne afgørelse  

 for domstolene senest 8 uger efter, at afgørelsen er meddelt  

 instituttet.
Stk. 5. Realkreditinstituttet er forpligtet til at meddele  

 Finanstilsynet og værtslandets tilsynsmyndigheder enhver ændring  

 i de i stk. 1, nr. 1-4, nævnte forhold.
Meddelelsen skal  

 være modtaget senest 1 måned inden, at ændringen  

 foretages.
 § 51. Et realkreditinstitut, der ønsker at  

 udøve virksomhed i form af grænseoverskridende tjenesteydelser i  

 et andet land, skal give Finanstilsynet meddelelse herom med angivelse af,  

 hvilke aktiviteter der ønskes udøvet.
 Stk. 2. Finanstilsynet videregiver den i stk. 1  

 omhandlede meddelelse til de kompetente myndigheder i værtslandet  

 senest en måned efter modtagelsen af denne meddelelse.
 Stk. 3. Finanstilsynet kan forbyde et realkreditinstitut at  

 udøve realkreditvirksomhed i et andet land gennem filial eller i form  

 af grænseoverskridende tjenesteydelser, hvis instituttet groft eller  

 gentagne gange har overtrådt de lovbestemmelser, som det  

 pågældende værtsland har vedtaget i medfør af  

 direktiver om kreditinstitutter vedtaget af De Europæiske  

 Økonomiske Fællesskaber, og det ikke ved påbud eller  

 sanktioner har været muligt at bringe lovovertrædelserne til  

 ophør.
§ 52. Ved långivning i andre lande  

 gælder bestemmelserne i §§ 25, 46 og 47 ikke.
Finanstilsynet kan i  

 særlige tilfælde dispensere fra bestemmelserne om maksimale  

 løbetider.
Stk. 2. Realkreditinstituttet kan yde lån i andre lande  

 inden for de i kapitel 5 fastsatte højeste lånegrænser for  

 hver ejendomskategori, inden for hvilke instituttet kan yde lån uden  

 supplerende sikkerhed.
Lån kan ydes ud over disse  

 lånegrænser mod selvskyldnergaranti fra en offentlig myndighed,  

 et pengeinstitut eller et forsikringsselskab.
 Stk. 3. Er garantien for lån efter stk. 3, 2. pkt.,  

 stillet af et pengeinstitut eller forsikringsselskab, kan lånet alene  

 ydes på grundlag af udstedelse af andre værdipapirer end  

 realkreditobligationer, jf. § 2, stk. 1.
 Stk. 4. Ved långivning i udlandet kan Finanstilsynet  

 undtage fra forbudet i § 1, stk. 4, 1. pkt.
Kapitel 9 Solvens § 53. I et realkreditinstitut skal den ansvarlige  

 kapital og den kortfristede supplerende kapital, jf. § 53 g,  

 stk. 1, til enhver tid mindst udgøre 8 pct. af  

 realkreditinstituttets risikovægtede aktiver m.v., herunder poster med  

 markedsrisiko, dog mindst 150 mio. kr.
For så vidt angår poster  

 med markedsrisiko, vedrører kravet efter 1. pkt. alene  

 realkreditinstituttets handelsbeholdning, jf. § 53 h, stk. 1, samt  

 valutapositioner.
 Stk. 2. Kravet til den ansvarlige kapital og den kortfristede  

 supplerende kapital, bortset fra kravet om mindst 150 mio. kr., skal  

 være opfyldt både i de enkelte serier med seriereservefonde og i  

 realkreditinstituttet i øvrigt.
 Stk. 3. Finanstilsynet kontrollerer mindst to gange om  

 året, om realkreditinstituttet opfylder kravene i stk. 1 og  

 stk. 2.
 Stk. 4. Såfremt et realkreditinstitut ikke opfylder  

 kravet i stk. 1 eller stk. 2, kan Finanstilsynet fastsætte en  

 frist, inden for hvilken disse krav skal være opfyldt.
Stk. 5. Finanstilsynet fastsætter regler om  

 risikovægtning af aktiver m.v., herunder poster med markedsrisiko, samt  

 om kontrol med opfyldelsen af solvenskravet.
Finanstilsynet fastsætter  

 endvidere regler om opgørelse og indberetning af  

 realkreditinstituttets samlede renterisici.
§ 53 a.
Et realkreditinstituts ansvarlige kapital  

 beregnes som summen af kernekapitalen opgjort efter § 53 b og § 53  

 e og den supplerende kapital opgjort efter § 53 c og § 53 e, med  

 fradrag af de i § 53 d nævnte beløb.
 Stk. 2. Den supplerende kapital må sammen med den  

 kortfristede supplerende kapital ikke medregnes med mere end 100 pct. af  

 kernekapitalen opgjort efter § 53 b og § 53 e.
 Stk. 3. Finanstilsynet kan fastsætte bestemmelser om  

 opgørelsen af den ansvarlige kapital, herunder om medregning af og  

 vilkår for optagelse af andre kapitalelementer og betingelser for  

 medregning af den kortfristede supplerende kapital, jf. § 53 g,  

 stk. 1.
§ 53 b.
Kernekapitalen består af 1)	realkreditinstituttets seriereservefonde i serier, hvor der ikke er  

 tilbagebetalingspligt til låntagerne, 2)	den del af seriereservefondene i serier med tilbagebetalingspligt,  

 jf. § 57, stk. 2, som ikke kan komme til udbetaling, 3)	indbetalt aktiekapital, 4)	overkurs ved emission og 5)	andre reserver.
 Stk. 2. Kernekapitalen reduceres med realkreditinstituttets  

 beholdning af egne aktier, immaterielle aktiver og årets løbende  

 underskud.
§ 53 c.
Den supplerende kapital består  

 af 1)	opskrivningshenlæggelser, 2)	den del af seriereservefondene i serier med tilbagebetalingspligt,  

 der modsvarer kravet i § 53, stk. 2, og 3)	værdipapirer med ubestemt løbetid og andre  

 kapitalindskud.
 Stk. 2. Udstedes kapital som nævnt i stk. 1, nr. 3,  

 i form af massegældsbreve, skal realkreditinstituttet benævne  

 disse kapitalbeviser.
§ 53 d.
Har et realkreditinstitut en kapitalandel  

 i et andet kredit- eller finansieringsinstitut, der overstiger 10 pct. af  

 sidstnævntes aktie-, garanti- eller andelskapital, skal andelen  

 fradrages ved beregningen af realkreditinstituttets ansvarlige kapital.  

 Endvidere fradrages realkreditinstituttets efterstillede kapitalindskud i det  

 pågældende kredit- eller finansieringsinstitut.
 Stk. 2. Har et realkreditinstitut andre end de i stk. 1  

 nævnte kapitalandele samt efterstillede kapitalindskud i kredit- og  

 finansieringsinstitutter, der tilsammen overstiger 10 pct. af  

 realkreditinstituttets ansvarlige kapital før de i stk. 1 og 4  

 nævnte fradrag, fradrages den overskydende del.
 Stk. 3. Et realkreditinstitut skal ikke fradrage kapitalandele  

 og efterstillede kapitalindskud i andre kredit- og finansieringsinstitutter  

 som sammen med realkreditinstituttet er omfattet af konsolidering.
Stk. 4. Et realkreditinstitut, der ejer kapitalandele i et  

 datterselskab eller en associeret virksomhed, der driver  

 forsikringsvirksomhed, skal ved beregning af realkreditinstituttets  

 ansvarlige kapital fradrage et beløb svarende til den andel af  

 forsikringsselskabets solvensmargen, som svarer til den direkte eller  

 indirekte ejede andel af forsikringsselskabets selskabskapital.
Såfremt  

 et datterforsikringsselskab ikke har tilstrækkelig basiskapital,  

 fratrækkes et beløb svarende til hele solvensmargenen.
Har  

 forsikringsselskabet ikke vedtægtsmæssigt hjemsted i Danmark,  

 anvendes ved beregningen den solvensmargen, der fremkommer efter hjemlandets  

 regler, dog mindst den solvensmargen, der fremkommer ved anvendelsen af de  

 her i landet gældende regler for forsikringsselskaber med  

 vedtægtsmæssigt hjemsted her i landet.
§ 53 e.
Et realkreditinstituts kernekapital,  

 opskrivningshenlæggelser samt eventuelle andre kapitalelementer, jf.  

 § 53 a, stk. 3, skal være fratrukket enhver form for skat,  

 der kan forudses på det tidspunkt, hvor beløbet beregnes, eller  

 det skal være behørigt tilpasset, i det omfang skat reducerer  

 det beløb, hvormed denne kapital kan anvendes til dækning af  

 risici eller tab.
§ 53 f.
I serier med tilbagebetalingspligt, der er  

 åbnet før den 1. januar 1973, kan kravet til den ansvarlige  

 kapital opfyldes med den i § 53 c, stk. 1, nr. 2, nævnte  

 kapital.
 Stk. 2. I serier med tilbagebetalingspligt, der er åbnet  

 før den 1. januar 1973, kan den i § 53 b, stk. 1, nr. 2,  

 nævnte kapital, som ikke medgår til dækning af kravet til  

 seriens ansvarlige kapital, medregnes som kernekapital ved opfyldelsen af  

 kravet til den ansvarlige kapital for realkreditinstituttet i øvrigt.  

 Det beløb, som medregnes efter 1. pkt., må dog ikke overstige  

 kernekapitalen i realkreditinstituttet i øvrigt.
§ 53 g.
Ved kortfristet supplerende kapital  

 forstås kapitalindskud med en oprindelig løbetid eller et  

 opsigelsesvarsel på mindst 2 år.
Stk. 2. Kortfristet supplerende kapital kan alene medregnes  

 til kapitaldækning af poster med markedsrisiko.
Kortfristet supplerende  

 kapital kan højst medregnes med 5,7 pct. af de vægtede poster  

 med markedsrisiko.
§ 53 h.
Finanstilsynet fastsætter  

 bestemmelser om, hvilke poster der indgår i handelsbeholdningen.
Stk. 2. Finanstilsynet kan i særlige tilfælde  

 tillade, at et instituts nettofortjeneste ved handelsbeholdningen indregnes i  

 den kortfristede supplerende kapital.
Finanstilsynet fastsætter  

 nærmere regler for opgørelse af nettofortjenesten ved  

 handelsbeholdningen.
Kapitel 10 Hæftelsesforhold m.v.
 § 54. Realkreditinstituttet kan yde lån og  

 udstede realkreditobligationer og andre værdipapirer til finansiering  

 heraf.
 Stk. 2. Ydelse af lån og udstedelse af  

 realkreditobligationer og andre værdipapirer kan ske i serier.  

 Udstedelse af realkreditobligationer og andre værdipapirer, jf.  

 § 2, stk. 1, kan ikke ske i samme serie.
 Stk. 3. Det kan i vilkårene for en serie bestemmes, at  

 indehaverne af realkreditobligationer eller andre værdipapirer alene  

 kan rette deres krav mod den pågældende serie eller serier, som  

 hæfter solidarisk hermed, jf. § 56, stk. 4.
 § 55. For lånet hæfter  

 låntagerne både med det pantsatte og personligt over for serien  

 henholdsvis realkreditinstituttet i øvrigt.
 Stk. 2. For de forpligtelser, realkreditinstituttet i  

 øvrigt har påtaget sig, hæfter låntagerne ikke.
§ 56. Det kan i vilkårene for en serie  

 fastsættes, at låntagerne ud over lånet hæfter  

 solidarisk over for serien for et beløb svarende til en nærmere  

 fastsat andel af pantebrevets hovedstol med fradrag af en  

 forholdsmæssig andel af seriereservefondens midler.
Låntagerne  

 hæfter ikke personligt for dette beløb.
 Stk. 2. En serie kan optage supplerende kapital i form af  

 værdipapirer med ubestemt løbetid og andre kapitalindskud, jf.  

 § 53 c, stk. 1, nr. 3. Den solidariske hæftelse efter  

 stk. 1 kan ikke gøres gældende over for låntagerne  

 til dækning af krav fra indskydere af supplerende kapital i form af  

 værdipapirer med ubestemt løbetid og andre kapitalindskud, jf.  

 § 53 c, stk. 1, nr. 3. For serier med tilbagebetalingspligt  

 åbnet før den 1. januar 1973 finder 1. pkt. ikke anvendelse.
 Stk. 3. En serie hæfter ikke for de forpligtelser,  

 realkreditinstituttet i øvrigt har påtaget sig.
Stk. 4. Det kan i vilkårene for en serie  

 fastsættes, at serien hæfter for andre seriers forpligtelser.
Et  

 sådant vilkår kan kun fastsættes, hvis disse andre serier  

 indeholder tilsvarende vilkår.
I serier, som efter 1. pkt. hæfter  

 indbyrdes, må der alene være udstedt realkreditobligationer, jf.  

 § 54, stk. 2, 2. pkt.
§ 57. For serier, hvori låntagerne  

 hæfter solidarisk, eller hvor der er truffet bestemmelse efter  

 § 54, stk. 3, skal realkreditinstituttet oprette en  

 seriereservefond.
For andre serier eller grupper af serier kan instituttet  

 vælge at oprette en seriereservefond.
 Stk. 2. Det kan i vedtægterne eller  

 lånevilkårene bestemmes, at låntagerne ved indfrielse af  

 lånet har krav på at få udbetalt en andel af  

 seriereservefonden.
Stk. 3. Seriens indtægter består af rente og  

 lignende af pantebreve, indskud, bidrag, gebyr og lignende indtægter  

 samt afkast af seriens aktiver og ikke-balanceførte poster.
Seriens  

 udgifter består af rente og lignende af obligationer og andre  

 værdipapirer, udbetalinger af reservefondsandele, udgifter til  

 administration og lignende udgifter forbundet med optagelse og forrentning af  

 supplerende kapital i form af værdipapirer med ubestemt løbetid  

 og andre kapitalindskud, jf. § 53 c, stk. 1, nr. 3, tab og  

 hensættelser til sandsynliggjorte tab på seriens aktiver og  

 ikke-balanceførte poster samt andelen af realkreditinstituttets  

 skat.
 § 58. Seriereservefondens midler skal holdes  

 adskilt fra øvrige midler i realkreditinstituttet.
 Stk. 2. Der skal ske overførsel af midler til en serie  

 fra realkreditinstituttet i øvrigt, såfremt det er  

 nødvendigt for at opfylde kravet til seriens ansvarlige kapital, jf.  

 § 53, stk. 2, medmindre en sådan overførsel  

 medfører, at realkreditinstituttet i øvrigt ikke længere  

 vil kunne opfylde kravet i § 53, stk. 2.
 Stk. 3. Realkreditinstituttet kan i vedtægterne eller  

 lånevilkårene fastsætte, at der skal overføres  

 midler fra seriereservefonden til realkreditinstituttet i øvrigt,  

 såfremt seriereservefonden er eller bliver større end fastsat i  

 § 53, stk. 2.
 Stk. 4. Finanstilsynet fastsætter nærmere regler  

 om serier.
§ 59. Erklæres et realkreditinstitut  

 konkurs, anvendes seriernes midler opgjort efter fradrag af udgifter til  

 konkursboets behandling og lignende, herunder udgifter til kurator, personale  

 m.v., til betaling af krav fra indehavere af realkreditobligationer og andre  

 værdipapirer, jf. § 1, stk. 3, og § 2, stk. 1, i  

 den pågældende serie eller gruppe af serier med seriereservefonde  

 samt krav på de fra konkursdekretets afsigelse påløbne  

 renter på de nævnte fordringer.
Derefter dækkes de i  

 § 57, stk. 2, nævnte krav.
Overskydende midler indgår  

 herefter i konkursmassen, jf. konkurslovens § 32.
Stk. 2. Erklæres et realkreditinstitut konkurs, anvendes  

 midler opgjort efter fradrag af udgifter til konkursboets behandling og  

 lignende, herunder udgifter til kurator, personale m.v., i instituttet i  

 øvrigt til betaling af krav fra indehavere af realkreditobligationer  

 og andre værdipapirer, der ikke er udstedt i serier med  

 seriereservefonde, samt krav på de fra konkursdekretets afsigelse  

 påløbne renter på de nævnte fordringer.
Midler, der  

 anvendes efter 1. pkt., kan dog højst udgøre de til  

 realkreditobligationerne og andre værdipapirer svarende pantebreve, jf.  

 § 1, stk. 3, og § 2, stk. 1, samt et beløb  

 svarende til 8 pct. af pantebrevenes risikovægtede værdi.  

 Overskydende midler indgår herefter i konkursmassen, jf. konkurslovens  

 § 32.
 Stk. 3. Konkursboet kan ikke erlægge en ydelse til  

 opfyldelse af krav fra indehavere af realkreditobligationer og andre  

 værdipapirer på et tidligere tidspunkt, end realkreditinstituttet  

 var berettiget til at frigøre sig ved erlæggelse af ydelsen.
 Stk. 4. Konkursboet kan ikke opsige låneaftaler sikret  

 ved tinglyst pantebrev i fast ejendom i videre omfang, end der tilkom  

 realkreditinstituttet.
 Stk. 5. Konkursboet kan ikke ændre bidrag og  

 lignende.
 Stk. 6. Modregning fra en fordringshaver som omhandlet i  

 konkurslovens § 42 kan ikke finde sted til opfyldelse af en fordring,  

 som tilkommer realkreditinstituttet.
 Stk. 7. Konkursmassen anvendes til betaling af krav i  

 overensstemmelse med reglerne i konkurslovens kapitel 10. Krav fra indehavere  

 af realkreditobligationer og andre værdipapirer samt krav på de  

 fra konkursdekretets afsigelse påløbne renter på de  

 nævnte fordringer betales dog i lige forhold efter de i konkurslovens  

 § 96 nævnte krav, men før de i konkurslovens § 97  

 nævnte fordringer.
Kapitel 11 Placeringsregler m.v.
 § 60. Et realkreditinstitut skal mindst have  

 anbragt midler i børsnoterede obligationer opgjort til kursværdi  

 svarende til 60 pct. af realkreditinstituttets ansvarlige kapital med fradrag  

 af det beløb, hvormed den solidariske hæftelse er medregnet i  

 denne kapital, og med tillæg af midler i serier med  

 tilbagebetalingspligt, der ikke medtages i den ansvarlige kapital.
 § 61. Et realkreditinstitut må ikke erhverve  

 ejerandele i en erhvervsvirksomhed eller virksomheder i samme koncern, der  

 driver anden virksomhed end realkreditvirksomhed eller virksomhed efter  

 § 2, stk. 4, for et beløb svarende til mere end 15 pct. af  

 instituttets ansvarlige kapital.
 Stk. 2. Et realkreditinstitut eller flere institutter i  

 fællesskab må ikke gennem midlernes anbringelse udøve  

 bestemmende indflydelse på en erhvervsvirksomhed, der driver anden  

 virksomhed end realkreditvirksomhed eller virksomhed efter § 2,  

 stk. 2 eller 4.
Stk. 3. Et realkreditinstitut må ikke eje fast ejendom  

 eller have ejerandele i ejendomsselskaber for et beløb svarende til  

 mere end 20 pct. af instituttets ansvarlige kapital.
Ejendomme, som et  

 realkreditinstitut har erhvervet for derfra at drive realkreditvirksomhed  

 eller virksomhed efter § 2, stk. 2 eller 4, er dog ikke omfattet af  

 bestemmelsen.
 § 62. Bestemmelsen i § 61, stk. 1,  

 gælder også for et realkreditinstituts erhvervelse af ejerandele  

 i kapitalformidlingsaktieselskaber, der efter deres vedtægter kan  

 erhverve bestemmende indflydelse på erhvervsvirksomheder.
 Stk. 2. Uanset § 61, stk. 2, kan flere  

 realkreditinstitutter i fællesskab udøve bestemmende indflydelse  

 på kapitalformidlingsaktieselskaber.
§ 62 a.
Midler i serier må ikke indskydes  

 som supplerende kapital i form af værdipapirer med ubestemt  

 løbetid og andre kapitalindskud, jf. § 53 c, stk. 1, nr. 3,  

 i andre serier eller i realkreditinstituttet i øvrigt.
 Stk. 2. Midler i realkreditinstituttet i øvrigt  

 må ikke indskydes i serier som supplerende kapital i form af  

 værdipapirer med ubestemt løbetid og andre kapitalindskud, jf.  

 § 53 c, stk. 1, nr. 3, medmindre der mindst er optaget supplerende  

 kapital i form af værdipapirer med ubestemt løbetid og andre  

 kapitalindskud, jf. § 53 c, stk. 1, nr. 3, for et tilsvarende  

 beløb i realkreditinstituttet i øvrigt.
 § 63. Et realkreditinstitut må ikke uden  

 tilladelse fra Finanstilsynet indgå engagementer, jf. § 65 c,  

 stk. 1, med virksomheder eller personer, som gennem aktiebesiddelse  

 eller på anden måde direkte eller indirekte har afgørende  

 indflydelse på realkreditinstituttets dispositioner, eller som er  

 domineret af virksomheder med en sådan indflydelse.
 Stk. 2. Finanstilsynet fastsætter nærmere regler  

 for transaktioner, der indgås mellem et realkreditinstitut og  

 virksomheder, der direkte eller indirekte er forbundet med  

 realkreditinstituttet som dattervirksomheder, associerede virksomheder,  

 moderselskaber eller som moderselskabernes associerede virksomheder og  

 øvrige dattervirksomheder.
Stk. 3. Såfremt tilsynet skriftligt meddeler et  

 realkreditinstitut, at tilladelse efter stk. 1 er fornøden,  

 må transaktionen ikke gennemføres, forinden tilsynets  

 afgørelse er ændret.
Det påhviler instituttet at  

 godtgøre, at transaktionen lovligt kan foretages.
 § 64. Renterisikoen på  

 realkreditinstituttets midler svarende til den ansvarlige kapital med fradrag  

 af det beløb, hvormed solidarisk hæftelse er medregnet, og med  

 tillæg af hensættelser til tab på udlån og midler i  

 serier med tilbagebetalingspligt, samt ikke-balanceførte poster  

 må forholdsmæssigt ikke overstige renterisikoen på  

 instituttets udstedte obligationer og andre værdipapirer.
 Stk. 2. Ved renterisiko forstås realkreditinstituttets  

 tab ved en ændring af markedsrenten på 1 procentpoint.
 Stk. 3. Finanstilsynet fastsætter nærmere regler  

 om opgørelse af renterisiko.
 § 65. Realkreditinstituttets nettoaktiver  

 inklusive ikke-balanceførte poster bortset fra de i § 49  

 nævnte skal svare til kravet til den ansvarlige kapital i henseende til  

 valuta.
 Stk. 2. Finanstilsynet kan dispensere fra stk. 1.
Kapitel 11 a Engagementsgrænser § 65 a.
Et realkreditinstituts engagement uden for  

 handelsbeholdningen, jf. § 65 b, med en kunde eller gruppe af indbyrdes  

 forbundne kunder må ikke overstige 25 pct. af realkreditinstituttets  

 ansvarlige kapital, jf. § 53 a.
 Stk. 2. Det samlede beløb af et realkreditinstituts  

 engagementer uden for handelsbeholdningen, der udgør 10 pct. eller  

 mere af den ansvarlige kapital, må ikke overstige 800 pct. af  

 realkreditinstituttets ansvarlige kapital.
Stk. 3. Engagementer uden for handelsbeholdningen, der  

 udgør 10 pct. eller mere af den ansvarlige kapital, skal indberettes  

 til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer uden for handelsbeholdningen.
Stk. 4. Et realkreditinstitut skal til enhver tid overholde de  

 i stk. 1 og 2 fastsatte øvre engagementsgrænser.
Overstiger  

 engagementerne uden for handelsbeholdningen de fastsatte grænser, skal  

 Finanstilsynet omgående underrettes.
Finanstilsynet kan under  

 særlige omstændigheder give et realkreditinstitut en tidsfrist  

 til atter at overholde grænserne.
 Stk. 5. De i stk. 1 og 2 nævnte grænser  

 finder ikke anvendelse for engagementer uden for handelsbeholdningen med  

 virksomheder, der indgår fuldt i konsolideringen i henhold til  

 § 77, stk. 10, eller bank- og sparekasselovens § 37 a,  

 stk. 9, stk. 11, 2. pkt., eller stk. 12.
Stk. 6. Såfremt et engagement uden for  

 handelsbeholdningen er garanteret af et kreditinstitut i zone A, betragtes  

 den garanterede del af engagementet uden for handelsbeholdningen som et  

 engagement uden for handelsbeholdningen med det pågældende  

 kreditinstitut.
Bestemmelsen i 1. pkt. omfatter alene garantier, der er  

 påkrævet i henhold til realkreditlovgivningen.
Stk. 7. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 2 af realkreditinstituttets engagement  

 med det pågældende datterselskab.
Realkreditinstituttet kan dog  

 højst undlade at medregne et beløb svarende til fradraget i  

 realkreditinstituttets kapital efter § 53 d, stk. 4.
 Stk. 8. Finanstilsynet kan fastsætte bestemmelser om, at  

 der ved beregningen af de i stk. 1 og 2 nævnte grænser kan  

 ses bort fra særlig sikre krav.
§ 65 b.
Ved et engagement uden for  

 handelsbeholdningen forstås summen af følgende:
1)	udlån efter kapitel 5, 2)	reservefondslån, 3)	realkreditobligationer og andre værdipapirer udstedt af  

 kunden, 4)	kapitalandele, 5)	garantier og andre poster under stregen, 6)	rente- og valutarelaterede poster samt 7)	andre mellemværender, der indebærer en kreditrisiko for  

 instituttet.
 Stk. 2. Finanstilsynet kan fastsætte nærmere  

 bestemmelser herom.
§ 65 c.
Ved et engagement forstås summen af  

 engagementet uden for handelsbeholdningen, jf. § 65 b, stk. 1, med  

 tillæg af engagementet inden for handelsbeholdningen.
Finanstilsynet  

 fastsætter regler om, hvilke poster der indgår i engagementet  

 inden for handelsbeholdningen.
 Stk. 2. Et realkreditinstituts engagement, jf. stk. 1,  

 med en kunde eller gruppe af indbyrdes forbundne kunder må ikke  

 overstige 25 pct. af realkreditinstituttets ansvarlige kapital med  

 tillæg af kortfristet supplerende kapital, jf. § 53 a.
 Stk. 3. Det samlede beløb af et realkreditinstituts  

 engagementer, der udgør 10 pct. eller mere af den ansvarlige kapital  

 med tillæg af kortfristet supplerende kapital, må ikke overstige  

 800 pct. af realkreditinstituttets ansvarlige kapital med tillæg af  

 kortfristet supplerende kapital.
Stk. 4. Engagementer, der udgør 10 pct. eller mere af  

 den ansvarlige kapital med tillæg af kortfristet supplerende kapital,  

 skal indberettes til Finanstilsynet hvert kvartal.
Tilsynet fastsætter  

 nærmere bestemmelser om indberetningerne, herunder om undtagelse for  

 indberetning af visse engagementer.
 Stk. 5. De i stk. 2 og 3 nævnte grænser  

 finder ikke anvendelse på engagementer med virksomheder, der  

 indgår fuldt i konsolideringen i henholdsvis § 77, stk. 10,  

 eller bank- og sparekasselovens § 37 a, stk. 9, stk. 11, 2.  

 pkt., eller stk. 12.
Stk. 6. Såfremt et engagement er garanteret af et  

 kreditinstitut i zone A, betragtes den garanterede del af engagementet som et  

 engagement med det pågældende kreditinstitut.
Bestemmelsen i 1.  

 pkt. omfatter alene garantier, der er påkrævet i henhold til  

 realkreditlovgivningen.
Stk. 7. Et realkreditinstitut skal til enhver tid overholde de  

 i stk. 2 og 3 fastsatte øvre engagementsgrænser.
Overstiger  

 engagementerne de fastsatte grænser, skal Finanstilsynet omgående  

 underrettes.
Finanstilsynet kan i særlige tilfælde tillade, at  

 grænsen i stk. 2 for engagementet inden for handelsbeholdningen  

 midlertidigt overskrides.
Overskridelsen medfører et tillæg til  

 de vægtede aktiver m.v., herunder poster med markedsrisiko, jf.  

 stk. 8.
 Stk. 8. Finanstilsynet fastsætter bestemmelser om  

 tillæg til de vægtede aktiver m.v., herunder poster med  

 markedsrisiko, for engagementet inden for handelsbeholdningen ved  

 midlertidige overskridelser af grænsen i stk. 2, jf. stk. 7,  

 samt bestemmelser om, at der ved beregningen af de i stk. 2 og 3  

 nævnte grænser kan ses bort fra særlig sikre krav.
§ 65 d.
Finanstilsynet fastsætter  

 nærmere regler om indregning af garantier i  

 engagementsopgørelsen, jf. § 65 a, stk. 6, 2. pkt., og  

 § 65 c, stk. 6, 2. pkt.
Kapitel 12 Fusion, deling og omdannelse til aktieselskab § 66. Sammenlægning og deling af  

 realkreditinstitutter kan ske med økonomiministerens godkendelse.
 § 67. De ved lovens ikrafttræden  

 eksisterende realkreditinstitutter samt de i § 103, stk. 7,  

 nævnte institutter, kan med økonomiministerens godkendelse  

 omdannes til aktieselskaber efter reglerne i §§ 68-76.
 § 68. Ved omdannelsen overdrages instituttets  

 aktiver og gæld som helhed til et af instituttet ejet eller oprettet  

 aktieselskab.
 Stk. 2. Samtidig kan aktiver og gæld videreoverdrages  

 til et aktieselskab, der ejes 100 pct. af det i stk. 1 nævnte  

 aktieselskab.
§ 69. Er det eksisterende realkreditinstitut en  

 fond, modtager fonden aktier i det i § 68, stk. 1, nævnte  

 aktieselskab svarende til værdien af de overdragne aktiver efter  

 fradrag af instituttets gæld.
Fonden, der herefter ikke er et  

 realkreditinstitut, anses som en erhvervsdrivende fond.
Stk. 2. Er det eksisterende realkreditinstitut en forening,  

 modtager foreningen aktier i det i § 68, stk. 1, nævnte  

 aktieselskab svarende til værdien af de overdragne aktiver efter  

 fradrag af instituttets gæld.
Foreningen er herefter ikke et  

 realkreditinstitut.
 Stk. 3. En kreditforening kan i stedet gennemføre  

 omdannelsen ved, at foreningen opløses uden likvidation, og at aktier  

 i det i § 68, stk. 1, nævnte aktieselskab svarende til  

 værdien af de overdragne aktiver efter fradrag af instituttets  

 gæld overdrages til en fond, der anses som en erhvervsdrivende  

 fond.
 § 70. I realkreditinstitutter, som har oprettet  

 seriereservefonde, må den nominelle aktiekapital i  

 realkreditaktieselskabet på tidspunktet for overdragelsen af aktierne  

 til fonden eller foreningen ikke overstige værdien af egenkapitalen  

 fratrukket værdien af seriereservefondene.
 Stk. 2. Vedtægterne for realkreditaktieselskabet skal  

 indeholde bestemmelse om stemmeretsbegrænsning for andre  

 aktionærer end fonden eller foreningen, der sikrer, at fonden eller  

 foreningen bevarer mere end halvdelen af stemmerettighederne i  

 realkreditaktieselskabet, jf. dog stk. 4 og 5.
 Stk. 3. Hvis aktiver og gæld videreoverdrages efter  

 bestemmelsen i § 68, stk. 2, skal vedtægterne for det  

 overdragende selskab indeholde bestemmelser om stemmeretsbegrænsning  

 som de i stk. 2 nævnte.
 Stk. 4. Ved sammenlægning af to realkreditinstitutter,  

 jf. § 66, der er omdannet i henhold til § 67, skal  

 vedtægterne for det fortsættende realkreditaktieselskab indeholde  

 bestemmelser om stemmeretsbegrænsning, der sikrer, at fonden eller  

 foreningen bevarer mere end halvdelen af stemmerettighederne i  

 realkreditaktieselskabet.
 Stk. 5. Ved sammenlægning af to aktieselskaber, som har  

 videreoverdraget aktiver og gæld efter bestemmelsen i § 68,  

 stk. 2, skal vedtægterne for det fortsættende aktieselskab  

 indeholde bestemmelser om stemmeretsbegrænsning, der sikrer, at fonden  

 eller foreningen bevarer mere end halvdelen af stemmerettighederne i det  

 fortsættende aktieselskab.
 § 71. De rettigheder og forpligtelser, som  

 obligationsejere og låntagere har i forhold til en serie og  

 seriereservefond i et eksisterende realkreditinstitut, berøres ikke af  

 en omdannelse i henhold til § 67.
§ 72. Beslutning om omdannelse efter § 67  

 træffes af de pågældende institutters øverste  

 myndighed med samme flertal, som i de enkelte institutters vedtægter  

 kræves til instituttets opløsning.
Overdragelserne efter  

 § 68 kan gennemføres uden kreditorernes samtykke.
 § 73. Aktieselskabslovens §§ 134-134 i  

 gælder med de nødvendige tilpasninger for overdragelserne, jf.  

 § 68, af instituttets aktiver og gæld til et aktieselskab.
 Stk. 2. Den i aktieselskabslovens § 134 b nævnte  

 fælles regnskabsopstilling og åbningsbalance udarbejdes efter de  

 for realkreditinstitutter gældende regnskabsregler.
 Stk. 3. Dokumenter, der ifølge aktieselskabslovens  

 §§ 134-134 i skal indsendes til Erhvervs- og Selskabsstyrelsen,  

 indsendes tillige til Finanstilsynet.
 § 74. En fond eller forening, der ejer et  

 realkreditaktieselskab, jf. § 69, ledes af en bestyrelse på mindst  

 5 medlemmer.
Stk. 2. Låntagerne i realkreditaktieselskabet og  

 indehaverne af realkreditobligationer og andre værdipapirer udstedt af  

 realkreditaktieselskabet vælger hver et eller flere medlemmer af  

 bestyrelsen.
Disse medlemmer skal tilsammen udgøre mere end halvdelen  

 af bestyrelsen.
Medlemmer valgt af indehaverne af realkreditobligationer m.v.  

 kan ikke udgøre mere end halvdelen af bestyrelsen.
Stk. 3. Bestyrelsens medlemmer skal godkendes af  

 økonomiministeren.
En godkendelse kan tilbagekaldes, når  

 omstændighederne taler herfor.
 Stk. 4. Finanstilsynet fastsætter nærmere regler  

 om valg og sammensætning af bestyrelsen.
 Stk. 5. Bestemmelsen i stk. 2 og 4 finder ikke anvendelse  

 på Industriens Realkreditfond.
 § 75. En fond eller forening, der ejer et  

 realkreditaktieselskab, jf. § 69, skal på forhånd underrette  

 Finanstilsynet om direkte eller indirekte erhvervelse af bestemmende  

 indflydelse over en erhvervsvirksomhed samt om afhændelse af en  

 sådan indflydelse.
 Stk. 2. Fonden eller foreningen indsender et årsregnskab  

 til Finanstilsynet.
 Stk. 3. § 90 gælder tilsvarende for fonden eller  

 foreningen.
 Stk. 4. Finanstilsynet fastsætter nærmere regler  

 om regnskabsaflæggelsen.
 § 76. I tilfælde af opløsning af en  

 forening, der ejer et realkreditaktieselskab, kan egenkapitalen ikke udloddes  

 til foreningens medlemmer.
Kapitel 13 Koncern- og ejerforhold § 77. Et realkreditinstitut kan oprette eller  

 erhverve bestemmende indflydelse over en erhvervsvirksomhed, der  

 udøver funktioner i forbindelse med realkreditvirksomhed eller  

 accessorisk virksomhed.
Der skal senest samtidig med selskabets oprettelse  

 eller erhvervelse ske indberetning herom til Finanstilsynet.
Lovens  

 bestemmelser gælder for sådanne virksomheder med de  

 nødvendige tilpasninger.
Stk. 2. En virksomhed er et moderselskab, hvis den 1)	besidder flertallet af stemmerettighederne i en virksomhed, 2)	er aktionær eller anpartshaver eller ejer andre andele af en  

 virksomheds egenkapital (virksomhedsdeltager) og har ret til at udnævne  

 eller afsætte et flertal i virksomhedens bestyrelse, direktion eller  

 tilsvarende ledelsesorgan, 3)	er virksomhedsdeltager og har ret til at udøve en bestemmende  

 indflydelse over virksomheden på grund af vedtægter eller aftale  

 med denne i øvrigt, 4)	er virksomhedsdeltager og i medfør af aftale med andre  

 aktionærer, anpartshavere eller ejere af andele af egenkapitalen  

 råder over flertallet af stemmerettighederne i virksomheden, eller 5)	besidder kapitalandele i en virksomhed og udøver en  

 bestemmende indflydelse over denne.
 Stk. 3. Virksomheder, der har den i stk. 2 angivne  

 tilknytning til et finansielt holdingselskab, jf. stk. 5, eller til et  

 kreditinstitut, er dattervirksomheder.
 Stk. 4. Et moderselskab og dets dattervirksomheder  

 udgør en koncern.
 Stk. 5. En virksomhed anses for at være et finansielt  

 holdingselskab, hvis virksomheden er et finansieringsinstitut, hvis aktivitet  

 udelukkende eller hovedsagelig består i at besidde kapitalandele i  

 dattervirksomheder, der er kreditinstitutter eller finansieringsinstitutter,  

 og hvoraf mindst et datterselskab er et kreditinstitut.
 Stk. 6. Ved kapitalinteresser forstås en virksomheds  

 direkte eller indirekte besiddelse af 20 pct. eller mere af  

 stemmerettighederne eller kapitalen i en virksomhed.
 Stk. 7. Ved opgørelsen af stemmerettigheder og  

 rettigheder til at udnævne eller afsætte medlemmer af  

 ledelsesorganer medregnes rettigheder, der besiddes af såvel  

 moderselskabet som dettes datterselskaber.
 Stk. 8. Ved opgørelsen af stemmerettigheder i en  

 dattervirksomhed ses der bort fra stemmerettigheder, som knytter sig til  

 kapitalandele, der besiddes af virksomheden selv eller dennes  

 dattervirksomheder.
 Stk. 9. Bestemmelserne i kapitel 11 om placeringsregler m.v.  

 med undtagelse af § 65 gælder ikke for de enkelte virksomheder i  

 en koncern, hvor moderselskabet er realkreditinstitut, men alene for  

 koncernen som helhed, jf. dog stk. 10. For den del af en koncern, der  

 består af realkreditinstitutter, gælder balanceprincippet i  

 kapitel 7 på et konsolideret niveau.
Stk. 10. I koncerner, hvor moderselskabet er et finansielt  

 holdingselskab eller et realkreditinstitut, finder kapitel 9, 11 a og 15 samt  

 § 61, stk. 3, § 63, stk. 1 og 3, og § 97 også  

 anvendelse på koncernen.
Bestemmelserne i §§ 53-53 e finder  

 tilsvarende anvendelse for finansielle holdingselskaber.
Moderselskabet  

 påser overholdelsen af disse bestemmelser.
 Stk. 11. Bestemmelserne i kapitel 9 og 15 finder ikke  

 anvendelse for den del af en koncern, der er forsikringsselskab, jf. dog  

 § 53 d, stk. 4, og § 90, stk. 2. Finanstilsynet kan dog  

 beslutte, at bestemmelserne finder anvendelse.
 Stk. 12. Finanstilsynet kan undtage fra bestemmelsen i  

 stk. 10.
 Stk. 13. Finanstilsynet kan bestemme, at stk. 10 finder  

 anvendelse i andre tilfælde, hvor realkreditinstitutter alene eller i  

 fællesskab har en sådan direkte eller indirekte tilknytning til  

 en virksomhed, at det må anses for påkrævet at anvende de  

 nævnte regler.
§ 77 a.
For moderselskaber, jf. § 77,  

 stk. 2, der ikke er finansielle holdingselskaber, jf. § 77,  

 stk. 5, og hvis virksomhed udelukkende eller hovedsagelig består i  

 at eje kapitalandele i finansielle virksomheder, finder §§ 53-53 e  

 tilsvarende anvendelse for moderselskabet og koncernen.
 Stk. 2. Finanstilsynet kan bestemme, at §§ 65 a-65 c  

 finder anvendelse på de i stk. 1 nævnte koncerner.
 Stk. 3. Finanstilsynet fastsætter regler om  

 regnskabsaflæggelse og kapitaldækningsopgørelser for de i  

 stk. 1 nævnte moderselskaber og koncerner.
§ 77 b.
Finanstilsynet kan i særlige  

 tilfælde dispensere fra kravene i § 77 a, stk. 1.
 § 78. Finanstilsynet skal på forhånd  

 underrettes om og godkende enhver fysisk eller juridisk persons direkte eller  

 indirekte erhvervelse af en kvalificeret andel i et realkreditinstitut samt  

 sådanne forøgelser af andelen, der medfører, at denne  

 udgør eller overstiger en grænse på henholdsvis 20 pct.,  

 33 pct., 50 pct., eller at realkreditinstituttet bliver et  

 datterselskab.
 Stk. 2. Ved kvalificeret andel forstås mindst 10 pct. af  

 kapitalen eller stemmerettighederne eller en andel, som giver mulighed for at  

 udøve en betydelig indflydelse på ledelsen af  

 realkreditinstituttet.
 Stk. 3. Erhvervelse eller forøgelse af andelen som  

 nævnt i stk. 1 kan kun godkendes, når dette ikke strider mod  

 hensynet til at sikre en forsvarlig drift af realkreditinstituttet.
 Stk. 4. Finanstilsynet kan ved godkendelse af en erhvervelse  

 eller forøgelse efter stk. 1 fastsætte en frist for  

 gennemførelsen af denne.
 Stk. 5. Finanstilsynet kan suspendere behandlingen af en  

 ansøgning om et selskabs erhvervelse af den i stk. 1 fastsatte  

 andel i et realkreditinstitut, hvis selskabet ligger uden for Den  

 Europæiske Union og lande, som Fællesskabet har indgået  

 samarbejdsaftale med.
 Stk. 6. Finanstilsynets godkendelse eller afslag skal  

 foreligge senest 3 måneder efter underretning om den  

 påtænkte investering.
 Stk. 7. Når et realkreditinstitut får kendskab til  

 erhvervelser eller afhændelser af kapital, som hæver eller  

 sænker andelen i forhold til de grænser, der er nævnt i  

 stk. 1 og 2, skal instituttet straks give Finanstilsynet meddelelse  

 herom.
 Stk. 8. Kapitalejere, som har en andel på mindst 10  

 pct., og som påtænker at mindske denne andel, således at  

 den falder under en af de i stk. 1 fastsatte grænser, skal  

 på forhånd underrette Finanstilsynet herom og angive  

 størrelsen af den påtænkte fremtidige  

 stemmeretsindflydelse.
 Stk. 9. Realkreditinstitutterne skal én gang om  

 året i forbindelse med indsendelsen af årsregnskabet til  

 Finanstilsynet give meddelelse om navnene på de kapitalejere, som ejer  

 kvalificerede andele i realkreditinstituttet, og om størrelsen af  

 disse andele.
 § 79. Såfremt kapitalejere, der er i  

 besiddelse af en af de i § 78, stk. 1, fastsatte andele i et  

 realkreditinstitut, modvirker en forsvarlig drift af instituttet, kan  

 Finanstilsynet påbyde instituttet at følge bestemte  

 retningslinier og ophæve den stemmeret, der er knyttet til de  

 pågældende ejeres kapitalandele.
 Stk. 2. Finanstilsynet ophæver den stemmeret, der er  

 knyttet til kapitalandele ejet af fysiske eller juridiske personer, som ikke  

 overholder forpligtelsen til forudgående underretning af Finanstilsynet  

 om en udvidelse af andelen som omhandlet i § 78, stk. 1.  

 Kapitalandelene tildeles igen fuld stemmeret, hvis Finanstilsynet kan  

 godkende erhvervelsen.
 Stk. 3. Finanstilsynet ophæver den stemmeret, der er  

 knyttet til kapitalandele ejet af fysiske eller juridiske personer, som har  

 erhvervet andele som omhandlet i § 78, stk. 1, uanset at  

 Finanstilsynet har afslået at godkende denne forøgelse af  

 kapitalandelen.
 Stk. 4. Har Finanstilsynet ophævet stemmeretten i  

 medfør af stk. 1-3, kan kapitalandelen ikke indgå i  

 opgørelsen af den på en generalforsamling repræsenterede  

 stemmeberettigede kapital.
Kapitel 14 Inddragelse af godkendelse og opløsning § 80. Finanstilsynet inddrager den til et  

 realkreditinstitut udstedte godkendelse, 1)	hvis realkreditvirksomheden ikke påbegyndes senest 12  

 måneder efter godkendelsens meddelelse, eller 2)	hvis realkreditvirksomhed ikke udøves i en periode på  

 over 6 måneder.
Stk. 2. Finanstilsynet kan inddrage den til et  

 realkreditinstitut udstedte godkendelse, 1)	hvis realkreditinstituttet groft eller gentagne gange  

 overtræder bestemmelser i denne lov eller regler udstedt i  

 medfør af loven, 2)	hvis et medlem af realkreditinstituttets direktion eller bestyrelse  

 ikke opfylder de i § 9, stk. 2, nævnte krav til erfaring og  

 vandel, 3)	hvis et realkreditinstitut indgår en forbindelse som  

 nævnt i § 9, stk. 3 eller 5, eller 4)	hvis et realkreditinstitut eller en koncern ikke opfylder kravet til  

 den ansvarlige kapital, jf. § 53, stk. 1 eller 2, og ikke har  

 tilvejebragt den foreskrevne ansvarlige kapital inden for den i § 53,  

 stk. 4, fastsatte frist.
 Stk. 3. Afgørelser om inddragelse af godkendelse kan af  

 instituttet og af den, afgørelsen vedrører, indbringes for  

 domstolene senest 8 uger efter, at afgørelsen er meddelt den  

 pågældende.
 § 81. Hvis et realkreditinstituts bestyrelse,  

 direktion eller revisorer må formode, at instituttet ikke længere  

 opfylder kravet til den ansvarlige kapital, jf. § 53, stk. 1 eller  

 2, skal de pågældende straks meddele dette til  

 Finanstilsynet.
 Stk. 2. Såfremt kravet til den ansvarlige kapital ikke  

 længere er opfyldt, jf. § 53, stk. 1 eller 2, kan  

 Finanstilsynet bestemme, at bestyrelsen inden for en nærmere angiven  

 frist uanset vedtægternes bestemmelser herom skal indkalde  

 generalforsamlingen eller den efter vedtægterne øverste  

 myndighed og redegøre for instituttets økonomiske forhold.
 § 82. Finanstilsynet kan anmelde  

 betalingsstandsning for et realkreditinstitut, når hensynet til  

 obligationsejernes interesser tilsiger det.
 Stk. 2. En anmeldelse om betalingsstandsning kan ikke  

 tilbagekaldes af instituttet uden samtykke fra Finanstilsynet.
§ 83. Inddrages godkendelsen af et  

 realkreditinstitut, skal realkreditvirksomheden afvikles, jf. dog  

 stk. 2, 2. pkt.
Anden virksomhed må ikke optages, før  

 afviklingen er afsluttet.
Stk. 2. Sker afviklingen på anden måde end ved  

 likvidation, konkurs eller i henhold til § 67, skal afviklingens form,  

 indhold og gennemførelse godkendes af Finanstilsynet.
I stedet for  

 afvikling kan Finanstilsynet godkende andre løsninger.
§ 84. Er ikke andet fastsat i lovgivningen,  

 træffes beslutning om opløsning af et realkreditinstitut af  

 generalforsamlingen eller i realkreditinstitutter organiseret som foreninger  

 eller fonde af den øverste myndighed og gennemføres ved  

 likvidation, jf. dog § 69, stk. 3. Finanstilsynet kan  

 fastsætte en frist for denne beslutnings vedtagelse.
Overskrides  

 fristen, kan Finanstilsynet beslutte, at realkreditinstituttet træder i  

 likvidation.
 Stk. 2. De for aktieselskaber gældende  

 opløsningsbestemmelser gælder med de nødvendige  

 tilpasninger for realkreditinstitutter organiseret som foreninger eller  

 fonde.
§ 85. Et realkreditinstitut kan kun likvideres af  

 likvidatorer, der udnævnes af Finanstilsynet.
Finanstilsynet kan  

 suspendere realkreditinstituttets vedtægter om ledelsesmæssige  

 beføjelser under likvidationen.
 § 86. Bliver et realkreditinstitut insolvent, skal  

 Finanstilsynet indgive konkursbegæring.
 Stk. 2. Efter afsigelse af konkursdekret beskikker  

 skifteretten efter forhandling med Finanstilsynet en eller flere  

 kuratorer.
Stk. 3. Finanstilsynet har ret til at deltage i møder i  

 kreditorudvalg og i skiftesamlinger.
Udkast til regnskab og udlodning i  

 konkursboet skal sendes til udtalelse hos Finanstilsynet.
 § 87. Finanstilsynet fastsætter regler om  

 gennemførelse af opløsning og konkursbehandling af  

 realkreditinstitutter.
 Stk. 2. Bestemmelserne i denne lov om  

 økonomiministerens og Finanstilsynets beføjelser og om  

 realkreditinstitutters pligter over for økonomiministeren og  

 Finanstilsynet gælder med de nødvendige tilpasninger  

 realkreditinstitutter, der har standset deres betalinger eller er under  

 opløsning.
Kapitel 15 Regnskab, revision og konsolidering § 88. For hvert regnskabsår udarbejder  

 bestyrelse og direktion i overensstemmelse med lovgivningen og  

 vedtægternes regler herom et årsregnskab. Årsregnskabet  

 består af balance (status), resultatopgørelse, noter og  

 årsberetning.
Stk. 2. Årsregnskabet skal underskrives af bestyrelsen  

 og direktionen.
Mener et medlem af bestyrelse eller direktion, at  

 årsregnskabet ikke bør godkendes, eller ønsker et medlem  

 at gøre instituttets øverste myndighed bekendt med andre  

 indvendinger mod årsregnskabet, skal det fremgå af  

 påtegningen på regnskabet, og en redegørelse herfor skal  

 gives i årsregnskabet.
 § 89. Årsregnskabet skal give et retvisende  

 billede af realkreditinstituttets aktiver og passiver, dets økonomiske  

 stilling samt resultat.
Stk. 2. Finanstilsynet fastsætter regler om  

 realkreditinstitutters regnskabsaflæggelse, herunder om  

 årsregnskabets opstilling, indhold af resultatopgørelsens og  

 balancens poster, noter, værdiansættelse og årsberetning  

 samt regler om aflæggelse af koncernregnskab for koncerner, hvor  

 moderselskabet enten er et finansielt holdingselskab eller et  

 realkreditinstitut, herunder regler om konsolidering samt om krav til  

 årsregnskabets oplysninger om koncerninterne transaktioner.
Lov om  

 visse selskabers aflæggelse af årsregnskab m.v., bortset fra  

 kapitel 8 a, finder ikke anvendelse på disse selskaber.
 Stk. 3. Finanstilsynet fastsætter endvidere regler for  

 regnskaber for filialer af kreditinstitutter med hjemsted i et andet land  

 inden for Den Europæiske Union eller et andet land, som  

 Fællesskabet har indgået samarbejdsaftaler med.
 Stk. 4. I en note til årsregnskabet skal der samlet  

 gives oplysninger om realkreditinstituttets engagementer med henholdsvis  

 bestyrelsen og direktionen, jf. § 18 b, stk. 1. Oplysningerne skal  

 vedrøre samtlige engagementer i det pågældende  

 regnskabsår.
 Stk. 5. I en note til årsregnskabet skal der gives  

 oplysninger om hverv, som bestyrelsen har godkendt, jf. §§ 18 e-18 h.  

 Oplysningerne, som skal vedrøre samtlige hverv i det  

 pågældende regnskabsår, skal omfatte en angivelse af  

 hvervet samt navnet på den pågældende, som har  

 påtaget sig dette.
§ 90. Et realkreditinstituts årsregnskab  

 skal revideres af mindst to revisorer, hvoraf den ene skal være  

 statsautoriseret.
De øvrige revisorer skal enten være  

 statsautoriserede eller registrerede.
Revisorernes bemærkninger  

 indføres i en revisionsprotokol.
Stk. 2. Revisorerne i et realkreditinstitut skal tillige  

 være revisorer i realkreditinstituttets dattervirksomheder.
Har  

 realkreditinstituttet et moderselskab, der er et finansielt holdingselskab,  

 jf. § 77, stk. 5, skal realkreditinstituttets revisorer tillige  

 være revisorer i det finansielle holdingselskab og i dette selskabs  

 øvrige dattervirksomheder.
 Stk. 3. Stk. 2 finder ikke anvendelse i tilfælde,  

 hvor dattervirksomheden eller moderselskabet ikke er hjemmehørende i  

 Danmark.
Stk. 4. Kapitel 8 a i lov om visse selskabers aflæggelse  

 af årsregnskab m.v. gælder for realkreditinstitutter.
For  

 realkreditinstitutter organiseret som fonde eller foreninger anvendes disse  

 regler med de nødvendige tilpasninger.
Stk. 5. Finanstilsynet kan i særlige tilfælde  

 udpege yderligere en statsautoriseret revisor.
Realkreditinstituttet kan  

 pålægges at afholde udgifterne til revisorens honorar.  

 Finanstilsynet godkender honorarets størrelse.
 Stk. 6. Finanstilsynet fastsætter nærmere regler  

 om revisionens gennemførelse i realkreditinstitutter, herunder om  

 oprettelse af interne revisionsafdelinger og om revisionens medvirken ved  

 kontrollen af instituttets overholdelse af de i kapitlerne 4-6 fastsatte  

 bestemmelser og bestemmelser fastsat i medfør heraf.
 § 91. Finanstilsynet kan forlange en revisor, der  

 findes uegnet til sit erhverv, udskiftet og i stedet udpege en anden revisor,  

 der fungerer, indtil nyt valg kan afholdes.
 Stk. 2. Ved revisorskifte skal realkreditinstituttet og  

 revisor give Finanstilsynet hver sin redegørelse for skiftet.
 Stk. 3. Finanstilsynet kan pålægge revisorerne  

 herunder den fratrædende revisor enten alene eller sammen med den  

 interne revisionschef at give oplysninger om realkreditinstituttets  

 forhold.
Stk. 4. Finanstilsynet kan pålægge et  

 realkreditinstituts ledelse at lade udarbejde en redegørelse for  

 instituttets økonomiske stilling og fremtidsudsigter.  

 Realkreditinstituttets bestyrelse, direktion og revision skal ved underskrift  

 på pålægget over for Finanstilsynet bekræfte at  

 være gjort bekendt med indholdet af henvendelsen.
Redegørelsen  

 skal være vedlagt en udtalelse fra realkreditinstituttets eksterne  

 revision, medmindre redegørelsen som helhed er udarbejdet af denne.  

 Redegørelsen skal forelægges realkreditinstituttets bestyrelse  

 til godkendelse.
En kopi af redegørelsen indsendes til  

 Finanstilsynet.
 Stk. 5. Et realkreditinstitut eller selskaber inden for samme  

 koncern må ikke bevilge engagement til eller modtage  

 sikkerhedsstillelse fra den valgte revision eller den interne revisions-  

 eller vicerevisionschef.
 Stk. 6. Stk. 3 og 5 samt § 90, stk. 5,  

 gælder tilsvarende for et realkreditinstituts dattervirksomheder samt  

 for et finansielt holdingselskab, jf. § 77, stk. 5, og et  

 sådant selskabs dattervirksomheder.
Stk. 7. Finanstilsynet kan kræve gennemført en  

 ekstraordinær revision i et realkreditinstitut.
Realkreditinstituttet  

 kan pålægges at betale for revisionens udførelse.
 § 92. Det reviderede og af bestyrelsen godkendte  

 årsregnskab skal tillige med kopi af revisionsprotokollen og  

 bestyrelsesprotokollen, såfremt denne er påtegnet af revisor,  

 senest 8 dage efter afholdelse af det bestyrelsesmøde, hvor  

 årsregnskabet er godkendt af bestyrelsen, dog senest 3 måneder  

 efter regnskabsperiodens afslutning, være modtaget af  

 Finanstilsynet.
Stk. 2. Realkreditinstituttet skal straks efter  

 generalforsamlingen eller det repræsentantskabsmøde, hvor  

 årsregnskabet er forelagt til godkendelse, skriftligt meddele  

 Finanstilsynet, om regnskabet er vedtaget uden ændringer.
Hvis  

 generalforsamlingen eller repræsentantskabet foretager ændringer  

 i det af bestyrelsen godkendte regnskab, skal det endelige årsregnskab  

 som godkendt af generalforsamlingen eller repræsentantskabet og med  

 angivelse af de ændringer, der er foretaget, være modtaget af  

 Finanstilsynet senest 8 dage efter generalforsamlingen eller  

 repræsentantskabsmødet.
Generalforsamlingen eller  

 repræsentantskabsmødet skal finde sted senest 4 måneder  

 efter regnskabsårets udløb.
 Stk. 3. Realkreditinstituttet skal indsende  

 årsregnskabet til Erhvervs- og Selskabsstyrelsen senest 4 måneder  

 efter regnskabsårets udløb.
Stk. 4. Den reviderede resultatopgørelse og balance  

 skal af realkreditinstituttet senest to uger efter afholdelse af  

 generalforsamlingen eller repræsentantskabsmødet, hvor  

 årsregnskabet er godkendt, offentliggøres i et eller flere  

 dagblade, der udkommer på realkreditinstituttets hjemsted.
Tilsvarende  

 offentliggørelse af regnskabet for første halvår skal ske  

 senest 8 uger efter halvårets udløb.
§ 93. Realkreditinstituttet og dettes valgte  

 revisorer skal straks meddele Finanstilsynet oplysninger om forhold, der er  

 af afgørende betydning for instituttets fortsatte virksomhed.
Pligten  

 gælder tilsvarende for forhold, som de valgte revisorer måtte  

 konstatere, hvis de varetager hvervet som revisor i en virksomhed, som  

 realkreditinstituttet har snævre forbindelser med, jf. § 9,  

 stk. 4.
Kapitel 16 Tilsyn § 94. Finanstilsynet påser, at institutterne  

 overholder bestemmelserne i loven og regler udfærdiget i medfør  

 af loven undtagen § 18 a, stk. 1 og 3.
 Stk. 2. Finanstilsynet kan give påbud om berigtigelse af  

 forhold, der er i strid med bestemmelserne i loven og regler udfærdiget  

 i medfør af loven.
 Stk. 3. Finanstilsynet kan efter de procedurer, der er fastsat  

 i direktiver vedtaget af De Europæiske Økonomiske  

 Fællesskaber, forbyde et udenlandsk kreditinstitut at udøve  

 realkreditvirksomhed her i landet gennem en filial eller i form af  

 grænseoverskridende tjenesteydelser, hvis instituttet groft eller  

 gentagne gange har overtrådt bestemmelser i denne lov eller regler  

 udfærdiget i medfør af loven eller anden lovgivning, der  

 vedrører instituttet, og det ikke ved påbud eller sanktioner  

 efter denne lov har været muligt at bringe overtrædelserne til  

 ophør.
 Stk. 4. Såfremt et realkreditinstitut indgår i en  

 koncern, hvor der indgår et kreditinstitut med hjemsted i et andet land  

 i Den Europæiske Union eller et andet land, som Fællesskabet har  

 indgået samarbejdsaftaler med, kan økonomiministeren ved aftale  

 overdrage ansvaret for det konsoliderede tilsyn til den myndighed, der  

 fører tilsyn med realkreditinstituttets udenlandske moderselskab.
 § 95. Et realkreditinstitut skal på  

 forlangende meddele Finanstilsynet enhver oplysning om instituttets  

 forhold.
 Stk. 2. De samlede udgifter ved tilsynet med institutterne  

 afholdes af disse i forhold til deres bogførte balancesum.
 Stk. 3. Der afgives en årlig beretning om  

 tilsynsvirksomheden.
 § 96. De kompetente myndigheder i et andet land  

 kan efter forudgående meddelelse herom til Finanstilsynet foretage  

 inspektion i de her i landet beliggende filialer af kreditinstitutter med  

 hjemsted i det pågældende land.
 § 97. I det omfang det skønnes  

 nødvendigt for bedømmelsen af et realkreditinstituts  

 økonomiske forhold, kan Finanstilsynet indhente oplysninger og til  

 enhver tid mod behørig legitimation uden retskendelse få adgang  

 til de modervirksomheder, dattervirksomheder og virksomheder, der er knyttet  

 til realkreditinstituttet.
 Stk. 2. Finanstilsynet kan indhente oplysninger om fast  

 ejendom fra andre offentlige myndigheder til brug for administrationen af  

 denne lov.
§ 98. Finanstilsynets ansatte, herunder personer,  

 der udfører serviceopgaver som led i Finanstilsynets drift, samt  

 eksperter, der handler på tilsynets vegne, er under ansvar efter  

 straffelovens §§ 152-152 e forpligtede til at hemmeligholde oplysninger,  

 som de gennem deres virksomhed bliver vidende om.
Dette gælder  

 også efter ansættelses- eller kontraktforholdets  

 ophør.
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets ansatte eller eksperter, der  

 handler eller har handlet på tilsynets vegne, til at videregive  

 fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet af egen drift videregiver fortrolige oplysninger i summarisk  

 eller sammenfattende form, når hverken det enkelte realkreditinstitut  

 eller dets låntagere kan identificeres.
 Stk. 4. Fortrolige oplysninger kan videregives under en civil  

 retssag, når et realkreditinstitut er erklæret konkurs, og  

 såfremt oplysningerne ikke vedrører låntagerforhold eller  

 tredjemand, der er eller har været involveret i forsøg på  

 at redde realkreditinstituttet.
 Stk. 5. Bestemmelsen i stk. 1 er ikke til hinder for, at  

 fortrolige oplysninger kan videregives til:
 1)	Fondsrådet.
 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
 3)	Vedkommende minister som led i dennes overordnede tilsyn.
 4)	Administrative myndigheder og domstole, som behandler  

 afgørelser, der er truffet af Finanstilsynet.
 5)	Folketingets Ombudsmand.
 6)	En parlamentarisk kommission nedsat af Folketinget.
 7)	Kommissionsdomstole eller undersøgelsesretter nedsat ved lov  

 eller i henhold til retsplejelovens § 21 eller § 21 a.
 8)	Folketingets stående udvalg vedrørende et  

 realkreditinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 realkreditinstitutter i betalingsstandsning eller under konkurs, når  

 staten yder garanti eller stiller midler til rådighed for afvikling af  

 instituttet.
 9)	Statsrevisorerne og Rigsrevisionen.
 10)	Skifteretten og andre myndigheder, der medvirker ved  

 kreditinstituttets likvidation, konkursbehandling eller lignende procedurer,  

 samt personer, der er ansvarlige for den lovpligtige revision af kredit-  

 eller finansieringsinstituttets regnskaber, under forudsætning af at  

 modtagerne af oplysningerne har behov herfor til varetagelse af deres  

 opgaver.
 11)	Institutioner, der forvalter indskyder- eller  

 investorgarantiordninger, under forudsætning af at oplysningerne er  

 nødvendige for, at de kan udføre deres arbejde.
 12)	Danmarks Nationalbank og udenlandske centralbanker, under  

 forudsætning af at oplysningerne er nødvendige for dem i deres  

 egenskab af pengepolitisk myndighed eller for Nationalbankens  

 overvågning af betalingssystemer.
 13)	En institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen.
 14)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med kreditinstitutter.
 15)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med finansieringsinstitutter og forsikringsselskaber  

 eller med kapitalmarkederne og organer, der medvirker ved kreditinstituttets  

 likvidation, konkursbehandling eller lignende procedurer, samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber, under forudsætning af at  

 modtagerne af oplysninger har behov herfor til varetagelse af deres  

 opgaver.
 16)	Myndigheder i lande uden for Den Europæiske Union eller uden  

 for lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne.
 17)	Myndigheder eller organer, der medvirker ved kreditinstituttets  

 likvidation, konkursbehandling eller lignende procedurer samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber i lande uden for Den Europæiske  

 Union eller uden for lande, som Fællesskabet har indgået aftale  

 med.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 1. juni 1995.
Stk. 9. Videregivelse efter stk. 5, nr. 16 eller 17 kan  

 alene ske 1)	på baggrund af en international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1, og har behov for oplysningerne til varetagelse af deres  

 opgaver.
 Stk. 10. Videregivelse efter stk. 5, nr. 16 eller 17, af  

 fortrolige oplysninger, der hidrører fra et andet land inden for Den  

 Europæiske Union, kan alene ske, såfremt de kompetente  

 myndigheder, som har afgivet oplysningerne, har givet deres udtrykkelige  

 tilladelse, og må udelukkende benyttes til det formål, som  

 tilladelsen vedrører.
§ 98 a.
Som part i forholdet til Finanstilsynet  

 anses alene det realkreditinstitut, som en afgørelse truffet af  

 Finanstilsynet retter sig mod, jf. dog stk. 2 og 3.
 Stk. 2. I nedenstående tilfælde anses andre end  

 instituttet tillige som part i Finanstilsynets afgørelse, for så  

 vidt angår den del af sagen, som vedrører den  

 pågældende:
 1)	Den, der overtræder lovens forbud mod at drive  

 realkreditvirksomhed, jf. § 4 og § 5, stk. 1, 1. pkt.
 2)	En virksomhed, som ansøger om tilladelse til at drive  

 realkreditvirksomhed, jf. § 7, stk. 2, og § 8, eller hvis  

 ansøgning suspenderes, jf. § 10.
 3)	Et medlem af et realkreditinstituts bestyrelse eller direktion eller  

 en kapitalejer, når Finanstilsynet nægter et institut tilladelse  

 eller inddrager denne, jf. § 9, stk. 2 og 6, samt § 80,  

 stk. 2, nr. 2.
 4)	Revisor i et realkreditinstitut, når Finanstilsynet afskediger  

 eller pålægger denne at give oplysninger om  

 realkreditinstituttets forhold, samt i sager vedrørende forbudet mod,  

 at en revisor har engagement m.v. i det institut, som revisor reviderer, jf.  

 § 91, stk. 1, 3 og 5, samt i sager hvor de valgte revisorer ikke  

 har opfyldt deres oplysningsforpligtelse over for Finanstilsynet, jf.  

 § 93.
 5)	Erhververen eller besidderen af en kvalificeret kapitalandel,  

 når Finanstilsynet nægter at godkende denne, suspenderer  

 behandlingen af sagen eller reagerer som følge af manglende  

 underretning om andelen eller ophæver stemmeretten, der er knyttet til  

 den pågældende ejers andel, jf. § 78, stk. 1, 3-5 og 8,  

 samt § 79, stk. 1-3.
 6)	Moderselskabet, hvor dette er et finansielt holdingselskab eller et  

 realkreditinstitut, jf. § 77, stk. 10.
 7)	Virksomheder, som Finanstilsynet finder har snævre  

 forbindelser til et realkreditinstitut, hvorfor tilladelse nægtes eller  

 inddrages, jf. § 9, stk. 3 og 5, samt § 80, stk. 2, nr.  

 3.
 8)	Modervirksomheder, dattervirksomheder og virksomheder, der er  

 knyttet til realkreditinstituttet, og hvor Finanstilsynet kan indhente  

 oplysninger og få adgang til, jf. § 97, stk. 1.
 Stk. 3. Som part anses i øvrigt et bestyrelsesmedlem,  

 en revisor, en direktør eller andre ledende medarbejdere i et  

 realkreditinstitut, hvis Finanstilsynets påtale eller pålæg  

 i medfør af loven eller dennes forskrifter er rettet direkte mod  

 pågældende.
Stk. 4. Endelig kan Finanstilsynet, når tilsynet tager  

 en sag op vedrørende redelig forretningsskik og god  

 realkreditinstitutpraksis, jf. § 1, stk. 6, under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges, for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger om de  

 virksomheder, der er under tilsyn.
 Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets  

 afgørelser træffes efter den 20. oktober 1998.
 § 99. De med tilsynet beskæftigede må  

 ikke være medlem af direktion, bestyrelse eller repræsentantskab  

 eller være ansat i realkreditinstitutter under tilsyn efter denne lov  

 eller i disses organisationer.
 § 100. Økonomiministeren kan overlade sine  

 beføjelser efter loven til Finanstilsynet.
 Stk. 2. Overlader økonomiministeren sine  

 beføjelser til Finanstilsynet efter stk. 1, kan ministeren  

 fastsætte regler om, at afgørelserne ikke kan indbringes for  

 anden administrativ myndighed.
 Stk. 3. Afgørelser truffet af Finanstilsynet eller  

 Erhvervs- og Selskabsstyrelsen i henhold til loven eller forskrifter udstedt  

 i medfør af loven kan indbringes for Erhvervsministeriets  

 Erhvervsankenævn senest 4 uger efter, at afgørelsen er meddelt  

 den pågældende.
 Stk. 4. Påbud fra Finanstilsynet, jf. § 94,  

 stk. 2, om berigtigelse af lån, der er ydet i strid med  

 bestemmelserne i lovens kapitel 4-6 eller regler udfærdiget i  

 medfør af lovens kapitel 4-6, kan indbringes for domstolene senest 4  

 uger efter, at afgørelsen er meddelt den pågældende.  

 Afgørelser indbragt for Erhvervsministeriets Erhvervsankenævn  

 kan indbringes for domstolene senest 4 uger efter, at Erhvervsministeriets  

 Erhvervsankenævn har meddelt den pågældende nævnets  

 afgørelse.
§ 100 a.
De frister, der er fastsat i eller i  

 henhold til denne lov, begynder at løbe fra og med dagen efter den  

 dag, hvor den begivenhed, som udløser fristen, finder sted.
Dette  

 gælder ved beregning af såvel dage- som uge-, måneds- og  

 årsfrister.
 Stk. 2. Er fristen angivet i uger, udløber fristen, jf.  

 stk. 1, på ugedagen for den dag, hvor den begivenhed, som  

 udløste fristen, fandt sted.
Stk. 3. Er fristen angivet i måneder, udløber  

 fristen, jf. stk. 1, på månedsdagen for den dag, hvor den  

 begivenhed, som udløste fristen, fandt sted.
Hvis den dag, hvor den  

 begivenhed, som udløste fristen, fandt sted, er den sidste dag i en  

 måned, eller hvis fristen udløber på en månedsdato,  

 som ikke findes, udløber fristen altid på den sidste dag i  

 måneden uanset dens længde.
 Stk. 4. Er fristen angivet i år, udløber fristen,  

 jf. stk. 1, på årsdagen for den dag, hvor den begivenhed,  

 som udløste fristen, fandt sted.
 Stk. 5. Udløber en frist i en weekend, på en  

 helligdag, grundlovsdag, juleaftensdag eller nytårsaftensdag,  

 udstrækkes fristen til den førstkommende hverdag.
Kapitel 17 Straffebestemmelser m.v.
 § 101. Overtrædelse af bestemmelserne i  

 § 1, stk. 4, 1. pkt., § 2, stk. 5, §§ 3-5, § 7,  

 stk. 2, § 18 a, stk. 1 og 2, § 18 b, § 18 c,  

 § 18 d, stk. 1, § 18 e, § 18 f, § 18 g, § 18 h,  

 § 18 i, § 19, §§ 25-28, §§ 40-42, § 44, stk. 1,  

 § 45, stk. 2-3, § 46, § 47 a, §§ 48-52, § 53 c,  

 stk. 2, § 57, stk. 1, 1. pkt., § 58, stk. 1 og 2,  

 §§ 60-65, § 65 a, stk. 1-4, § 75, §§ 77-79,  

 § 81, stk. 1, § 89, stk. 1, 4 og 5, § 91,  

 stk. 2 og 4, §§ 92-93 og § 95, stk. 1, straffes med  

 bøde eller hæfte, medmindre højere straf er forskyldt  

 efter den øvrige lovgivning.
 Stk. 2. Overtrædelse af § 20 straffes efter  

 aktieselskabslovens § 161, stk. 1 og 2. Overtrædelse af  

 § 65 a, stk. 1-4, straffes ikke, såfremt overtrædelsen  

 alene skyldes fald i den ansvarlige kapital, jf. § 53 a.
 Stk. 3. I forskrifter udfærdiget i medfør af  

 loven kan der fastsættes straf af bøde for overtrædelse af  

 bestemmelser i forskrifterne.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 5. Personer, der er knyttet til et realkreditinstitut, og  

 som giver eller forsøger at give urigtige eller vildledende  

 oplysninger om forhold vedrørende instituttet til offentlige  

 myndigheder, straffes med bøde eller hæfte, for så vidt  

 højere straf ikke er forskyldt efter den øvrige lovgivning.
Stk. 6. Bestyrelsesmedlemmer, medlemmer af lokale bestyrelser  

 eller lignende, medlemmer af repræsentantskabet i et  

 realkreditinstitut, revisorer og granskningsmænd samt deres  

 suppleanter, direktører og øvrige ansatte, som uberettiget  

 videregiver eller udnytter fortrolige oplysninger, som de under  

 udøvelsen af deres hverv har fået kendskab til, straffes med  

 bøde, for så vidt højere straf ikke er forskyldt efter  

 den øvrige lovgivning.
Det samme gælder sådanne personer i  

 et finansielt holdingselskab, for så vidt angår de oplysninger,  

 der af et realkreditinstitut skal afgives til finansielle holdingselskaber  

 efter § 77, stk. 10. Sædvanlige oplysninger om  

 låntagers forhold kan videregives til koncernvirksomheder, jf.  

 definitionen i årsregnskabslovens § 1, stk. 2, nr. 8, der er  

 underlagt tavshedspligt som nævnt i 1. pkt., såfremt dette er  

 erhvervsmæssigt begrundet.
Oplysninger om rent private forhold må  

 dog kun videregives med låntagers samtykke.
Ansatte i koncernforhold,  

 der får sådanne oplysninger, er underkastet den i 1. pkt.  

 nævnte tavshedspligt.
 Stk. 7. Forældelsesfristen for overtrædelse af  

 lovens bestemmelser eller regler udfærdiget i medfør af loven er  

 5 år.
 § 102. Undlader et realkreditinstituts bestyrelse,  

 direktion eller revisorer i rette tid at efterkomme de pligter, der efter  

 loven eller bestemmelser fastsat i henhold til loven påhviler dem over  

 for Finanstilsynet eller Erhvervs- og Selskabsstyrelsen, kan Finanstilsynet  

 henholdsvis Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.
 Stk. 2. Undlader en virksomhed som nævnt i § 97,  

 stk. 1, at opfylde de pligter, som efter loven påhviler  

 virksomheden, kan Finanstilsynet som tvangsmiddel pålægge  

 virksomheden som sådan eller de for virksomheden ansvarlige personer  

 daglige eller ugentlige bøder.
 Stk. 3. Finanstilsynet kan som tvangsmiddel  

 pålægge et realkreditinstituts bestyrelse eller direktion daglige  

 eller ugentlige bøder, hvis bestyrelsen eller direktionen undlader at  

 efterkomme påbud fra Finanstilsynet om berigtigelse af lån, der  

 er ydet i strid med bestemmelserne i lovens kapitel 4-6 eller regler  

 udfærdiget i medfør af lovens kapitel 4-6.
Kapitel 18 Ikrafttrædelses- og overgangsbestemmelser § 103. Loven træder i kraft dagen efter  

 bekendtgørelsen i Lovtidende.
 Stk. 2. Samtidig ophæves lov om realkreditinstitutter,  

 jf. lovbekendtgørelse nr. 571 af 15. august 1989, og lov om  

 indeksregulerede realkreditlån, jf. lovbekendtgørelse nr. 572 af  

 15. august 1989, jf. dog stk. 3-6.
 Stk. 3. (Udeladt).
 Stk. 4. Bestemmelserne i lov om realkreditinstitutter  

 §§ 10 b, 20 a-20 d, § 22, § 23 g og § 28 c, samt de heri  

 nævnte bestemmelser gælder sammen med bestemmelserne i lov om  

 indeksregulerede realkreditlån § 2, stk. 2, 4. pkt.,  

 § 3, stk. 6 og 7, § 4, stk. 10-13 og stk. 20-21, og  

 § 5, stk. 7, samt de heri nævnte bestemmelser fortsat i den  

 periode, hvori der kan opnås tilladelse til refinansiering i henhold  

 til lov om refinansiering af realkreditlån m.v. i  

 landbrugsejendomme.
 Stk. 5. Bestemmelserne i lov om realkreditinstitutter  

 § 10 c, § 13, stk. 1, nr. 13, og § 15 a, stk. 5, og  

 bestemmelserne i lov om indeksregulerede realkreditlån § 2,  

 stk. 14, § 4, stk. 1, 1. pkt., § 4, stk. 1, nr. 2,  

 § 4, stk. 23, § 4, stk. 26, § 5, stk. 4, nr. 2,  

 § 10 b og § 10 c gælder fortsat for lån ydet efter  

 § 10 c i lov om realkreditinstitutter.
 Stk. 6. Lov om realkreditinstitutter og lov om  

 indeksregulerede realkreditlån gælder fortsat for lån ydet  

 i henhold til loven.
 Stk. 7. § 7, stk. 1, gælder ikke  

 Landsbankernes Reallånefond og Provinsbankernes Reallånefond,  

 såfremt de inden 3 år efter lovens ikrafttræden  

 ansøger om godkendelse til at genoptage at drive  

 realkreditvirksomhed.
 Stk. 8. Bestemmelserne i §§ 57-59 gælder også  

 for seriereservefonde, der er oprettet inden lovens ikrafttræden, og  

 kan ikke af realkreditinstituttets kreditorer gøres gældende som  

 årsag til førtidigt forfald af betalingsforpligtelser.
 Stk. 9. Har låntagerne i en serie, der er oprettet inden  

 lovens ikrafttræden, påtaget sig solidarisk hæftelse  

 også for realkreditinstituttets forpligtelser, kan denne hæftelse  

 kun gøres gældende for kreditorer, hvis krav mod  

 realkreditinstituttet er stiftet inden lovens ikrafttræden.
 Stk. 10. (Udeladt).
 Stk. 11. (Udeladt).
§ 103 a.
Statskassens tilgodehavende efter  

 indfrielse af en ifølge lov om realkreditinstitutter § 28 c ydet  

 statsgaranti kan med tillæg af renter og omkostninger inddrives ved  

 udpantning.
 Stk. 2. Kongeriget Danmarks Hypotekbank og Finansforvaltning  

 (Hypotekbanken) kan inddrive de i stk. 1 nævnte beløb ved  

 indeholdelse i løn m.v. hos den pågældende efter reglerne  

 for inddrivelse af personlige skatter i kildeskatteloven.
 Stk. 3. Landbrugs- og fiskeriministeren kan fastsætte  

 nærmere regler om fremgangsmåden i forbindelse med  

 lønindeholdelsen.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den  

 pågældende, som er nødvendige for at varetage inddrivelsen  

 af de i stk. 1 nævnte beløb, herunder oplysninger om  

 indkomst- og formueforhold.
 Stk. 5. Hypotekbankens afgørelser efter stk. 1-4  

 kan indbringes for finansministeren.
 § 104. (Ophævet).
 § 105. Finanstilsynet kan tillade, at lovens  

 bestemmelser fraviges i forbindelse med långivning på  

 Færøerne og i Grønland i det omfang, de særlige  

 forhold i disse landsdele tilsiger det, jf. dog stk. 2.
 § 103 i lov nr. 841 af 20. december 1989 er  

 sålydende:
§ 103. Loven træder i kraft dagen efter  

 bekendtgørelsen i Lovtidende.1) Stk. 2. Samtidig ophæves lov om realkreditinstitutter,  

 jf. lovbekendtgørelse nr. 571 af 15. august 1989, og lov om  

 indeksregulerede realkreditlån, jf. lovbekendtgørelse nr. 572 af  

 15. august 1989, jf. dog stk. 3-7.
 Stk. 3. Bestemmelserne i lov om indeksregulerede  

 realkreditlån §§ 2 a - 2 f samt de heri nævnte bestemmelser  

 gælder fortsat.
 Stk. 4. (Udeladt).
 Stk. 5. Bestemmelserne i lov om realkreditinstitutter  

 §§ 10 b, 20 a-20 d, § 22, § 23 g og § 28 c, samt de heri  

 nævnte bestemmelser gælder sammen med bestemmelserne i lov om  

 indeksregulerede realkreditlån § 2, stk. 2, 4. pkt.,  

 § 3, stk. 6 og 7, § 4, stk. 10-13 og stk. 20-21, og  

 § 5, stk. 7, samt de heri nævnte bestemmelser fortsat i den  

 periode, hvori der kan opnås tilladelse til refinansiering i henhold  

 til lov om refinansiering af realkreditlån m.v. i  

 landbrugsejendomme.
 Stk. 6. Bestemmelserne i lov om realkreditinstitutter  

 § 10 c, § 13, stk. 1, nr. 13, og § 15 a, stk. 5, og  

 bestemmelserne i lov om indeksregulerede realkreditlån § 2,  

 stk. 14, § 4, stk. 1, 1. pkt., § 4, stk. 1, nr. 2,  

 § 4, stk. 23, § 4, stk. 26, § 5, stk. 4, nr. 2,  

 § 10 b og § 10 c gælder fortsat for lån ydet efter  

 § 10 c i lov om realkreditinstitutter.
 Stk. 7. Lov om realkreditinstitutter og lov om  

 indeksregulerede realkreditlån gælder fortsat for lån ydet  

 i henhold til loven.
 Stk. 8. § 7, stk. 1, gælder ikke  

 Landsbankernes Reallånefond og Provinsbankernes Reallånefond,  

 såfremt de inden 3 år efter lovens ikrafttræden  

 ansøger om godkendelse til at genoptage at drive  

 realkreditvirksomhed.
 Stk. 9. Bestemmelserne i §§ 57-59 gælder også  

 for seriereservefonde, der er oprettet inden lovens ikrafttræden, og  

 kan ikke af realkreditinstituttets kreditorer gøres gældende som  

 årsag til førtidigt forfald af betalingsforpligtelser.
 Stk. 10. Har låntagerne i en serie, der er oprettet  

 inden lovens ikrafttræden, påtaget sig solidarisk hæftelse  

 også for realkreditinstituttets forpligtelser, kan denne hæftelse  

 kun gøres gældende for kreditorer, hvis krav mod  

 realkreditinstituttet er stiftet inden lovens ikrafttræden.
 Stk. 11. (Udeladt).
 Stk. 12. Lån i henhold til lånetilbud efter de  

 hidtidige regler skal være udbetalt senest den 30. november 1990.
 § 3 i lov nr. 269 af 2. maj 1990 er  

 sålydende:
§ 3 Stk. 1. Loven træder i kraft den 1. juli 1990. Dog  

 træder § 1, nr. 2 og 3, i kraft dagen efter bekendtgørelsen  

 i Lovtidende.
 Stk. 2. § 1, nr. 16, finder anvendelse på  

 ombygningsarbejder, der udbydes den 1. juli 1990 eller senere, og til hvilke  

 der den 1. juli 1990 eller senere ydes tilsagn om offentlig støtte  

 efter lov om byfornyelse og boligforbedring.
 Stk. 3. For de ombygningsarbejder, der er udbudt inden den 1.  

 juli 1990, og hvor tilsagn om offentlig støtte efter lov om  

 byfornyelse og boligforbedring er ydet den 1. juli 1990 eller senere, kan  

 § 1, nr. 16, finde anvendelse, såfremt arbejderne er  

 gennemført under iagttagelse af de i Byggestyrelsens cirkulære  

 af 12. november 1986 om kvalitetssikring af byggearbejder fastsatte  

 bestemmelser, og såfremt der er foretaget en registrering, der efter  

 Byggeskadefondens vurdering opfylder kravene i § 69 b som affattet ved  

 denne lovs § 1, nr. 16.
 § 6 i lov nr. 367 af 8. juni 1990 er  

 sålydende:
§ 6 Stk. 1. Loven træder i kraft dagen efter  

 bekendtgørelsen i Lovtidende.2) Stk. 2. § 1, nr. 2, og § 4, nr. 3, finder anvendelse  

 på lån til ejerskifte, hvorom der er indgået bindende  

 skriftlig aftale i perioden fra 16. maj 1990 til og med den 1. september  

 1990. Overdragelsesdokumentet skal være indleveret til påtegning  

 om stempelfrihed senest den 28. september 1990.
 Stk. 3. § 1, nr. 3, og § 4, nr. 1, finder anvendelse  

 på lån, hvortil der er givet tilbud senest den 30. juni 1991.  

 Lånet skal være udbetalt senest den 30. juni 1992.
 Stk. 4. § 5, nr. 1 og 2, har virkning fra og med den 16.  

 maj 1990. § 5, nr. 3, finder anvendelse på dokumenter udstedt  

 efter den 21. december 1989, og i tilfælde af at der allerede er erlagt  

 stempelafgift, godtgøres denne efter anmodning.
 Stk. 5. § 2, nr. 3, § 3 og § 4, nr. 5, finder  

 anvendelse for dokumenter, der er anmeldt til tinglysning efter den 21.  

 december 1989. Afgift kan tilbagebetales efter anmodning.
 § 3 i lov nr. 417 af 13. juni 1990 er  

 sålydende:
§ 3 Stk. 1. Loven træder i kraft dagen efter  

 bekendtgørelsen i Lovtidende.3) Stk. 2. Lån i henhold til lånetilbud afgivet efter  

 de hidtidige regler skal være udbetalt senest et år efter lovens  

 ikrafttræden.
Stk. 3. Bestemmelserne i § 24, stk. 5, § 36 og  

 § 103, stk. 3, i realkreditloven, jf. lov nr. 841 af 20. december  

 1989, gælder fortsat for lån ydet af institutter omfattet af  

 realkreditloven.
Bestemmelserne i § 6 i lov nr. 850 af 20. december 1989  

 om Dansk Landbrugs Realkreditfond gælder fortsat for lån ydet af  

 Dansk Landbrugs Realkreditfond.
 § 5 i lov nr. 584 af 20. august 1990 er  

 sålydende:
§ 5 Stk. 1. Loven træder i kraft dagen efter  

 bekendtgørelsen i Lovtidende.4) Stk. 2. § 1 og § 3, nr. 3, finder anvendelse  

 på lån til ejerskifte, hvorom der er indgået bindende  

 skriftlig aftale i perioden fra den 16. maj 1990 til og med den 31. december  

 1990. Overdragelsesdokumentet skal være indleveret til påtegning  

 om stempelfrihed senest den 28. januar 1991.
 § 6 i lov nr. 900 af 28. december 1990 er  

 sålydende:
§ 6 Loven træder i kraft den 1. januar 1991.
 § 4 i lov nr. 229 af 13. april 1991 er  

 sålydende:
§ 4 Stk. 1. Lovens § 1, nr. 1-18, 21, 23, 25, 27, 31, 33, 34,  

 37, 39, 46, 48-50, 52, 54, 59, 61 og 65, samt lovens § 2 træder i  

 kraft dagen efter bekendtgørelsen i Lovtidende.5) Stk. 2. (Udeladt).
 Stk. 3. (Udeladt).
 Stk. 4. (Udeladt).
 § 3 i lov nr. 254 af 24. april 1991 er  

 sålydende:
§ 3 Loven træder i kraft dagen efter bekendtgørelsen i  

 Lovtidende.6) § 3 i lov nr. 377 af 6. juni 1991 er  

 sålydende:
§ 3 Loven træder i kraft den 1. juli 1991.
 § 33 i lov nr. 380 af 6. juni 1991 er  

 sålydende:
§ 33 Loven træder i kraft ved bekendtgørelsen i Lovtidende7)  og finder også anvendelse  

 på fordringer forfaldne før lovens ikrafttræden.
 §§ 2 og 3 i lov nr. 932 af 27. december 1991 er  

 sålydende:
§ 2 § 59 gælder også for realkreditobligationer og andre  

 værdipapirer udstedt som led i udlånsvirksomheden, jf. § 1,  

 stk. 3, og § 2, stk. 1, inden lovens ikrafttræden og kan  

 ikke af realkreditinstituttets kreditorer gøres gældende som  

 årsag til førtidigt forfald af betalingsforpligtelser.
§ 3 Loven træder i kraft den 1. januar 1992.
 § 3 i lov nr. 378 af 20. maj 1992 er  

 sålydende:
§ 3 Loven træder i kraft dagen efter bekendtgørelsen i  

 Lovtidende.8) § 3 i lov nr. 1042 af 23. december 1992 er  

 sålydende:
§ 3 Stk. 1. Lovens § 1, nr. 1-16 og nr. 32, samt lovens  

 § 2 træder i kraft dagen efter bekendtgørelsen i  

 Lovtidende.9) Stk. 2. Lovens § 1, nr. 18-27, træder i kraft den  

 1. januar 1993.
 Stk. 3. Lovens § 1, nr. 17 og 28-31, træder i kraft  

 den 1. april 1993. Bestemmelserne i § 1, nr. 17 og 28-31, gælder  

 for lånetilbud, der afgives efter dette tidspunkt.
 § 3 i lov nr. 253 af 6. maj 1993 er  

 sålydende:
§ 3 Tidspunktet for lovens eller dele af lovens ikrafttræden  

 fastsættes af boligministeren.10) § 2 i lov nr. 255 af 6. maj 1993 er  

 sålydende:
§ 2 Loven træder i kraft dagen efter bekendtgørelsen i  

 Lovtidende.11) § 4 i lov nr. 440 af 30. juni 1993 er  

 sålydende:
§ 4 Stk. 1. Loven træder i kraft den 1. januar 1994.
 Stk. 2. De hidtil gældende regler i lov om boligbyggeri,  

 lov om boliger for ældre og personer med handicap og realkreditloven  

 finder dog fortsat anvendelse for byggeri, hvortil der er givet tilsagn om  

 støtte inden den 1. januar 1994.
 § 5 i lov nr. 441 af 30. juni 1993 er  

 sålydende:
§ 5 Stk. 1. Loven træder i kraft den 1. januar 1994.
 Stk. 2. (Udeladt).
 §§ 2 og 3 i lov nr. 279 af 27. april 1994 er  

 sålydende:
§ 2 Loven træder i kraft dagen efter bekendtgørelsen i  

 Lovtidende.12) § 3 Har realkreditinstituttet på tidspunktet for denne lovs  

 ikrafttræden på grundlag af en bindende aftale indgået  

 engagementer, der indebærer, at de i § 65 a, stk. 1 og 2,  

 nævnte grænser overskrides, kan disse uanset bestemmelsen i  

 § 65 a, stk. 4, 1. pkt., videreføres indtil  

 forfaldstidspunkt.
 § 15 i lov nr. 282 af 27. april 1994 er  

 sålydende:
§ 15 Loven træder i kraft dagen efter bekendtgørelsen i  

 Lovtidende.13) §§ 3 og 4 i lov nr. 353 af 6. juni 1995 er  

 sålydende:
§ 3 Stk. 1. Loven træder i kraft den 15. juni 1995, jf. dog  

 stk. 2.
 Stk. 2. § 1, nr. 15-20, 23, 26, 30, 33-37 og 39,  

 træder i kraft den 1. januar 1996.
§ 4 Stk. 1. Realkreditlovens § 18, stk. 2, som affattet  

 ved denne lovs § 1, nr. 6, gælder ikke for virksomhed, som  

 udøves af de i bestemmelsen nævnte personer inden den 5. april  

 1995.
 Stk. 2. Har realkreditinstituttet inden den 29. april 1994  

 på grundlag af en bindende aftale indgået engagementer uden for  

 handelsbeholdningen, der indebærer, at de i § 65 a, stk. 1 og  

 2, som affattet ved denne lovs § 1, nr. 33 og 34, nævnte  

 grænser er overskredet, kan disse uanset bestemmelsen i § 65 a,  

 stk. 4, 1. pkt., videreføres indtil forfaldstidspunkt, jf.  

 § 3 i lov nr. 279 af 27. april 1994 om ændring af realkreditloven.  

 (Store engagementer m.v.).
 Stk. 3. Har realkreditinstituttet 1. januar 1996 på  

 grundlag af en bindende aftale indgået engagementer, der  

 indebærer, at de i § 65 c, stk. 2 og 3, som affattet ved  

 denne lovs § 1, nr. 39, nævnte grænser er overskredet, kan  

 disse uanset bestemmelsen i § 65 c, stk. 7, 1. pkt., som affattet  

 ved denne lovs § 1, nr. 39, videreføres indtil  

 forfaldstidspunkt.
 Stk. 4. § 54, stk. 2, 2. pkt., som affattet ved  

 denne lovs § 1, nr. 24, gælder ikke for realkreditobligationer og  

 værdipapirer i øvrigt, som finansierer udlån ydet  

 før 15. juni 1995.
 Stk. 5. Uanset bestemmelsen i § 42, stk. 1, som  

 affattet ved denne lovs § 1, nr. 12, kan lånetilbud afgivet inden  

 den 15. juni 1995 effektueres.
 § 9 i lov nr. 354 af 6. juni 1995 er  

 sålydende:
§ 9 Loven træder i kraft den 15. juni 1995.
 § 3 i lov nr. 363 af 14. juni 1995 er  

 sålydende:
§ 3 Boligministeren fastsætter tidspunktet for lovens  

 ikrafttræden.14) § 4 i lov nr. 220 af 27. marts 1996 er  

 sålydende:
§ 4 Stk. 1. Loven træder i kraft den 1. april 1996, jf. dog  

 stk. 2.
 Stk. 2. (Udeladt).
 Stk. 3. (Udeladt).
 §§ 2 og 3 i lov nr. 434 af 28. maj 1996 er  

 sålydende:
§ 2 Personer, der i medfør af § 4, stk. 1, i lov nr. 353 af  

 6. juni 1995 om ændring af realkreditloven og lov om Dansk Landbrugs  

 Realkreditfond (finansielle datterselskaber, implementering af  

 kapitalkravsdirektivet, præcisering af pantesikkerhed m.v.) uden  

 tilladelse kan deltage som bestyrelsesmedlem, funktionær eller på  

 anden måde i ledelsen eller driften af anden erhvervsvirksomhed end  

 realkreditinstituttet, kan fortsætte hermed indtil udløbet af  

 den valg- eller funktionsperiode, der var påbegyndt inden den 13.  

 december 1995. Hvis en af bestemmelsen omfattet person påbegynder en  

 valg- eller funktionsperiode efter denne dato, skal den  

 pågældende fratræde senest 1 måned efter lovens  

 ikrafttræden, medmindre tilladelse til at fortsætte  

 opnås.
§ 3 Loven træder i kraft den 1. juni 1996.
 § 18 i lov nr. 1048 af 11. december 1996 er  

 sålydende:
§ 18 Loven træder i kraft den 1. januar 1997.
 § 3 i lov nr. 314 af 14. maj 1997 er  

 sålydende:
§ 3 Loven træder i kraft dagen efter bekendtgørelse i  

 Lovtidende.15) §§ 9 og 10 i lov nr. 475 af 10. juni 1997 er  

 sålydende:
§ 9 Stk. 1. Loven træder i kraft den 1. januar 1998.  

 § 42 b, stk. 4, i lov om banker og sparekasser m.v., som affattet  

 ved denne lovs § 2, nr. 17, har dog virkning for anskaffelser, der  

 foretages fra og med den 9. april 1997. § 3, nr. 1-4, 7-12, 14 og 17,  

 træder dog i kraft dagen efter bekendtgørelsen i Lovtidende.
 Stk. 2. Senest den 1. marts 1998 skal bestyrelsen have  

 udarbejdet interne retningslinjer ifølge § 90, stk. 2,  

 § 91, stk. 5, og § 91 a, stk. 1, i lov om  

 forsikringsvirksomhed, som affattet ved denne lovs § 1, nr. 4 og 5,  

 § 19, stk. 2, § 19 a, stk. 5, og § 19 b,  

 stk. 1, i lov om banker og sparekasser m.v., som affattet ved denne lovs  

 § 2, nr. 7 og 8, § 18 a, stk. 2, § 18 b, stk. 5, og  

 § 18 c, stk. 1, i realkreditloven, som affattet ved denne lovs  

 § 3, nr. 6, § 12, stk. 4, og § 12 b, stk. 1, i lov  

 om værdipapirhandel m.v., som affattet ved denne lovs § 4, nr. 1  

 og 3, § 12, stk. 2, og § 12 b, stk. 1, i lov om  

 fondsmæglerselskaber, som affattet ved denne lovs § 5, nr. 5 og 6,  

 § 5 a, stk. 2, og § 5 c, stk. 1, i lov om  

 Lønmodtagernes Dyrtidsfond, som affattet ved denne lovs § 7, nr.  

 1, samt § 24 c, stk. 2, og § 24 e, stk. 1, i lov om  

 Arbejdsmarkedets Tillægspension, som affattet ved denne lovs § 8,  

 nr. 1.
 Stk. 3. Bestemmelserne i § 91, stk. 2, 2. pkt.,  

 § 91 a, stk. 2, § 92, § 92 b, stk. 5, 2. pkt., og  

 § 124, stk. 5 og 6, i lov om forsikringsvirksomhed, som affattet  

 ved denne lovs § 1, nr. 5 og 7, § 19 a, stk. 2, 2. pkt.,  

 § 19 b, stk. 2 og 3, § 19 d, stk. 4, 2. pkt., og  

 § 31, stk. 6 og 7, i lov om banker og sparekasser m.v., som  

 affattet ved denne lovs § 2, nr. 8 og 10, § 18 b, stk. 2, 2.  

 pkt., § 18 c, stk. 2 og 3, § 18 e, stk. 4, 2. pkt., og  

 § 89, stk. 4 og 5, i realkreditloven, som affattet ved denne lovs  

 § 3, nr. 6 og 13, § 12 a, stk. 2, 2. pkt., § 12 b,  

 stk. 2 og 3, § 12 d, stk. 4, 2. pkt., og § 14,  

 stk. 2, i lov om værdipapirhandel m.v., som affattet ved denne  

 lovs § 4, nr. 3 og 4, § 11 a, stk. 3, 2. pkt., og § 12 b,  

 stk. 2 og 3, i lov om fondsmæglerselskaber, som affattet ved denne  

 lovs § 5, nr. 4 og 6, § 5 b, stk. 3, 2. pkt., § 5 c,  

 stk. 2, § 5 d, § 5 g, stk. 3, 2. pkt., og § 8 a,  

 stk. 9, i lov om Lønmodtagernes Dyrtidsfond, som affattet ved  

 denne lovs § 7, nr. 1 og 2, § 24 d, stk. 3, 2. pkt., § 24  

 e, stk. 2, § 24 f, § 24 i, stk. 3, 2. pkt., og § 25  

 b, stk. 9, i lov om Arbejdsmarkedets Tillægspension, som affattet  

 ved denne lovs § 8, nr. 1 og 2, finder anvendelse på  

 regnskabsår, der begynder den 1. januar 1998 eller senere.
 Stk. 4. (Udeladt).
 Stk. 5. (Udeladt).
 Stk. 6. (Udeladt).
 Stk. 7. Uanset reglerne i denne lov, kan direktører,  

 vicedirektører, underdirektører og dermed ligestillede samt  

 filialbestyrere i finansielle institutter omfattet af denne lov varetage  

 bestyrelseshverv i Danmarks Skibskreditfond, Dansk Eksportfinansiering, Dansk  

 Landbrugs Realkreditfond, Dansk Udviklingsfinansiering A/S,  

 Finansieringsinstituttet for Hoteller m.v., Finansieringsinstituttet for  

 Industri og Håndværk A/S, Foreningen Norden, Landsbankernes  

 Reallånefond, Totalkredit Realkreditfond og Bornholms Erhvervsfond.
 Stk. 8. (Udeladt).
 Stk. 9. Engagementer og sikkerhedsstillelser, der den 1.  

 januar 1998 lovligt var indgået mellem den valgte revision eller en  

 intern revisions- eller vicerevisionschef eller ansatte i Arbejdsmarkedets  

 Tillægspension eller Lønmodtagernes Dyrtidsfond og de i  

 §§ 1-5, 7 og 8 omhandlede institutter og selskaber, kan fortsætte  

 til den oprindeligt aftalte udløbsdato.
 Stk. 10. De filialer, der allerede udøver virksomhed i  

 henhold til § 211, stk. 1, i lov om forsikringsvirksomhed og  

 § 6 a, stk. 1, i lov om banker og sparekasser m.v., og som omfattes  

 af § 1, nr. 11, og § 2, nr. 1, skal anmeldes til Erhvervs- og  

 Selskabsstyrelsen senest den 1. juli 1998. De filialer af udenlandske  

 fondsmæglerselskaber og kredit- og finansieringsinstitutter, der ikke  

 er organiseret som aktieselskaber, kommanditaktieselskaber eller en  

 tilsvarende retsform, som allerede udøver virksomhed i henhold til  

 § 6, stk. 1, i lov om fondsmæglerselskaber eller § 12,  

 stk. 1 eller 4, i realkreditloven, og som omfattes af § 3, nr. 3,  

 og § 5, nr. 1, skal anmeldes til Erhvervs- og Selskabsstyrelsen senest  

 den 1. juli 1998.
 Stk. 11. Personer ansat i Kommunernes Revisionsafdeling kan  

 dog uanset § 180, stk. 2, i lov om forsikringsvirksomhed som  

 affattet ved denne lovs § 1, nr. 8, § 34, stk. 1, 2. pkt., i  

 lov om banker og sparekasser som affattet ved denne lovs § 2, nr. 11,  

 § 90, stk. 1, 2. pkt., i realkreditloven som affattet ved denne  

 lovs § 3, nr. 14, § 9, stk. 1, i lov om Lønmodtagernes  

 Dyrtidsfond som ændret ved denne lovs § 7, nr. 3, og § 25 c,  

 stk. 1, i lov om Arbejdsmarkedets Tillægspension som ændret  

 ved denne lovs § 8, nr. 3, fortsat udøve hvervet som medrevisor  

 til den første ordinære generalforsamling efter udgangen af  

 1999, på hvilken der træffes afgørelse om godkendelse af  

 et årsregnskab.
 Stk. 12. Personer, der lovligt før 1. januar 1998 er  

 valgt til at forestå den lovpligtige revision i finansielle institutter  

 omfattet af denne lov, men som ikke er statsautoriseret eller registreret  

 revisor, kan fortsætte med deres hverv til den første  

 ordinære generalforsamling efter 1. januar 1998, på hvilken der  

 træffes afgørelse om godkendelse af et årsregnskab.
§ 10 Stk. 1. Loven gælder ikke for Færøerne og  

 Grønland, jf. dog stk. 3, men §§ 2, 4 og 5 kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold  

 tilsiger.
 Stk. 2. (Udeladt).
 Stk. 3. § 3 gælder for Færøerne og  

 Grønland.
 §§ 15 og 16 i lov nr. 414 af 26. juni 1998 er  

 sålydende:
§ 15 Stk. 1. Loven16)  

  træder i kraft den 1. juli 1998.
 Stk. 2. (Udeladt).
 Stk. 3. (Udeladt).
 Stk. 4. (Udeladt).
 Stk. 5. (Udeladt).
 Stk. 6. (Udeladt).
 Stk. 7. (Udeladt).
 Stk. 8. (Udeladt).
 Stk. 9. (Udeladt).
 Stk. 10. (Udeladt).
 Stk. 11. (Udeladt).
 Stk. 12. Reguleringen af afdrag på indekslån type  

 IS, herunder lån ydet før lovens ikrafttræden, sker  

 første gang på basis af udviklingen i det i § 23,  

 stk. 3, som affattet ved denne lovs § 6, nr. 1, nævnte  

 lønindeks pr. 1. januar 1999.
 Stk. 13. (Udeladt).
 Stk. 14. § 6, nr. 2-7, har virkning for byggeri, hvortil  

 der er meddelt tilsagn om offentlig støtte efter den 31. december  

 1997.
 Stk. 15. § 6, nr. 8-11, har virkning for tilsagn om  

 offentlig støtte, der er meddelt efter den 31. december 1997.
§ 16 Stk. 1. Loven gælder ikke for Færøerne og  

 Grønland, jf. dog stk. 2, men §§ 1, 2, 4 og 5 kan ved  

 kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
 Stk. 2. § 6 gælder for Færøerne og  

 Grønland.
 § 3 i lov nr. 491 af 1. juli 1998 er  

 sålydende:
§ 3 Stk. 1. Loven17)  

  træder i kraft den 15. juli 1998.
 Stk. 2. (Udeladt).
 §§ 4 og 5 i lov nr. 1051 af 23. december 1998 er  

 sålydende:
§ 4 Stk. 1. Loven18)  

  træder i kraft den 1. januar 1999, jf. dog stk. 2.
 Stk. 2. (Udeladt).
§ 5 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
 § 5 i lov nr. 1054 af 23. december 1998 er  

 sålydende:
§ 5 Stk. 1. Loven19)  

  træder i kraft den 1. januar 1999. §§ 3 og 4 træder  

 dog i kraft dagen efter bekendtgørelsen i Lovtidende.
 Stk. 2. (Udeladt).
 Stk. 3. (Udeladt).
 Stk. 4. De tidligere regler i §§ 21, 23, 24, 28 og 30-32,  

 jf. lovbekendtgørelse nr. 708 af 8. september 1997, som ændret  

 ved § 6 i lov nr. 414 af 26. juni 1998 og § 2 i lov nr. 491 af 1.  

 juli 1998, finder forsat anvendelse på byggeri, hvortil der inden den  

 1. januar 1999 er meddelt tilsagn om støtte efter lov om almene  

 boliger samt støttede private andelsboliger m.v., tidligere love om  

 boligbyggeri samt den tidligere lov om boliger for ældre og personer  

 med handicap, såfremt långivningen sker på grundlag af det  

 meddelte støttetilsagn.
 Stk. 5. De tidligere gældende regler i §§ 21, 23,  

 24 og 28, jf. lovbekendtgørelse nr. 708 af 8. september 1997, som  

 ændret ved § 6 i lov nr. 414 af 26. juni 1998 og § 2 i lov  

 nr. 491 af 1. juli 1998, finder forsat anvendelse på private  

 andelsboliger, hvortil der efter den 31. december 1998 og inden den 1. januar  

 2000 meddeles tilsagn om støtte efter § 160 b i lov om almene  

 boliger samt støttede private andelsboliger m.v., såfremt  

 långivningen sker på grundlag af det meddelte tilsagn.
 Stk. 6. De tidligere gældende regler i § 39,  

 stk. 1-6, jf. lovbekendtgørelse nr. 708 af 8. september 1997, som  

 ændret ved § 6 i lov nr. 414 af 26. juni 1998 og § 2 i lov  

 nr. 491 af 1. juli 1998, finder forsat anvendelse, og de tidligere  

 gældende regler i §§ 21, 23 og 24, jf. lovbekendtgørelse  

 nr. 708 af 8. september 1997, som ændret ved § 6 i lov nr. 414 af  

 26. juni 1998 og § 2 i lov nr. 491 af 1. juli 1998, finder fortsat  

 anvendelse, for så vidt angår de i § 39, stk. 1-6,  

 omhandlede låneformål, hvortil kommunalbestyrelsen inden den 1.  

 januar 2000 har meddelt tilsagn om støtte.
 Stk. 7. De tidligere gældende regler i § 21,  

 § 22, § 26, stk. 1 og 2, § 28, stk. 1-3 og 5,  

 § 29, stk. 1 og 2, § 30, stk. 1-5 og stk. 7, 1. pkt,  

 § 31, stk. 1-3 og 5, § 32 a, § 33, stk. 1 og 2,  

 § 34, stk. 1, 3, 4, 6 og 7, § 35, stk. 1 og 2, § 36,  

 stk. 1-8 og 11, § 36 a, § 37, stk. 1-4, og § 39,  

 stk. 1, 1. og 3. pkt., samt stk. 2-7, jf. lovbekendtgørelse  

 nr. 708 af 8. september 1997, som ændret ved § 6 i lov nr. 414 af  

 26. juni 1998 og § 2 i lov nr. 491 af 1. juli 1998, finder forsat  

 anvendelse på indekslån, der er ydet på grundlag af  

 indeksobligationer hidrørende fra obligationsfondskoder, hvor  

 udstedelse er afsluttet senest 31. december 1998.
 Stk. 8. Den tidligere gældende regel i § 6 i lov om  

 Dansk Landbrugs Realkreditfond, jf. lovbekendtgørelse nr. 647 af 2.  

 juli 1996, finder forsat anvendelse på indekslån, der er ydet  

 på grundlag af indeksobligationer hidrørende fra  

 obligationsfondskoder, hvor udstedelse er afsluttet senest den 31. december  

 1998.
 §§ 5 og 6 i lov nr. 328 af 31. maj 1999 er  

 sålydende:
§ 5 Stk. 1. Loven20)  

  træder i kraft den 1. juni 1999.
 Stk. 2. § 34, stk. 7, i lov om forsikringsvirksomhed  

 som affattet ved denne lovs § 1, nr. 2, samt § 21 a, stk. 8,  

 § 21 a, stk. 9, 1. og 2. pkt., § 37 a, stk. 9, 3. pkt.,  

 §§ 37 b og 37 c i lov om banker og sparekasser m.v. som ændret  

 henholdsvis affattet ved denne lovs § 2, nr. 2-6, samt § 53 d,  

 stk. 4, 1. og 2. pkt., § 77, stk. 10, 2. pkt., §§ 77 a og  

 77 b i realkreditloven som ændret henholdsvis affattet ved denne lovs  

 § 3, nr. 2-5 har virkning fra den 1. august 1999.
 Stk. 3. Moderselskaber, der inden den 1. august 1999 har  

 indgivet ansøgning til Finanstilsynet om dispensation fra kravene i  

 henholdsvis § 34, stk. 7, i lov om forsikringsvirksomhed som  

 affattet ved denne lovs § 1, nr. 2, eller § 21 a, stk. 8,  

 § 21 a, stk. 9, 1. og 2. pkt., § 37 a, stk. 9, 3. pkt.,  

 §§ 37 b og 37 c i lov om banker og sparekasser m.v. som affattet ved  

 denne lovs § 2, nr. 2-6, eller § 53 d, stk. 4, 1. og 2. pkt.,  

 § 77, stk. 10, 2. pkt., §§ 77 a og 77 b i realkreditloven som  

 ændret henholdsvis affattet ved denne lovs § 3, nr. 2-5, er  

 fritaget for at opfylde de i bestemmelsen indeholdte kapitalkrav, indtil  

 Finanstilsynet har truffet afgørelse vedrørende  

 dispensation.
§ 6 Stk. 1. Loven gælder ikke for Færøerne og  

 Grønland, jf. dog stk. 2.
 Stk. 2. § 3 gælder for Færøerne og  

 Grønland.
 Stk. 3. (Udeladt).
 Stk. 4. (Udeladt).
Økonomiministeriet, den 8. juli 1999 Marianne Jelved /Henrik Bjerre-Nielsen 1)   Bekendtgørelsen i Lovtidende  

 fandt sted den 21. december 1989.
 2)   Bekendtgørelsen i Lovtidende  

 fandt sted den 9. juni 1990.
 3)   Bekendtgørelsen i Lovtidende  

 fandt sted den 14. juni 1990.
 4)   Bekendtgørelsen i Lovtidende  

 fandt sted den 21. august 1990.
 5)   Bekendtgørelsen i Lovtidende  

 fandt sted den 15. april 1991.
 6)   Bekendtgørelsen i Lovtidende  

 fandt sted den 25. april 1991.
 7)   Bekendtgørelsen i Lovtidende  

 fandt sted den 7. juni 1991.
 8)   Bekendtgørelsen i Lovtidende  

 fandt sted den 21. maj 1992.
 9)   Bekendtgørelsen i Lovtidende  

 fandt sted den 24. december 1992.
 10)   Bekendtgørelsen i Lovtidende  

 fandt sted den 1. juli 1993.
 11)   Bekendtgørelsen i Lovtidende  

 fandt sted den 8. maj 1993.
 12)   Bekendtgørelsen i Lovtidende  

 fandt sted den 28. april 1994.
 13)   Bekendtgørelsen i Lovtidende  

 fandt sted den 28. april 1994.
 14)   Loven træder i kraft den 12.  

 december 1995, jf. bekendtgørelse om ikrafttræden af lov om  

 ændring af lov om statsgaranti til lån til skoler og  

 forsøgsbyggeri m.v.
 15)   Bekendtgørelsen i Lovtidende  

 fandt sted den 15. maj 1997.
 16)   Lovændringen vedrører  

 § 23, stk. 3-4, § 28, stk. 2-3, stk. 4, 2. pkt.,  

 stk. 5, § 30, stk. 2, 5 og 7, § 31, stk. 5,  

 § 32 a, § 39, stk. 2, stk. 3, 1. pkt., stk. 4 og 6,  

 § 59, stk. 1, 1. pkt., stk. 2, 1. pkt., stk. 3-6.  

 I lov nr. 475 af 10. juni 1997 ændres § 9, stk. 7.
 17)   Lovændringen vedrører  

 § 18 h.
 18)   I lov nr. 475 af 10. juni 1997  

 ændres § 9, stk. 7.
 19)   Lovændringen vedrører  

 § 1, stk. 6, § 2, stk. 3, § 7, stk. 2,  

 § 8, stk. 2, 1. og 2. pkt., § 9, stk. 6, § 9 a,  

 § 10, § 11, stk. 1, § 12, stk. 1, 3, 5 og 9,  

 § 18, stk. 3, § 18 b, stk. 5 og 7, § 18 d,  

 stk. 3, § 19, stk. 2, §§ 21-40, § 42, stk. 1-  

 2, § 43, § 44, stk. 1-2, § 45, stk. 1, § 49,  

 stk. 1, 1. pkt., og stk. 3-4, § 50, stk. 1-2,  

 stk. 3, 1. og 2. pkt., stk. 4 og stk. 5, 1. pkt., § 51,  

 stk. 1-2 og 3, § 52, stk. 1-2 og 5, § 53, stk. 3 og  

 stk. 5, 1. og 2. pkt., § 53 a, stk. 3, § 53 h,  

 stk. 1 og stk. 2, 2. pkt., § 58, stk. 4, § 63,  

 stk. 2-3, § 64, stk. 3, § 65, stk. 2, § 65 a,  

 stk. 8, § 65 b, stk. 2, § 65 c, stk. 1, 2. pkt., og  

 stk. 8, § 65 d, § 73, stk. 3, § 74, stk. 4-5,  

 § 75, stk. 1-2 og 4, § 77, stk. 1, 2. pkt.,  

 stk. 10-13, § 78, stk. 1-9, § 79, stk. 1,  

 stk. 2, 1. og 2. pkt. og stk. 3-4, § 80, stk. 1 og 2,  

 § 81, stk. 1-2, § 82, stk. 1-2, § 83, stk. 2,  

 1. og 2. pkt., § 84, stk. 1, 2. og 3. pkt., § 85, 1. og 2.  

 pkt., § 86, stk. 1-2, stk. 3, 1. og 2. pkt., § 87,  

 stk. 1, § 88, stk. 1, 3. pkt., § 89, stk. 2, 1.  

 pkt., og stk. 3, § 90, stk. 2-3, og stk. 5, § 91,  

 stk. 1-3, 5-6 og stk. 5, 1. pkt. (nu stk. 7, 1. pkt.),  

 § 92, stk. 1 og stk. 2, 1. og 2. pkt., § 98, § 98 a,  

 § 101, stk. 1, § 102, stk. 1-2, § 105, stk. 1-  

 2.
 20)   

  Lovændringen vedrører § 18 h, stk. 2, § 53 d,  

 stk. 4, § 77, stk. 10, § 77 a, § 77 b.
