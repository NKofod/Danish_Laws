 Under tidligere sygdomsperioder var patienten blevet behandlet med  

 antipsykotisk medicin Cisordinol, som havde haft en god afdæmpende  

 virkning på de maniske symptomer.
 I henhold til dom blev patienten på ny indlagt, da han gav udtryk  

 for megalomane tvangsforestillinger, og det blev skønnet, at der var  

 tale om en mani i forbindelse med patientens maniodepressive sygdom.
 Efter 4 døgns indlæggelse, da patienten på egen  

 hånd havde forladt afdelingen, blev der truffet beslutning om  

 tvangsbehandling af ham med Cisordinol, subsidiært Cisordinol  

 depot.
Lokalnævnet godkendte beslutningen om tvangsmedicinering med  

 Cisordinol.
Derimod fandt Lokalnævnet ikke betingelserne for anvendelse  

 af depotmedicin opfyldt, da fysisk magtanvendelse ikke ansås for  

 nødvendigt.
 Lokalnævnet udtalte, at afdelingen senere kunne træffe  

 beslutning om tvangsmedicinering med depotmedicin, såfremt der ikke  

 indtrådte en væsentlig bedring eller hvis der ikke  

 indtrådte betydelige bivirkninger.
Patient skønnedes ikke at ville  

 modsætte sig daglige injektioner Patientklagenævnet fandt, at der var grundlag for  

 tvangsbehandling, og at denne opfyldte kravet om mindst indgribende  

 foranstaltninger.
Nævnet havde herved lagt vægt på, at  

 patienten under tidligere behandling var søgt motiveret for frivillig  

 antipsykotisk behandling.
 Nævnet fandt dog, at behandling med Cisordinol depot  

 ikke opfyldte kravet om mindst indgribende foranstaltninger, idet det ikke  

 fandtes godtgjort, at patienten ville modsætte sig daglig behandling,  

 således, at der måtte anvendes betydelig fysisk magt ved  

 medicinindgivelsen eller at daglig medicinindgift ville være specielt  

 angstprovokerende for ham.
 Nævnet bemærkede i øvrigt, at en  

 manglende bedring i tilstanden eller udebliven af betydelige bivirkninger  

 ikke i sig selv kunne danne grundlag for senere anvendelse af  

 depotmedicin.
