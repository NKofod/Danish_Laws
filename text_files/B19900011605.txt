 I henhold til § 5, stk. 2, i lov om frikommuner, jf.
 lovbekendtgørelse nr. 583 af 31. august 1989 meddeles:
 § 1.  Undervisnings- og Forskningsministeriet har den  

 14. februar 1990 godkendt frikommuneregulativ nr. 10 for Odense Kommune om  

 valg af mindst 1 repræsentant for forældre med børn i skolens  

 skolefritidsordning til skolebestyrelserne.
 § 2.  Frikommuneregulativet indebærer, at § 39 c, stk.  

 1, i lov om folkeskolen, jf. lovbekendtgørelse nr. 438 af 20. juni 1989,  

 fraviges i Odense Kommune, således at forældre med børn i en skoles  

 skolefritidsordning kan vælge mindst 1 repræsentant til skolebestyrelsen.
 § 3.  Frikommuneregulativet har virkning fra 7.  

 februar 1990 og bortfalder senest den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener m.v., jf. lov om  

 kommunernes styrelse § 8, stk. 4.
Undervisnings- og Forskningsministeriet,  

 den 21. februar 1990 P.M.V.
 E.B.
