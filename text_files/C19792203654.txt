 Hermed følger et antal eksemplarer af den mellem Akademikernes  

 Centralorganisation, Lærernes Centralorganisation og undervisningsministeriet  

 indgåede aftale om tjenestetiden for fast ansatte lærere og rektorer ved  

 husholdningsseminarierne.
 Til aftalen skal man knytte følgende bemærkninger:
Den i § 1, stk. 1, angivne almindelige fordeling af den årlige  

 undervisningsforpligtelse på 760 timer med gennemsnitligt 19 ugentlige timer  

 over 40 uger er foretaget med udgangspunkt i et undervisningsforløb, der  

 omfatter 32 skemauger, 3 studieuger (introduktionsuger samt disponible uger)  

 og 5 eksamensuger.
Det årlige timetal fremkommer herefter ved at multiplicere  

 det gennemsnitlige ugentlige timetal - inclusive omregning for undervisning i  

 særlige fag - i skemaugerne (divisor 32) med 40 og hertil at lægge timer i  

 specialevejledning med omregningstimer, kursustimer i studieuger og andre  

 timer uden for skemaugerne, omregningstimer i forbindelse med forelæsninger  

 samt anden form for timereduktion.
For medvirken som eksaminator ved den  

 afsluttende bedømmelse af specialeafhandlinger ydes en timereduktion på 2  

 timer pr. afhandling fordelt med 1 time til hver af de medvirkende lærere.
 Samtidig vedlægges cirkulære af dags dato om vejledningstimer i  

 forbindelse med husholdningslæreruddannelsen.
 P.m.v.
 e.b.
E.
Paludan-M ller Bilag Undervisningsministeriet løn- og personaleafdelingen AFTALE mellem undervisningsministeriet og Akademikernes Centralorganisation og  

 Lærernes Centralorganisation om tjenestetiden for fast ansatte  

 (tjenestemandslønnede) lærere og rektorer ved husholdningsseminarierne.
 I henhold til § 45, stk. 2 i lov om tjenestemænd i staten, folkeskolen og  

 folkekirken, jf. § 2, stk. 2 i den mellem ministeren for statens lønnings- og  

 pensionsvæsen og tjenestemændenes centralorganisationer indgåede hovedaftale  

 af 27. oktober 1969, er der mellem undervisningsministeriet og Akademikernes  

 Centralorganisation og Lærernes Centralorganisation indgået nedenstående  

 aftale om tjenestetiden for fast ansatte (tjenestemandslønnede) lærere og  

 rektorer ved husholdningsseminarierne.
 Indledning .
 Det pligtige årlige undervisningstimetal er fastsat under hensyntagen til,  

 at det påhviler seminariernes lærere - udover at tilrettelægge og forberede  

 undervisningen m.v. - at varetage en række opgaver uden direkte forbindelse  

 med undervisningen, herunder særlige samarbejdsopgaver bl.a. i form af  

 deltagelse i seminariets råd og udvalg, ligesom det påhviler dem at  

 tilrettelægge og deltage i studieuger med eventuelle ekskursioner m.v., at  

 yde vejledning i og uden for undervisningstiden, bl.a. i vejledningstimer  

 samt at gennemføre prøver og eksaminer.
 Det pligtige undervisningstimetal.
§ 1 . Det pligtige årlige antal undervisningstimer er 760 timer, der i  

 almindelighed vil være fordelt med et gennemsnit på 19 ugentlige timer over  

 40 uger.
I fagene ernæringslære, kostvurdering og kostplanlægning,  

 konsumentkundskab, undervisningslære samt bolig- og materialekundskab  

 omregnes undervisningstimerne i forholdet 7:8. Specialevejledningstimer  

 omregnes i forholdet 5:6, hertil kommer efter nærmere derom fastsatte  

 bestemmelser reduktionstimer for medvirken som eksaminator ved den  

 afsluttende bedømmelse af specialeafhandlinger.
Forelæsninger omregnes  

 således, at 1 forelæsningstime regnes som 2 1/2 årstime ved opgørelsen af  

 årstimetallet. (760).
 Stk. 2. Undervisningstimer skal normalt være af 45 minutters varighed.
 Stk. 3 . Det pligtige undervisningstimetal nedsættes efter de regler, der  

 måtte blive aftalt om timereduktion for administrativt arbejde m.v., samt ved  

 det 60. år.
 § 2. Seminarierektorernes pligtige timetal fastsættes til 200 årstimer.
 Løntimetallet og dets beregning .
 § 3 . Beregningen af det timetal, som skal lægges til grund for  

 lønberegningen (løntimetallet), foretages med udgangspunkt i skematimetallet,  

 hvortil lægges omregningstimer for undervisning i særlige fag, timer for  

 medvirken i studie- og eksamensuger, timer i specialevejledning, ligeledes  

 med omregningstimer, andre timer uden for skemaugerne, samt reduktionstimer  

 ud over førnævnte omregningstimer.
Stk. 2 . Hvis løntimetallet overstiger det pligtige undervisningstimetal  

 for vedkommende lærer, skal de fremkomne overtimer vederlægges efter de  

 regler, der måtte blive aftalt herom.
Rektorer kan ikke oppebære  

 overtimebetaling, ligesom lærere, der har opnået aldersreduktion ved det 60.  

 år, heller ikke vil kunne oppebære overtimebetaling.
 Særlige hverv .
 § 4. For seminarielærere, der påtager sig særlige hverv, som ikke kan  

 henføres under de pågældendes undervisnings- eller tjenestepligter, kan der  

 ydes reduktion i det pligtige timetal eller anden vederlæggelse efter nærmere  

 aftalte regler, der bygger på de for administrativt personale gældende  

 arbejdstidsnormer.
 § 5 . Praktiklederes pligtige årstimetal nedsættes med 1,50 time pr.  

 studerende, der deltager i praktik inden for året.
 Stk. 2 . Virksomhed som koordinerende lærer indregnes i timetallet med 50  

 timer pr. funktionssemester respektive 100 timer pr. funktionsår.
§ 6. Til varetagelse af hovedlæreropgaver vil seminariet kunne disponere  

 over 0,25 reduktionstime årlig pr. studerende.
Timerne fordeles af  

 seminariets rektor efter samråd med lærerrådet eller repræsentanter for  

 dette.
 Timereduktion ved det 60. år .
 § 7. Der ydes med virkning fra undervisningsårets begyndelse (1. august)  

 i det kalenderår, i hvilket en seminarielærer eller -rektor fylder 60 år,  

 timereduktion for undervisning efter nedenstående skala:
