Skriftlig fremsættelse (7. oktober  

 1998) By- og boligministeren (Jytte Andersen):
 Jeg tillader mig herved for Folketinget at  

 fremsætte:
 Forslag til lov om ændring af lov om elektriske  

 stærkstrømsanlæg og elektrisk materiel (Tilsyn).
(Lovforslag nr.
L 15).
 Lovforslaget - der bortset fra en redaktionel  

 ændring er en uændret genfremsættelse af L 140 fra  

 folketingsåret 1997-98 (2. samling) - indeholder følgende  

 elementer: 1) indførelse af adgang til, at by- og boligministeren kan  

 pålægge elforsyningsvirksomhederne at føre tilsyn med  

 stærkstrømsanlæg, og  2) ophævelse af de  

 særlige bestemmelser for offentligt ejede anlæg.
Ad 1) Elektricitetsrådet har på  

 grundlag af en aftale med Danske Elværkers Forening bemyndiget de  

 enkelte elforsyningsvirksomheder til at udføre tilsyn med  

 stærkstrømsanlæg.
Udgiften til tilsynet indregnes i den  

 elpris, som betales af de forbrugere, som aftager elektricitet fra det  

 tilsynsførende selskab.
Forbrugerne i et forsyningsområde, hvor  

 der installeres mange nye stærkstrømsanlæg, kan derfor  

 komme til at betale forholdsmæssigt mere for elektriciteten end  

 forbrugerne i et forsyningsområde med færre nyinstallationer.
På baggrund af den forestående åbning af  

 elmarkedet i 1999 vurderes det, at det er nødvendigt, at  

 tilsynsudgiften bliver konkurrenceneutral, idet det i modsat fald ikke kan  

 afvises, at elforsyningsvirksomhederne kan miste interessen i at føre  

 tilsynet.
For at sikre, at tilsynsordningen kan fortsætte,  

 foreslås det derfor, at by- og boligministeren kan pålægge  

 elforsyningsvirksomhederne at udføre tilsynet med  

 stærkstrømsanlæg.
For samtidig at sikre, at  

 tilsynsudgiften bliver konkurrenceneutral foreslås det, at udgiften  

 pålægges samtlige elforbrugere.
Åbningen af elmarkedet og det deraf følgende  

 spørgsmål om konkurrenceneutralitet medfører samtidig, at  

 der er behov for en tilpasning af reglerne for opkrævning af udgifterne  

 til Elektricitetsrådets øvrige virksomhed.
Efter de  

 gældende regler dækkes udgifterne bl.a. via en afgift, som  

 opkræves hos producenterne af elektricitet.
Det foreslås derfor,  

 at opkrævningen af afgiften sker på tilsvarende måde som  

 ved tilsynsudgiften.
Ad 2) Tilsynet med statens anlæg  

 udføres af den myndighed, som anlægget hører under.  

 Udviklingen af statslige selskaber og statsvirksomheder, og dermed et behov  

 for en ligestilling af private og offentlige selskaber indebærer, at  

 det ikke længere er hensigtsmæssigt med en undtagelse for  

 statslige anlæg.
Det foreslås derfor, at Elektricitetsrådet  

 fremover ligeledes skal føre tilsyn med de statslige anlæg,  

 herunder jernbaneanlæg.
Særligt militært materiel, visse  

 militære anlæg samt klassificerede bygninger, anlæg og  

 arealer tænkes dog undtaget Elektricitetsrådets tilsyn.
 Lovforslaget er udgiftsneutralt for det offentlige, og det  

 har hverken konsekvenser for størrelsen af tilsynsudgiften eller for  

 elprisen samlet set, idet der alene er tale om en ændring af  

 opkrævningsmåden.
For så vidt angår de erhvervsøkonomiske  

 konsekvenser bemærkes, at forslaget sikrer, at anlægstilsynet og  

 betalingen herfor samt afgiften til Elektricitetsrådets øvrige  

 virksomhed ikke bliver et konkurrenceparameter på det åbne  

 elmarked.
Forslaget har ingen miljømæssige konsekvenser eller  

 EU-retlige aspekter.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
