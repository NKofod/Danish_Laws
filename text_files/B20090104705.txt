Bekendtgørelse om ændring af bekendtgørelse om finansielle rapporter for forsikringsselskaber og tværgående pensionskasser § 1 I bekendtgørelse nr. 1310 af 16. december 2008 om finansielle rapporter for forsikringsselskaber og tværgående pensionskasser foretages følgende ændring:
 1. § 91 a, stk. 1, affattes således:
»Der skal gives en femårsoversigt med hoved- og nøgletal i overensstemmelse med bilag 9 og 10.« 2. I bilag 8, pkt. 3, ændres »31. december 2009« til: »31. december 2010«.
 3. I bilag 8, pkt. 5, affattes overskriften således:
»Justeret løbetidsafhængig diskonteringssats (rentekurve)« § 2 Bekendtgørelsen træder i kraft den 1. december 2009 og finder anvendelse for regnskabsår, der begynder 1. januar 2009, jf. § 147, stk. 1, i bekendtgørelse nr. 1310 af 16. december 2008 om finansielle rapporter for forsikringsselskaber og tværgående pensionskasser.
