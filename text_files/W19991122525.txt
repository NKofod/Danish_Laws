 Sundhedsstyrelsen indberettede sagen til Patientklagenævnet.
Utilstrækkelig journalføring af  

 behandling Nævnet fandt, at tandlægens  

 journalføring var utilstrækkelig.
Nævnet lagde til grund,  

 at optegnelserne i journalen var foretaget af tandlægen eller på  

 hans ansvar.
Fundene ved en lang række undersøgelser burde  

 være journalført, og der burde være lavet notater om  

 mundhygiejnen, samt om den information patienten havde fået forud for  

 behandlingen.
Tandlægen burde endvidere have journalført, hvilke  

 diagnoser der lå til grund for rodbehandlingen af de to tænder  

 samt hvilke lægemidler, der blev anvendt ved de foretagne  

 lokalbedøvelser.
Nævnet bemærkede i den forbindelse, at  

 formålet med, at tandlæger fører journal over deres  

 patienter, er at sikre, at der er sammenhæng mellem diagnoser,  

 behandlinger og kontrol, således at patienten sikres den bedst mulige  

 behandling.
Journalen er desuden et vigtigt informationsgrundlag og et  

 nødvendigt kommunikationsmiddel, hvis andre behandlere skal  

 involveres, eller hvis patienten skifter tandlæge.
Endvidere kan  

 journalen have betydning i forbindelse med tilsyn og kontrol.
