Betænkning afgivet af Udvalget for Videnskab og Teknologi  

 den 21. februar 2007 Betænkning over I.  

 Forslag til lov om Akkrediteringsinstitutionen for videregående  

  

 uddannelser (akkrediteringsloven) [af  

 videnskabsministeren (Helge Sander)] II.  

 Forslag til lov om ændring af universitetsloven og lov om  

  

 forskningsrådgivning m.v.
(Konsekvensændringer som følge af oprettelse af  

 Akkrediteringsinstitutionen) [af  

 videnskabsministeren (Helge Sander)] 1. Ændringsforslag Der er stillet 16 ændringsforslag til lovforslag nr.
L 111 og 2  

 til lovforslag nr.
L 112. Videnskabsministeren har stillet ændringsforslag  

 nr.  

 1 til lovforslag nr.
L 111. Enhedslistens medlem af udvalget har stillet  

 ændringsforslag nr. 2-16 til lovforslag nr.
L 111. Videnskabsministeren har  

 stillet  

 ændringsforslag nr. 1 og 2 til lovforslag nr.
L 112.
2. Udvalgsarbejdet Lovforslagene blev fremsat den 15. december 2006 og var til 1.  

 behandling den 19. januar 2007. Lovforslagene blev efter 1. behandling  

 henvist  

 til behandling i Udvalget for Videnskab og Teknologi.
Møder Udvalget har behandlet lovforslagene i 3 møder.
Høring Et udkast til lovforslagene har inden fremsættelsen været sendt  

 i høring, og videnskabsministeren sendte den 6. oktober 2006 dette udkast til  

 udvalget, jf. alm. del  bilag 11. Den 18. december 2006 sendte  

 videnskabsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Dansk Bibel-Institut og Menighedsfakultetet.
 Videnskabsministeren har over for udvalget kommenteret den  

 skriftlige henvendelse til udvalget.
Deputationer Endvidere har Dansk Bibel-Institut og Menighedsfakultetet mundtligt  

 over for udvalget redegjort for deres holdning til lovforslagene.
Spørgsmål Udvalget har stillet 45 spørgsmål til videnskabsministeren til  

 skriftlig besvarelse, som denne har besvaret.
Fem af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslagene til  

  

 vedtagelse  

  

 med de af  

 videnskabsministeren stillede ændringsforslag.
Socialdemokratiets  

 medlemmer af udvalget støtter indførelsen af akkreditering af landets  

 videregående  

 uddannelser.
Akkrediteringen medvirker til at kvalitetssikre og forbedre  

 eksisterende  

 og nye videregående uddannelser.
Endvidere giver akkrediteringen en langt  

 bedre  

 mulighed for at vurdere uddannelsernes kvalitet  nationalt såvel som  

 internationalt.
Det er yderst relevant for f.eks. danske studerende, der  

 søger  

 til udlandet, ligesom for udenlandske studerede, der søger her til.
Socialdemokratiet er  

 bevidst om, at en så omfattende og omsiggribende lov med al sandsynlighed  

 skal virke  

 i en periode, rettes til og justeres undervejs, før den finder sin endelige  

 form.
Men som helhed finder Socialdemokraterne, at den rette balance for  

 første  

 udgave af en dansk akkrediteringsinstitution er fundet med denne lov.  

 Socialdemokraterne vil gerne understrege følgende:
  

 	  

 De uddannelsesinstitutioner, der akkrediteres, skal kunne vide  

 sig sikre på, at akkrediteringen foregår på et fagligt funderet og uvildigt  

 grundlag.
Derfor noterer Socialdemokratiet sig med tilfredshed, at det i  

 loven netop  

 understreges, at rådet »er uafhængigt i sin virksomhed, og medlemmerne  

 udpeges  

 på baggrund af deres faglige kvalifikationer«, samt at både rådssekretariatet  

 og det faglige sekretariat skal være uafhængigt af videnskabsministeren.
   

 	  

 Hvad angår rådets opbygning og sammensætning, har Socialdemokraterne  

 lagt særlig stor vægt på, at der er viden om arbejdsmarkedet, og at  

 dimittenderne  

 er repræsenteret i rådet.
   

 	  

 Socialdemokraterne tillægger det selvsagt også stor vægt, at den  

 danske akkrediteringsinstitu-tion kan opnå international godkendelse.
 Socialdemokraterne støtter  

 videnskabsministerens ændringsforslag om ændring af lovens navn fra  

 Akkrediteringsloven til Akkrediteringsloven for videregående uddannelser.
 Hvad angår L 112, støtter  

 Socialdemokraterne også dette lovforslag i erkendelse af, at lovforslaget er  

 en  

 konsekvens af hele etableringen af Akkrediteringsinstitutionen.
Dansk Folkepartis  

 medlemmer af udvalget finder, at for at danske uddannelser kan leve op til de  

 højeste standarder og nyde anerkendelse internationalt, skal der oprettes et  

 akkrediteringsråd.
Akkrediteringsrådet skal sikre en uafhængig godkendelse af  

 uddannelserne.
 Det er afgørende for Dansk  

 Folkeparti, at der stadig væk er et overordnet politisk ansvar, hvad angår  

 uddannelsernes kvalitet, og hvad angår økonomien i de forskellige  

 videregående  

 uddannelser.
Dansk Folkeparti er af den  

 opfattelse, at de videregående uddannelser med lovforslaget vil kunne leve op  

 til de internationale standarder.
Det skal dog understreges, at det ikke i  

 sig  

 selv er et mål for Dansk Folkeparti, at Danmark lever op til forskellige  

 internationale standarder.
Det afgørende er at sikre faglighed og kvalitet i  

 Danmark til gavn for samfundet og til gavn for de danske studerende.
Såfremt  

 dette hensyn i fremtiden måtte gå imod en internationaliseringsproces, vejer  

 hensynet til faglighed og kvalitet tungere.
Det er ligeledes afgørende for  

 Dansk Folkeparti, at internationalt samarbejde om udvikling af  

 uddannelsessektoren bevares som et frivilligt samarbejde mellem selvstændige  

 nationer, således at Danmark til enhver tid kan agere ud fra nationale  

 interesser.
Lovforslaget forhindrer i  

 højere grad end i dag, at politiske særinteresser i fremtiden vil være  

 afgørende  

 for placering og godkendelse af uddannelser.
Det hilser Dansk Folkeparti  

 velkommen.
Med velfærdsaftalen og globaliseringsaftalen  

 videreføres begrebet fælles uddannelser.
Dansk Folkeparti noterer sig, at  

 fælles uddannelser kun kan oprettes i særlige tilfælde.
Lovforslaget lægger  

 ikke op til, at fælles uddannelser skal eller kan erstatte eksisterende  

 uddannelser.
En fælles uddannelse skal dermed leve op til centralt fastsatte  

 kriterier for at kunne blive godkendt.
Det Radikale Venstres medlemmer af udvalget er varme tilhængere  

 af at kvalitetssikre de danske videregående uddannelser.
Derfor er en  

 national  

 akkrediteringsinstitution, der kan sikre et højt kvalitetsniveau på de  

 videregående  

 uddannelser, et entydigt fremskridt i vores øjne.
Det er en styrke også med  

 hensyn  

 til internationaliseringen af vores uddannelser.
Det skyldes, at en  

 systematisk  

 akkreditering af de videregående uddannelser vil give uddannelserne en  

 stærkere  

 mulighed for at tiltrække dygtige unge studerende, forskere og undervisere  

 fra  

 hele verden.
Disse vil nemlig vide, at uddannelserne er akkrediteret og  

 godkendt af en anerkendt institution.
Det Radikale Venstre havde lagt vægt på, at universiteterne med  

 den nye akkrediteringsinstitution ville få mere frihed til at oprette nye  

 uddannelser.
Her går lovforslaget ikke så vidt, som vi kunne ønske.
En sejr  

 er  

 det dog, at ministeren har afstået fra at forhåndsgodkende  

 fællesuddannelserne,  

 dvs. de uddannelser, der delvis gennemføres i udlandet.
I stedet skal  

 fællesuddannelserne ligesom de øvrige uddannelser akkrediteres  og kun  

 undtagelsesvis har ministeren mulighed for at hive i nødbremsen og  

 efterfølgende undlade en godkendelse af uddannelserne.
For os har dette være  

 vigtigt.  

 Vi mener ikke som regeringen, at fællesuddannelser skal være en undtagelse i  

 det danske uddannelsessystem.
Disse uddannelser bør tværtimod fremmes som en  

 god model for internationaliseringen af de videregående uddannelser.
Den nye akkrediteringsinstitution har givetvis ikke fundet sin  

 endelige form.
De næste års erfaringer bør bruges målrettet på at forbedre og  

 forfine institutionen.
Spørgsmålet om institutionens uafhængighed har optaget os dybt  

 under forhandlingerne.
Der hersker ingen tvivl om, at institutionen  

  

 formelt  

  

 er sikret uafhængighed.
Det  

 fremgår klart af lovforslaget.
Spørgsmålet er, om det også sikrer  

 institutionen  

  

 reel  

  

 uafhængighed, hvilket  

 selvfølgelig er helt afgørende for en institution af denne karakter.
Vi havde  

 entydigt foretrukket, at institutionen blev oprettet uden nogen form for  

 organisatorisk tilknytning til Videnskabsministeriet.
Det har regeringen ikke  

 ønsket.
I stedet har vi fået skabt sikkerhed for, at  

 akkrediteringsinstitutionen  

 vurderes og godkendes af en internationalt anerkendt aktør senest 3 år efter,  

 at  

 lovforslaget er trådt i kraft.
Dermed forventer vi at få et endegyldigt svar  

 på, om institutionen også lever op til internationale krav om uafhængighed af  

 regeringsapparatet, som regeringen hævder.
Det Radikale Venstre havde derudover gerne set, at  

 uddannelsesinstitutionerne var sikret en klageadgang uafhængig af  

 ministeriet.  

 Som lovforslaget er nu, kan uddannelsesinstitutionerne generelt ikke klage  

 over  

 afgørelser om akkreditering  dog har de mulighed for at klage til  

 Videnskabsministeriets styrelse, når det gælder retlige forhold.
Det er ikke  

 optimalt.
Også i dette spørgsmål imødeser vi den internationale vurdering af  

 institutionen.
Det Radikale Venstre beklager, at lovforslaget gennemfører  

 særskilte akkrediteringsordninger for de videregående uddannelser under  

 henholdsvis  

 Videnskabsministeriet, Undervisningsministeriet og Kulturministeriet.
Det er  

 udtryk for en meningsløs ressorttænkning, der mere er udtryk for ministrenes  

 end uddannelsernes behov.
På sigt må målet være at skabe et ensartet  

 kvalitetssikringssystem på tværs af de tre områder.
Endelig nærer vi betydelig bekymring for, om akkrediteringsinstitutionens  

 ressourcer står mål med opgaven.
Planen er, at institutionen skal godkende  

 750  

 uddannelser i løbet af 3-5 år og herudover årligt 30-40 nye uddannelser.
Det  

 er  

 en meget stor opgave  og ministeren har på intet tidspunkt  

 sandsynliggjort, at  

 de fornødne ressourcer er til stede.
Risikoen er, at institutionen ikke kan  

 opretholde det planlagte tempo i akkrediteringerne og derfor ikke når at få  

 akkrediteret alle uddannelser, inden den skal starte forfra med at  

 akkreditere  

 uddannelserne igen.
Dermed risikerer systemet at sande til og institutionen i  

 sidste ende at blive en prop i hullet, der kan bremse udviklingen af nye  

 uddannelser.
Det Radikale Venstre vil på den baggrund følge institutionens  

 arbejde tæt  ud fra et ønske om, at akkrediteringsarbejdet kommer til  

 at  

 forløbe smidigt og effektivt.
Et  

  

 mindretal  

  

 i  

 udvalget (EL) indstiller lovforslagene til  

  

 vedtagelse  

  

 med de stillede ændringsforslag.
Såfremt de under nr. 2-16 stillede  

 ændringsforslag til lovforslag nr.
L 111 ikke vedtages, stemmer mindretallet  

 imod lovforslagene.
Enhedslistens medlem af udvalget finder, at etableringen af en  

 uafhængig akkrediteringsinstitu-tion i udgangspunktet er en god idé. Det  

 kunne  

 nemlig være et led i at give universiteterne større frihed.
Desværre har man  

 valgt at etablere en institution, hvor rådet udpeges af ministeren  

  ikke  

 sådan, at ministeren udpeger det på baggrund af indstillinger, som han bare  

 skal følge, men sådan, at ministeren uden videre udpeger det.
Derudover har  

 man  

 så sørget for at indlejre administrationen i Videnskabsministeriet.
Så siger  

 man, at det er uafhængigt, for »det siger vi det er«.
Tilbage står indtrykket  

 af, at det har været vigtigt for ministeriet og de partier, der støtter  

 lovforslaget,  

 at opretholde en statslig styring af uddannelserne.
 Bag lovforslaget ligger den opfattelse, at man ikke kan overlade  

 det til universiteterne at oprette de uddannelser, de vil, efter at de har  

 fået  

 gennemført en bedømmelse af deres kvalifikationer, fordi man har den  

 opfattelse, at universiteterne så vil oprette en række irrelevante  

 uddannelser.  

 Man fastholder, at der skal opereres med nogle relevanskriterier, hvis  

 konkrete  

 indhold er uafklarede på nuværende tidspunkt.
Hertil kommer, at ministeren får mulighed for at stoppe en  

 uddannelse og nedlægge en uddannelse.
Dermed understreges det, at det er  

 vigtigt for ministeren og partierne bag dette lovforslag at sikre sig, at  

 universiteterne ikke får frihed til, at oprette de uddannelser, de ønsker,  

 men  

 at det skal være politisk bestemt.
Enhedslisten mener, at dette er en  

 politisk  

 kontrol, der er unødvendig.
Herudover er der indført det helt særegne administrative  

 princip, at ministeren kan lade tilflyde Akkrediteringsrådet, at han nok ikke  

 vil godkende en bestemt uddannelse, hvorefter rådet skal holde op med at  

 arbejde med den.
Det er at sætte den administrative bekvemmelighed og den  

 politiske bekvemmelighed meget langt over institutioners og menneskers  

 retssikkerhed.
Det er jo rigtigt, at vi i de tilfælde, hvor ministeren  

 direkte  

 griber ind, vil opdage det, men opdager vi det, når Akkrediteringsrådet  

 tilflydes en meddelelse? Enhedslisten har fremsat en lang række ændringsforslag, som vil  

 sikre uddannelsesinstitutionernes frihed, sikre Akkredditeringsrådets  

 uafhængighed og skabe en bred studenterrepræsentation.
Hvis disse  

 ændringsforslag vedtages, stemmer Enhedslisten for lovforslagene.
Ellers  

 stemmer Enhedslisten imod.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag til I.
Forslag til lov om Akkrediteringsinstitutionen for  

 videregående uddannelser (akkrediteringsloven) Af  

 	  

  

 videnskabsministeren,  

  

 tiltrådt af  

  

 udvalget:
Til titlen 1)  

  

 Ordet »(akkrediteringsloven)« udgår.
[Populærtitel udgår] Af  

 	  

 et  

  

 mindretal  

  

 (EL):
Til § 1 2)  


  

 Stk.  

 1  

  

 affattes således:
 »Ministeren for videnskab, teknologi og udvikling opretter  

 Akkrediteringsinstitutionen for videregående uddannelser som en selvejende  

 institution.«.
[Sikring af Akkrediteringsinstituttets uafhængighed] 3)  


  

 Stk.  

 3  

  

 udgår.
[Decentral vurdering] Til § 2 4)  


  

 Stk.  

 2  

  

 affattes således:
»Stk. 2.  

  

 Akkrediteringsrådet ansætter sekretariaternes  

 ledelse.« [Uafhængig akkrediteringsinstitution] Til § 4 5)  

  

 I  

  

 stk. 1  

  

 ændres  

 »otte« til: »10«.
[Flere studenterrepræsentanter] 6)  


  

 Stk.  

 3, nr. 3,  

  

 affattes således:
»3)  

 	  

 3 medlemmer udpeges efter indstilling fra de  

 studerendes organisationer, sådan at udannelserne under såvel  

 Videnskabsministeriet som Undervisningsministeriet og Kulturministeriet er  

 repræsenteret,  

 og« [Flere studenterrepræsentanter] Til § 6 7)  

  

 I  

  

 stk. 2  

  

 udgår »og relevans i henhold til kriterier fastsat i medfør  

 af § 11«.
[Decentralt fastlagt kvalitet] Til § 7 8)  

  

 I  

  

 stk. 2, 2. pkt.,  

  

 udgår »fastsat i medfør af § 11«.
[Decentralisering sikres] Til § 8 9)  

  

 I  

  

 stk. 2  

  

 udgår », i det omfang rapporten er udarbejdet efter  

 kriterierne fastsat i medfør af § 11«.
[Decentralisering sikres] Til § 9 10)  

  

 I  

  

 stk. 1  

  

 udgår »i henhold til kriterier fastsat i medfør af § 11«.
11)  

  

 I  

  

 stk. 4, 1. pkt.,  

  

 ændres »om kriterierne fastsat i medfør af § 11  

 fortsat opfyldes« til: »om kvalitetskravene stadig opfyldes.« [Decentralisering sikres] Til § 10 12)  

  

 I  

  

 stk. 1  

  

 udgår », jf. dog stk. 3«.
[Konsekvensændring] 13)  


  

 Stk.  

 3  

  

 udgår.
 Stk. 4 og 5 bliver herefter stk. 3 og 4.
[Decentralisering sikres] Til § 11 14)  

  

 Paragraffen udgår.
[Decentralisering sikres] Til § 12 15)  


  

 Stk.  

 1  

  

 affattes således:
»§ 12.  

  

 Akkrediteringsrådet akkrediterer videregående  

 uddannelser på Undervisningsministeriets og Kulturministeriets område efter  

 samme regler, som gælder på Videnskabsministeriets område.« [Decentralisering sikres] Til § 13 16)  


  

 Stk.  

 2  

  

 og  

  

 3  

  

 udgår, og i stedet  

 indsættes:
 »Stk. 2.  

  

 Akkreditering  

 af uddannelse efter § 5, stk. 2, udføres som indtægtsdækket virksomhed«.
[Konsekvensændring] Bemærkninger Til nr. 1 Ændringsforslaget betyder, at den foreslåede populærtitel til  

 loven udgår, da begrebet »akkreditering« bruges inden for flere  

 ministerområder.
Til nr. 2 Ændringen sikrer, at  

 Akkrediteringsinstitutionen reelt bliver uafhængig af staten.
Til nr. 3 Ændringsforslaget skal  

 sikre, at uddannelsesinstitutionerne får mulighed for at oprette de  

 uddannelser,  

 de selv synes er relevante, under forudsætning af, at disse lever op til de  

 kvalitetskrav,  

 der stilles.
Til nr. 4 Ændringen sikrer, at  

 Akkrediteringsinstitutionen reelt bliver uafhængig af staten.
Til nr. 5 Ændringsforslaget betyder,  

 at der bliver plads til en bredere repræsentation af de studerende.
Til nr. 6 Ændringsforslaget sikrer,  

 at der bliver en bred repræsentation af de studerende, og at deres udpegning  

 er  

 baseret på de studerendes egne organisationers indstillinger.
Til nr. 7 Ændringsforslaget sikrer,  

 at det er Akkrediteringsinstitutionen og ikke ministeriet, der fastsætter  

 kriterierne for kvalitet, og at uddannelsesinstitutionerne tager stilling til  

 uddannelsernes relevans.
Til nr. 8 Henvisningen til § 11 udgår som konsekvens af ændringsforslag  

 nr. 14.
Til nr. 9 Henvisningen til § 11 udgår som konsekvens af ændringsforslag  

 nr. 14.
Til nr. 10 Henvisningen til § 11  

 udgår  

 som konsekvens af ændringsforslag nr. 14.
Til nr. 11 Henvisningen til § 11  

 udgår  

 som konsekvens af ændringsforslag nr. 14.
Til nr. 12 og 13 Ændringsforslaget sikrer,  

 at det bliver Akkrediteringsrådet og ikke ministeren, der afgør om  

 uddannelser  

 skal godkendes.
Til nr. 14 Ændringsforslaget sikrer,  

 at Akkrediteringsrådet selv fastsætter kriterierne for kvalitet, og fjerner  

 dermed den snævre statslige styring af Akkrediteringsrådet.
Til nr. 15 og 16 Ændringsforslaget giver  

 uddannelsesinstitutioner under Undervisningsministeriet og Kulturministeriet  

 de  

 samme frihedsgrader, som uddannelsesinstitutionerne under  

 Videnskabsministeriet  

 får med de ændringsforslag, som stilleren i øvrigt har stillet til dette  

 lovforslag.
Ændringsforslag til II.
Forslag til lov om ændring af universitetsloven  

 og lov om forskningsrådgivning m.v.  

 (Konsekvensændringer  

 som følge af oprettelse af Akkrediteringsinstitutionen) Af  

 	  

  

 videnskabsministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 1  

  

 foreslåede  

 ændring af  

  

 § 3, stk. 1, 2. pkt.,  

  

 udgår »(akkrediteringsloven)«.
[Konsekvens af ændringsforslag nr. 1 til lovforslag nr.
L 111] 2)  

  

 I den under  

  

 nr. 2  

  

 foreslåede affattelse af  

  

 §  

 3, stk. 2,  

  

 ændres i 1. pkt. »akkrediteringsloven« til: »lov om  

 Akkrediteringsinstitutionen for videregående uddannelser«.
[Konsekvens af ændringsforslag nr. 1 til lovforslag nr.
L 111] Bemærkninger Til nr. 1 og 2 Ændringsforslagene er en konsekvens af ændringsforslag nr. 1 til  

 lovforslag nr.
L 111.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Charlotte Dyremose (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Sophie Hæstorp Andersen (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 111 og L 112 Bilagsnr.
Titel 1 Høringssvar og høringsnotat, fra videnskabsministeren 2 Henvendelse af 12/1-07 fra Menighedsfakultet og Dansk  

 Bibel-Institut 3 Udkast til tidsplan for udvalgets behandling af  

 lovforslagene 4 1. udkast til betænkning 5 Ændringsforslag fra videnskabsministeren 6 2. udkast til betænkning Oversigt over spørgsmål og svar vedrørende L 111 og L  

 112 Spm.nr.
Titel 1 Spm. om kommentar til henvendelsen af 12/1-07 fra  

 Menighedsfakultetet og Dansk Bibel-Institut, til videnskabsministeren, og  

 ministerens svar herpå 2 Spm. om, hvorledes muligheden for at overtrumfe  

 Akkrediteringsrådets beslutninger (§ 10, stk. 3) tænkes udnyttet, til  

 videnskabsministeren, og ministerens svar herpå 3 Spm. om studerendes repræsentation i Akkrediteringsrådet,  

 til videnskabsministeren, og ministerens svar herpå 4 Spm. om, hvordan ministeren vil sikre, at både rådet og  

 sekretariaterne reelt kommer til at fungere uafhængigt trods sekretariaternes  

 meget stærke afhængighed af ministeriet, til videnskabsministeren, og  

 ministerens  

 svar herpå 5 Spm. om, hvorfor finansieringen af Akkrediteringsinstitutionen  

 i vidt omfang skal ske ved at beskære EVAs budgetter til evaluering af  

 uddannelserne, til videnskabsministeren, og ministerens svar herpå 6 Spm. om, hvilke overvejelser det giver ministeren, at det,  

 jf. høringssvarene, stort set er umuligt at finde parter, der er begejstrede  

 for lovforslaget, til videnskabsministeren, og ministerens svar herpå 7 Spm. om, hvilke andre EU-lande der tilsvarende har  

 »relevans« som akkrediteringskriterium, til videnskabsministeren, og  

 ministerens svar herpå 8 Spm. om, hvorledes kvalitet og relevans vægtes i forhold  

 til hinanden, til videnskabsministeren, og ministerens svar herpå 9 Spm. om, i hvor høj grad aftagere vil blive inddraget for  

 at definere »relevans«, til videnskabsministeren, og ministerens svar herpå 10 Spm. om, hvem der skal definere »kvalitet«, til  

 videnskabsministeren, og ministerens svar herpå 11 Spm., om ministeren kan bekræfte, at det pålægges  

 Akkrediteringsinstitutionen klart at udmelde præcise akkrediteringskriterier  

 (»mål og standarder«) før en akkrediteringsproces, til videnskabsministeren,  

 og ministerens svar herpå 12 Spm., om ministeren agter at placere  

 Akkrediteringsinstitutionen i forbindelse med Universitetsstyrelsen i  

 Bredgade 40, og hvorledes mener ministeren i givet fald at dette sikrer  

 uafhængigheden af Videnskabsministeriet, der bor i Bredgade 43, til  

 videnskabsministeren, og ministerens svar herpå 13 Spm., om institutionens ledelse ikke vil blive  

 rekrutteret fra Videnskabsministeriet, til videnskabsministeren, og  

 ministerens svar herpå 14 Spm. om, hvilken international institution der skal  

 fastlægge kriterierne for et europæisk register, til videnskabsministeren, og  

 ministerens svar herpå 15 Spm., om ministeren vil forelægge lovforslaget for ENQA  

 eller andre relevante EU-institutioner til udtalelse med henblik på, om  

 lovforslaget opfylder standarderne for uafhængighed af ministeriet, således  

 at det sikres, at forslaget på forhånd opfylder de europæiske standarder, til  

 videnskabsministeren, og ministerens svar herpå 16 Spm. om, hvorfor ministeren ikke har etableret  

 institutionen efter de samme principper, statutter m.m. som EVA, til  

 videnskabsministeren, og ministerens svar herpå 17 Spm. om det er korrekt forstået, at der nu de facto  

 indføres en dobbelt godkendelsesproces, hvor en uddannelse først skal  

 godkendes i rådet og derefter godkendes af ministeren, til  

 videnskabsministeren, og ministerens svar herpå 18 Spm. om, hvorfor ministeren kan afvise at godkende en  

 uddannelse, når »oprettelsen af uddannelsen ud fra en samfundsøkonomisk  

 betragtning  

 ikke skønnes hensigtsmæssig«, til videnskabsministeren, og ministerens svar  

 herpå 19 Spm., om det er korrekt, at medlemmer med kendskab til  

 universitetsuddannelser er i mindretal i Akkrediteringsrådet, til  

 videnskabsministeren,  

 og ministerens svar herpå 20 Spm. om, hvordan der garanteres kvalitet i  

 bedømmelsesprocessen vedrørende universitetsområdet, når medlemmer af  

 Akkrediteringsrådet, der ikke har forskningserfaring eller -indsigt, skal  

 være med til at tage beslutninger om kvalitet på universitetsområdet, til  

 videnskabsministeren, og ministerens svar herpå 21 Spm., om de relevante ministres »kriterier for kvalitet  

 og relevans«, jf. bemærkningerne om lovforslagets indhold, er omfattet af  

 offentlighedsloven,  

 til videnskabsministeren, og ministerens svar herpå 22 Spm., om Akkrediteringsrådets fulde beslutningsgrundlag  

 er omfattet af offentlighedsloven, til videnskabsministeren, og ministerens  

 svar herpå 23 Spm., om referaterne fra Akkrediteringsrådets møder er  

 omfattet af offentlighedsloven, til videnskabsministeren, og ministerens svar  

 herpå 24 Spm. om, hvad der menes med »i særlige tilfælde« i  

 lovforslagets § 1, nr. 5, til videnskabsministeren, og ministerens svar herpå 25 Spm. om, hvordan det stemmer overens med kravet om, at  

 Akkrediteringsrådet skal være uafhængigt, at ministre udpeger 8 ud af 9  

 medlemmer,  

 til videnskabsministeren, og ministerens svar herpå 26 Spm., om ministeren kan bekræfte, at det strider mod  

 Bologna-deklarationen, at ministeren kan ændre Akkrediteringsrådets  

 beslutninger,  

 til videnskabsministeren, og ministerens svar herpå 27 Spm. om, hvordan ministeren mener at kravet om, at  

 Akkrediteringsrådet skal være uafhængigt, stemmer overens med, at det er  

 ministeren, som fastlægger kriterierne for Akkrediteringsrådets vurdering af  

 en uddannelses kvalitet og relevans, til videnskabsministeren, og ministerens  

 svar herpå 28 Spm., om ministeren ikke er enig i, at det ville give  

 Akkrediterings-institutionen  

 større uafhængighed af staten, hvis den var blevet oprettet som en selvejende  

 institution, til videnskabsministeren, og ministerens svar herpå 29 Spm. om, hvilke fordele det giver Akkrediteringsinstitutionen  

 i dens arbejde med at vurdere uddannelsers kvalitet, at den er anbragt inden  

 for den statslige forvaltning, til videnskabsministeren, og ministerens svar  

 herpå 30 Spm., om Akkrediteringsinstitutionen udelukkende er  

 anbragt inden for den statslige forvaltning, fordi dette er billigere, end  

 hvis den skulle være oprettet som en selvejende institution, til  

 videnskabsministeren, og ministerens svar herpå 31 Spm. om, i hvilke andre lande akkrediteringsinstitutionen  

 er etableret som en del af den statslige forvaltning, til  

 videnskabsministeren, og ministerens svar herpå 32 Spm. om garanti for, at Akkrediteringsinstitutionen kan  

 opnå international godkendelse som en uafhængig akkrediteringsinstitution,  

 når den er anbragt inden for den statslige forvaltning, til  

 videnskabsministeren,  

 og ministerens svar herpå 33 Spm. om, hvilke kriterier for kvalitet der vil indgå i en  

 vurdering af en uddannelses kvalitet, til videnskabsministeren, og  

 ministerens svar herpå 34 Spm. om, hvilke kriterier der vil indgå i en vurdering af  

 en uddannelses relevans, til videnskabsministeren, og ministerens svar herpå 35 Spm. om, hvorfor det ikke er de studerendes nationale  

 organisationer, der indstiller de studerendes repræsentant i  

 Akkrediteringsrådet, til videnskabsministeren, og ministerens svar herpå 36 Spm. om, i hvilke tilfælde ministeren vil benytte sin  

 bemyndigelse til at stoppe behandlingen af en uddannelse i  

 Akkrediteringsrådet,  

 til videnskabsministeren, og ministerens svar herpå 37 Spm., om ministeren vil sikre, at Folketingets  

 Videnskabsudvalg bliver orienteret, hver gang ministeren benytter sin  

 bemyndigelse til at stoppe Akkrediteringsrådets behandling af en godkendelse  

 af en uddannelse, til videnskabsministeren, og ministerens svar herpå 38 Spm. om at definere, hvad der menes med, at en  

 »uddannelse ud fra en samfundsøkonomisk betragtning ikke skønnes  

 hensigtsmæssig«, til videnskabsministeren, og ministerens svar herpå 39 Spm. om at tilsende udvalget en oversigt over ændringer i  

 lovforslaget fra den udgave, der blev sendt i høring, til  

 videnskabsministeren, og ministerens svar herpå 40 Spm. om uddybning af svaret på spm. 6, til  

 videnskabsministeren, og ministerens svar herpå 41 Spm., om ministeren finder det tilfredsstillende, at der  

 trods nærmest enighed om det principielt rigtige i en  

 akkrediteringsinstitution  

 er så udbredt skepsis over for den foreslåede model, til  

 videnskabsministeren,  

 og ministerens svar herpå 42 Spm., om ministeren kan bekræfte, at Danmark angiveligt  

 er det eneste EU-land, der anvender relevanskriteriet i forbindelse med  

 akkreditering af uddannelser, til videnskabsministeren, og ministerens svar  

 herpå 43 Spm. om, hvorfor regeringen finder behov for, at Danmark  

 finder behov for et relevanskriterium i forbindelse med akkreditering af  

 uddannelser,  

 til videnskabsministeren, og ministerens svar herpå 44 Spm., om ministeren vil redegøre for de omtalte  

 kvalitetskriterier i besvarelsen af udvalgets spørgsmål 10, til  

 videnskabsministeren, og ministerens svar herpå 45 Spm. om oversendelse af en oversigt over, hvilke  

 organisationer inden for Undervisningsministeriets regi ministeren finder det  

 relevant at høre i forbindelse med udpegning af Akkrediteringsrådet, til  

 videnskabsministeren,  

 og ministerens svar herpå Bilag 2 Fem af udvalgets spørgsmål til  

 videnskabsministeren og dennes svar herpå Spørgsmål 2 og 24 og svarene herpå er optrykt efter ønske fra  

 DF.
Spørgsmål 12, 13 og 32 og svarene herpå er optrykt efter ønske fra S.
 Spørgsmål 2:
Vil ministeren redegøre nærmere for, hvorledes muligheden for at  

 overtrumfe Akkrediteringsrådets beslutninger (§ 10, stk. 3) tænkes udnyttet? Svar:
Akkrediteringsrådet træffer beslutning om akkreditering af en  

 videregående uddannelse på baggrund af en akkrediteringsvurdering af  

 uddannelsens kvalitet og relevans.
Akkrediteringsrådets beslutninger om  

 akkreditering af videregående uddannelser kan ikke overtrumfes af  

 videnskabsministeren  

 eller andre ministre.
 I henhold til § 10, stk. 3, fastholder videnskabsministeren som  

 den øverste ansvarlige for økonomien og legaliteten på universitetsområdet  

 dog  

 en mulighed for i visse situationer at stoppe Akkrediteringsrådets  

 godkendelse  

 (jf. § 10, stk. 1) af en uddannelse og dermed finansieringen af uddannelsen.  

 Bestemmelsen forventes kun anvendt undtagelsesvis, hvor en uddannelse ikke  

 opfylder lovgivningsmæssige krav eller oprettelsen af uddannelsen ud fra en  

 samfundsøkonomisk betragtning ikke skønnes hensigtsmæssig.
Der tænkes her blandt andet på situationer, hvor en uddannelse  

 ønskes oprettet i et geografisk område, hvor dette af hensyn til lignende  

 uddannelser i området vil kunne være uhensigtsmæssigt.
Tilsvarende vil  

 oprettelsen af en uddannelse kunne være uhensigtsmæssig i situationer, hvor  

 en  

 lignende uddannelse allerede eksisterer under en anden minister.
 Det pågældende universitet skal have lejlighed til at udtale sig  

 om sagen, inden der træffes afgørelse.
 Spørgsmål 12:
Agter ministeren, jf. § 2 om institutionens uafhængighed, at  

 placere Akkrediteringsinstitutionen i forbindelse med Universitetsstyrelsen i  

 Bredgade 40, og hvorledes mener ministeren i givet fald at dette sikrer  

 uafhængigheden  

 af Videnskabsministeriet, der bor i Bredgade 43? Svar:
Akkrediteringsinstitutionens konkrete fysiske placering er endnu  

 ikke fastlagt.
Institutionens placering vil i høj grad afhænge af, hvor det  

 vil  

 være muligt at få et passende lejemål.
 Af ressourcemæssige hensyn skal Akkrediteringsinstitutionen have  

 administrativt fællesskab med en anden institution under  

 Videnskabsministeriet.  

 Denne sekretariatsmodel kendes fra forskningsrådssystemet, hvor rådene  

 sekretariatsbetjenes af uafhængige sekretariater, som har administrativt  

 fællesskab med Forsknings- og Innovationsstyrelsen under  

 Videnskabsministeriet.
 Vedrørende institutionens uafhængighed henvises til besvarelsen  

 af spørgsmål 4.
 Spørgsmål 13:
Betyder ministerens bemærkninger om institutionens uafhængighed,  

 at institutionens ledelse ikke vil blive rekrutteret fra  

 Videnskabsministeriet,  

 og at institutionen dermed ikke vil være en del af det ministerielle  

 karrieresystem? Svar:
Akkrediteringsinstitutionens ledelse ansættes af  

 videnskabsministeren efter indstilling fra Akkrediteringsrådet, som også skal  

 godkende stillingsopslaget.
Ministeren kan ikke ansætte en ledelse, som ikke  

 er  

 indstillet af rådet.
 Spørgsmål 24:
Når der i § 1, nr. 5 (affattelsen af § 3, stk. 6), står: »Universitetet  

 kan i særlige tilfælde udbyde en uddannelse, hvor dele af uddannelsen ikke  

 kan  

 gennemføres i Danmark, men skal gennemføres ved et eller flere udenlandske  

 universiteter efter aftale mellem de pågældende universiteter om gensidig  

 udveksling, jf. dog stk. 1«, hvad menes der så med »i særlige tilfælde«? Svar:
En fællesuddannelse er en uddannelse, hvor udbuddet af  

 uddannelsen foregår i Danmark, men hvor visse dele af uddannelsen kun kan  

 gennemføres i udlandet.
Hensigten med fællesuddannelser  som det  

 eksempelvis  

 kommer til udtryk i Erasmus Mundus-uddannelserne  er, at de udvikles og  

 udbydes i fællesskab af et dansk universitet og to eller flere udenlandske  

 universiteter.
Godkendelsen af en fællesuddannelse forudsætter, at det  

 internationale samarbejde bibringer en yderligere dimension, end hvis  

 uddannelsen udbydes som en ren dansk uddannelse.
Der vil således være  

 væsentlig  

 forskel mellem rene danske uddannelser og fællesuddannelser udbudt i Danmark.
 Fællesuddannelser er et supplement til det danske  

 uddannelsesudbud og er på ingen måde tænkt som en erstatning for udbud i  

 Danmark.
 Hvis en fællesuddannelse ikke lever op til kravene, er der  

 mulighed for at stoppe godkendelsen af uddannelsen efter § 10, stk. 3.
 Spørgsmål 32:
Kan ministeren garantere, at akkrediteringsinstitutionen kan  

 opnå international godkendelse som en uafhængig akkrediteringsinstitution,  

 når  

 den er anbragt inden for den statslige forvaltning? Svar:
 Da de europæiske rammer for evaluering af nationale  

 kvalitetssikringsorganisationer og deres optagelse i det kommende europæiske  

 register endnu ikke er fastlagt eller tiltrådt  som en del af  

 Bologna-processen  

  af de 45 europæiske ministre, er det ikke muligt på nuværende  

 tidspunkt at garantere,  

 at akkrediteringsinstitutionen kan opnå international godkendelse som en  

 uafhængig akkrediteringsinstitution, jf. besvarelsen af spørgsmål 15.
 Lovforslaget er udformet under hensyntagen til de europæiske  

 standarder og retningslinjer, og det forudsættes, at den danske model lever  

 op  

 til kravene heri.
I de »Europæiske standarder og retningslinjer for  

 kvalitetssikring af videregående uddannelser« sættes der ikke standarder for  

 kvalitetssikringsorganisationers institutionelle rammer.
Der stilles således  

 ikke krav om, at en kvalitetssikringsinstitution skal være en selvejende  

 institution.
De europæiske standarder og retningslinjer stiller derimod krav  

 til institutionernes faglige uafhængighed i relation til såvel videregående  

 uddannelsesinstitutioner som ministerier.
Skulle det vise sig, at den danske  

 model ikke lever op til de gældende krav, vil modellen blive taget op til  

 drøftelse igen med henblik på at ændre loven i det fornødne omfang.
