INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Dansk Funktionærforbund har den 1. oktober 1992  

 indgået medfølgende organisationsaftale for rengøringsinspektører ved  

 Boligministeriet, Slots- og Ejendomsstyrelsen.
 Organisationsaftalen udgør sammen med StK-fællesoverenskomsten af 24.  

 april 1991 (* 2) det samlede overenskomstgrundlag.
 Den hidtidige overenskomst af 13. juni 1990 for  

 rengøringsinspektører/inspektører (cirk. af 29. juni 1990, APD.nr. 77/90)  

 ophæves hermed.
Bemærkninger til organisationsaftalens enkelte bestemmelser Til § 2. Løn Rengøringsinspektører oprykkes 1 skalatrin med virkning fra 1. april 1992.  

 Den hidtidige anciennitet bevares.
Til § 3, stk. 2. Tjenestelister Det henstilles, at tjenestelisterne udarbejdes - enten på den måde, at listerne til enhver tid angiver  

 arbejdstidsfordelingen for de førstkommende mindst 4 uger, - eller på den måde, at tjenestelisterne for en periode af mindst 4 uger  

 bekendtgøres senest 2 uger før listernes første gyldighedsdag.
Det bemærkes, at der om fornødent kan foretages ændringer i allerede  

 bekendtgjorte tjenestelister.
Inden sådanne ændringer foretages, skal den  

 berørte medarbejder underrettes.
 Såfremt der måtte blive pålagt rengøringsinspektører arbejde ud over det  

 ifølge tjenestelisten forud tilrettelagte, skal man endvidere efter anmodning  

 fra forbundet henstille, at eventuel afspadsering heraf, medmindre andet  

 aftales mellem institutionen og den enkelte rengøringsinspektør, finder sted  

 efter udløbet af den uge, hvori arbejdet udføres, og indlægges i  

 tjenestelisten.
Finansministeriet Administrations- og Personaledepartementet Den 23. oktober 1992 P.M.V.
 E.B.
Inga Mørkegaard ORGANISATIONSAFTALE FOR RENGØRINGSINSPEKTØRER VED BOLIGMINISTERIET Organisationsaftale for rengøringsinspektører ved Boligministeriet, Slots-  

 og Ejendomsstyrelsen.
 Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Rengøringsinspektører ansættes i henhold til funktionærloven.
§ 2.  Løn Lønnen til rengøringsinspektører beregnes på grundlag af en årsløn  

 bestående af skalatrinene 14, 15, 16, 17, 18 og 19, der alle er 2-årige.  

 Ansatte oprykkes pr. 1. april 1992 til næste løntrin.
 § 3.  Arbejdstid mv.
 Rengøringsinspektørernes ugentlige arbejdstid er 37 timer.
 Stk. 2. Der udarbejdes tjenestelister, som omfatter samtlige medarbejdere  

 (bortset fra afløsningspersonale) med skiftende arbejdstid.
Tjenestelisterne, der omfatter en periode på mindst 4 uger, angiver for  

 den enkelte medarbejder tjenestens beliggenhed og fridagenes placering.
For  

 medarbejdere, som er antaget med henblik på at gøre tjeneste under andre  

 medarbejderes sygefravær mv., skal tjenestelisterne alene angive fridagenes  

 placering.
Stk. 3. Hvis der lokalt er enighed herom, kan arbejdstidsnedsættelsen fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 § 4.  Overarbejde mv.
 Med hensyn til natpenge, godtgørelse for tjeneste på lørdage, søn- og  

 helligdage, grundlovsdag efter kl. 12.00 og juleaftensdag efter kl. 14.00,  

 godtgørelse for delt tjeneste samt overarbejdsbetaling følges de for statens  

 tjenestemænd gældende regler og satser.
§ 5.  Arbejdsmiljøloven I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, aftales, at den daglige hvileperiode (i  

 begrænset omfang) kan udskydes eller nedsættes til 8 timer i forbindelse med  

 udførelsen af tjenesten.
Behov for nedsættelse af hviletiden til 8 timer vil  

 kunne forekomme mere end 2 gange ugentlig.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljølovens og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
§ 6.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts - dog tidligst 31.  

 marts 1993.
København, den 1. oktober 1992 Dansk Funktionærforbund  

 Finansministeriet P.M.V.
 Tommy Hansen E.B.
