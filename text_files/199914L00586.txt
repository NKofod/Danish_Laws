Betænkning afgivet af Retsudvalget den  

 16. maj 2000 Betænkning over Forslag til lov om  

 ændring af straffeloven (Tidsbegrænsning af foranstaltninger efter  

 straffelovens §§ 68 og 69) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Et af udvalgets spørgsmål til  

 justitsministeren og dennes svar herpå er optrykt som bilag til  

 betænkningen.
 Endvidere har udvalget modtaget skriftlige og/eller  

 mundtlige henvendelser fra:
Det Centrale Handicapråd, Torben V.
Rasmussen, Brønshøj og Sind   København Kredsen.
 Desuden har udvalget som led i sit arbejde med  

 lovforslaget den 28. april 2000 afholdt en intern høring med  

 inviterede eksperter.
 Herefter indstiller udvalget lovforslaget til  

vedtagelse uændret.
Et mindretal (Venstres, Dansk  

 Folkepartis og Frihed 2000´s medlemmer af udvalget) tilslutter sig  

 lovforslaget, idet mindretallet er enig i hensigten med lovændringen,  

 nemlig at personer med behandlingsdomme ikke glemmes eller gemmes i  

 behandlingssystemet.
Mindretallet har desuden lagt vægt på, at  

 justitsministeren i svar på spørgsmål nr. 25, der er  

 optrykt som bilag til betænkningen, har vist vilje til at foretage en  

 evaluering, når der foreligger et tilstrækkeligt grundlag for at  

 kunne vurdere virkningen af lovændringen, ca. 7-8 år efter lovens  

 ikrafttræden, og samtidig har tilkendegivet, at der vil blive foretaget  

 løbende statistisk indsamling.
Mindretallet finder det principielt betænkeligt, at  

 lovforslaget tilsyneladende er nødvendigt.
Det er mindretallets  

 opfattelse, at forbedringerne kunne være foretaget uden  

 lovændring.
Mindretallet ønsker i den forbindelse at  

 fremhæve, at ansvaret for, at en patient ikke glemmes i systemet,  

 ligger dels hos patienten selv, dels hos såvel statsadvokat som  

 behandlende læge eller anden anstaltsleder og ikke mindst hos  

 patientens bistandsværge.
 Mindretallet finder det mere hensigtsmæssigt, at det  

 ekstra ressourceforbrug til kontrol i stedet bliver anvendt i  

 behandlingssystemet.
Et andet mindretal (Socialistisk Folkepartis og  

 Enhedslistens medlemmer af udvalget) ville ud fra et grundlæggende  

 retsprincip have foretrukket, at der blev indført egentlige  

 tidsbegrænsninger for behandlingsdomme.
Mindretallet støtter sig  

 på model 2 i Straffelovrådets betænkning nr. 1372/1999.
 Mindretallet har dog noteret sig, at justitsministeren i  

 svaret på udvalgets spørgsmål nr. 25, der er optrykt som  

 bilag til betænkningen, har givet tilsagn om at iværksætte  

 en evaluering af virkningen af de nye regler og at orientere Retsudvalget om  

 resultatet af evalueringen.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Et af udvalgets spørgsmål til  

 justitsministeren og dennes svar herpå Spørgsmål nr. 25:
Hvad er ministerens holdning til at indsætte en  

 revisionsbestemmelse i lovforslaget om, at loven skal tages op til revision  

 om f.eks. 3 eller 5 år? Vil ministeren selv stille  

 ændringsforslag herom? Svar:
 Justitsministeriet er indstillet på at foretage en  

 evaluering, når der foreligger et tilstrækkeligt grundlag for at  

 kunne vurdere virkningen af de nye regler.
De nye regler om tidsbegrænsning af foranstaltninger  

 efter straffelovens § 68 og § 69 gælder ifølge lovforslagets § 2  

 alene for foranstaltninger, der idømmes efter lovens  

 ikrafttræden, eller hvor der efter straffelovens § 72 sker en  

 skærpelse af tidligere idømte foranstaltninger.
Derimod  

 gælder de nye regler ikke for sager af denne karakter, der er endeligt  

 afgjort før lovens ikrafttræden.
De nye regler gælder  

 heller ikke for sager om ændring eller endelig ophævelse af  

 foranstaltninger efter straffelovens § 72, der afgøres efter lovens  

 ikrafttræden, og hvor foranstaltningen efter rettens afgørelse  

 opretholdes eller lempes.
Efter de foreslåede nye regler skal der  

 fastsættes en længstetid på 5 år for  

 frihedsberøvende foranstaltninger i anledning af ikke-personfarlig  

 kriminalitet.
For frihedsberøvende foranstaltninger i anledning af  

 personfarlig kriminalitet fastsættes ingen længstetid, men  

 anklagemyndigheden skal indbringe spørgsmålet om ændring  

 eller endelig ophævelse af foranstaltningen for retten 5 år efter  

 afgørelsen, medmindre spørgsmålet har været  

 forelagt retten inden for de sidste 2 år.
For  

 ikke-frihedsberøvende foranstaltninger fastsættes en  

 længstetid på 3 år.
For også at kunne inddrage de lidt  

 længerevarende foranstaltninger i overvejelserne, vil der næppe  

 være grundlag for at gennemføre en mere omfattende evaluering af  

 de nye regler før tidligst ca. 7-8 år efter lovens  

 ikrafttræden.
Der vil dog naturligvis før dette tidspunkt kunne  

 tages skridt til at forberede evalueringen, f.eks. i form af løbende  

 statistikindsamling.
Det er ganske vist forudsat i bemærkningerne til  

 lovforslagets § 2, at tidligere idømte foranstaltninger, der ikke  

 omfattes af de nye regler, af anklagemyndigheden indbringes for retten efter  

 straffelovens § 72 senest, når der er forløbet 3 år eller  

 5 år fra dommen blev afsagt, afhængig af, om der er tale om en  

 frihedsberøvende eller ikke-frihedsberøvende foranstaltning.
De  

 nye regler vil imidlertid kun få (fuld) virkning for foranstaltninger,  

 der idømmes eller skærpes efter lovens ikrafttræden.
 Efter Justitsministeriets opfattelse er der i  

 øvrigt ikke noget tvingende behov for at indsætte en egentlig  

 revisionsbestemmelse i lovforslaget.
 Der kan i stedet peges på muligheden for, at der i  

 Retsudvalgets betænkning gøres en bemærkning om, at  

 justitsministeren over for udvalget har givet tilsagn om at  

 iværksætte en evaluering af virkningen af de nye regler og at  

 orientere Retsudvalget om resultatet af evalueringen.
En lignende model blev anvendt i forbindelse med  

 indførelsen af de nye regler om behandling af klager over  

 politipersonalet, jf.
Retsudvalgets betænkning af 23. maj 1995  

 vedrørende lovforslag nr.
L 242 (vedtaget som lov nr. 393 af 14. juni  

 1995).
