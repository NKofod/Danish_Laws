Landsskatteretskendelse vedr. arbejdsgivers betaling af 50 %  

 af udgifterne til et MBA-studium Der klages over Ligningsrådets afgørelse af 21. januar 2003  

 i henhold til § 20 A i lovbekendtgørelse nr. 859 af 13. september 2000  

 (skattestyrelsesloven).
 Der er stillet følgende spørgsmål til Ligningsrådet:
  

  

 1  

  

 . Kan  

 Ligningsrådet bekræfte, at A's dækning af 50 % af udgifterne forbundet med en  

 medarbejders MBA-studium ved Handelshøjskolen vil være skattefri for  

 medarbejderen,  

 når medarbejderen samtidig accepterer en tilsvarende lavere fast løn i den  

 periode, studiet varer? 2  

  

 . Vil betalingen  

 være skattefri, hvis medarbejderen beholder sin faste grundløn i hele  

 perioden,  

 men satserne for provision nedsættes under studiet uden efterfølgende  

 regulering? 3  

  

 .Vil betalingen  

 være skattefri, hvis provisionssatserne, jf. spørgsmål 2, føres tilbage til  

 det  

 oprindelige niveau, når medarbejderen via nedgangen i provisionen har dækket  

 50  

 % af de udgifter, som det er aftalt, at medarbejderen skal dække? 4.  

  

 Kan  

 Ligningsrådet anerkende, at A's dækning af 50 % af udgifterne forbundet med  

 studierne er skattefri, hvis der indgås en ny provisionsaftale gældende i  

 studietiden, hvorefter medarbejderen skal være berettiget til en bestemt  

 andel  

 af den provision af den samlede indtjening af solgte varer og tjenester i en  

 måned, som han har krav på efter de nugældende provisionssatser? 5.  

  

 Vil A's dækning  

 af 50 % af uddannelsesydelserne være skattefri, hvis provisionsaftalen, jf.  

 spørgsmål 5, føres tilbage til det oprindelige, når medarbejderen har dækket  

 50  

 % af de udgifter, som det er aftalt, at medarbejderen skal dække? 6.  

  

 Som spørgsmål  

 4, dog sådan, at egenbetalingen effektueres hurtigst muligt og måles over  

 hvert  

 halve år.
 .
 A agter at tilbyde medarbejdere, at selskabet dækker 50 % af  

 udgifterne til et MBA-studium ved Handelshøjskolen.
A vil løbende betale 100 % af kursusudgifter og udgifter til  

 bøger og materialer, men A ønsker, at medarbejderen selv skal dække 50 % af  

 disse udgifter.
Medarbejderen skal derudover selv betale for eventuelle  

 rejser,  

 forplejning og lignende i forbindelse med studiet.
 De samlede udgifter til kursus forventes at blive i  

 størrelsesordenen 160.000 kr. ekskl. moms, fordelt i 4 rater over 2 år.
 Såfremt medarbejderen måtte afbryde studiet uden at  

 fuldføre, vil der ikke ske nogen efterfølgende regulering af egenbetalingen.
Medarbejderens medfinansiering med 50 % af udgifterne til  

 kursus, bøger og materiale ønskes foretaget ved, at medarbejderen accepterer  

 en  

 mindre løn eller provision i den periode, studiet varer.
Finansieringen af  

 medarbejderens andel på 50 % ønskes således foretaget inden, der trækkes  

 A-skat, AM- og SP-bidrag.
Lønnedgangen vil få betydning for beregning af  

 feriepenge  

 m.v.
Medarbejderens medfinansiering ønskes effektueret ved, at  

 den faste månedsløn på 45.000 kr. reduceres i den periode, studiet varer.  

 Lønreduktionen tilsigter at modsvare 50 % af selskabets udgifter.  

 Lønnedgangen  

 er reel og får effekt på alle løndele, dvs. ved beregning af feriepenge,  

 pension mv.
Der sker ingen ændringer i den faste arbejdstid, men der bevilges  

 i  

 et vist omfang fri til eksamensforberedelser og undervisning.
Efter endt  

 studium vil månedslønnen udgøre den samme, som inden studierne blev  

 påbegyndt.
Der sker ingen ændringer i medarbejdernes faste løn.
Derimod  

 ændres medarbejderens ret til optjening af provision i perioden.
Størrelsen på provision i A afhænger af, hvilke produkter og  

 tjenester medarbejderen har solgt i en given periode.
Den procentvise  

 fortjeneste, medarbejderen kan optjene, differentieres afhængigt af den  

 tjeneste eller det produkt, medarbejderen har solgt.
Der ønskes indgået en aftale, der indebærer, at den  

 procentvise fortjeneste, der kan opnås på det enkelte produkt, nedjusteres  

 med  

 en fast procent i den periode, studiet varer.
Det er hensigten via  

 nedsættelsen  

 af provisionssatserne at opnå den ønskede 50 % medfinansiering fra  

 medarbejderens side.
Efter endt studium vil procenterne igen udgøre det samme  

 som inden studiestart.
Der er samme faktum som i spørgsmål 2, dog således, at  

 provisionen justeres til normalt niveau, når medarbejderen faktisk har betalt  

 50 % af udgifterne.
A vil således løbende føre regnskab med, hvad  

 medarbejderen  

 ville have optjent i provision, inden studierne startede.
Medarbejderens faste løn justeres ikke.
Der indgås en ny  

 provisionsaftale med medarbejderen, hvorefter medarbejderen kun vil være  

 berettiget til at få udbetalt 50 % af de første 10.000 kr. af en mulig  

 provision, opgjort på basis af de forskellige nugældende satser for de  

 forskellige ydelser og tjenester, der er solgt i en måned.
Overskydende  

 optjent  

 provision tilfalder medarbejderen i sin helhed.
 Som spørgsmål 4, dog således, at når medarbejderen har  

 betalt 50 % af udgifterne, vil han herefter have ret til sin sædvanlige  

 provision.
Som spørgsmål 4, dog således, at optjening af provision  

 foregår i 6 måneder ad gangen, hvilket falder sammen med selskabets betaling  

 af  

 en af de fire delfakturaer på 40.000 kr.
Overskydende optjent provision i  

 6-månedersperioden tilfalder medarbejderen i sin helhed.
I tilfælde at, at det konstaterede salg i et studiehalvår  

 efter disse regler ikke giver plads til en egenbetaling på 20.000 kr.,  

 overføres selskabets krav på egenbetaling tilsvarende til  

 provisionsberegningen  

 i det efterfølgende studiehalvår.
Henstår eksempelvis 10.000 kr., vil  

 medarbejderen næste studiehalvår kun have ret til provision, der overstiger  

 30.000 kr.
For så vidt angår spørgsmål 1, er det revisionsfirmaets  

 opfattelse, at det står arbejdstager og arbejdsgiver frit at aftale, hvad en  

 given fremadrettet arbejdsindsats skal give i løn.
Skattelovgivningen  

 forhindrer således ikke, at medarbejderen fremadrettet accepterer en lavere  

 løn  

 for at udføre samme arbejde som tidligere.
At lønnedgang accepteres samtidig  

 med, at arbejdsgiveren tilbyder at betale medarbejderens skattefri  

 uddannelse,  

 er efter revisionsfirmaets opfattelse ikke i strid med ligningslovens § 31.
Ligningslovens § 9 indeholder et modregningsforbud  

 vedrørende en løbende nedsættelse af lønnen ved udbetaling af skattefri  

 godtgørelser.
Ligningslovens § 31 indeholder imidlertid intet  

 modregningsforbud  

 som i ligningslovens § 16, stk. 12, hvorefter ydelsen bliver skattepligtig,  

 såfremt medarbejderen indgår en aftale om en lavere løn, samtidig med at  

 arbejdsgiveren stiller en skattefri pc til rådighed.
Det må således stå A og  

 medarbejderen frit for at indgå en aftale om en lavere løn i den periode,  

 studiet varer, uden at medarbejderen bliver beskattet af de afholdte  

 omkostninger til uddannelsen.
Lønnedgangen vil have virkning i alle  

 relationer  

 såsom lønmodtagerbidrag, feriegodtgørelsesgrundlag, pensionsgrundlag mv.  

 Lønnedgangen vil også have betydning for eventuelle procentvise  

 lønforhøjelser  

 i perioden.
Lønnedgangen vil således ikke være i strid med kildeskattelovens  

 §  

 46, stk. 3.
Det afgørende for skattefrihed efter ligningslovens § 31 er  

 efter revisionsfirmaets vurdering, at den valgte uddannelse ikke er af privat  

 interesse for medarbejderen, men netop er en relevant uddannelse for en sales  

 Executive i et IT-firma.
A er derfor villig til at dække 50 % af udgifterne  

 forbundet hermed.
 Det er således revisionsfirmaets vurdering, at A's dækning  

 af udgifterne til studieafgift, bøger og materialer vil være skattefri efter  

 ligningslovens § 31, stk. 3, idet "ydelserne modtages af en arbejdsgiver  

 som led i et ansættelsesforhold". Revisionsfirmaet tilføjer, at  

 ligningslovens § 31 ikke stiller som vilkår for skattefrihed, at arbejdsgiver  

 endeligt afholder den totale udgift.
 I forbindelse med spørgsmål 2 og 3 er det revisionsfirmaets  

 vurdering, at der også uden at der opstår skattepligt for medarbejderen kan  

 aftales en lavere optjening af provision i en fremadrettet periode mod, at  

 arbejdsgiveren godtgør udgifterne til medarbejderens uddannelse.
 Dette er efter firmaets opfattelse - som anført under  

 spørgsmål 1 og 2 - hverken i strid med ligningslovens § 31 eller  

 kildeskattelovens § 46, stk. 3.
 Tilsvarende mener revisionsfirmaet, at det ikke er i strid  

 med ligningslovens § 31, at A fører et "tælleværk, der sikrer, at  

 medarbejderen ikke kommer til at betale mere end de aftalte 50 % af  

 udgifterne.
 Det er tværtimod revisionsfirmaets vurdering, at A ved  

 løbende at føre regnskab med, hvad medarbejderen ville have opnået i  

 provision,  

 inden nedsættelse af optjent provision blev aftalt, sikrer, at A faktisk  

 kommer  

 til at afholde 50 % af omkostningerne og ikke mere eller mindre i tilfælde af  

 andet salg end forventet i perioden.
Da provision i sagens natur varierer, vil det ikke som ved  

 en lavere fast løn være muligt for arbejdstager og eller arbejdsgiver at  

 vide,  

 hvilke omkostninger arbejdsgiveren faktisk afholder, med mindre der  

 sideløbende  

 med optjent provision holdes regnskab med, hvad medarbejderen ville have  

 optjent.
Da arbejdsgiveren skal afholde 50 % af udgifterne, må det efter  

 revisionsfirmaets opfattelse således skattemæssigt accepteres, at  

 arbejdstager  

 og arbejdsgiver aftaler, at medarbejderen ikke skal afholde mere end 50 % af  

 udgifterne.
Efter fuldført studie vil lønnen være den samme som inden  

 studierne.
Efter kildeskattelovens § 46, stk. 3, vil det efter  

 revisionsfirmaets opfattelse heller ikke være ulovlig modregning at føre et  

 "tælleværk", idet der er tale om en reel fremadrettet nedgang i  

 medarbejderens løn.
Lønnedgangen skal således ske i alle relationer, såsom  

 lønmodtagerbidrag og feriegodtgørelsesgrundlag.
Medarbejderen accepterer  

 blot,  

 at nedgangen kun skal være af en vis størrelse.
 Ad spørgsmål 4, 5 og  

 6.
 Revisionsfirmaet har anført, at forskellen mellem faktum i  

 spørgsmål 2 og 4, 5 og 6 er, at den provisionsaftale, som parterne indgår, er  

 forskellig.
I stedet for at nedsætte procenterne for optjening af  

 provision på hver enkelt af de mange tjenester og produkter, A sælger, indgås  

 en aftale, hvorefter provisionen op til et vist niveau halveres.  

 Medarbejderen  

 er således kun berettiget til en provision, der svarer til 50 % af et  

 provisionsbeløb op til 10.000 kr. pr. måned, beregnet på basis af det samlede  

 salg i en måned.
Hvad angår spørgsmål 6, er forskellen, at  

 provisionsaftalerne  

 kun gælder for et halvår ad gangen, og at en eventuelt ikke tilbagebetalt  

 andel  

 af A betalte beløb overføres til det efterfølgende halvår.
 Revisionsfirmaet finder, at de samme betragtninger, som  

 angivet under spørgsmål 2 og 3 gør sig gældende, idet firmaet heller ikke her  

 vurderer, at denne model er i strid med ligningslovens § 31, eller at der  

 foreligger ulovlig modregning, jf. kildeskattelovens § 46, stk. 3.
Ligningslovens § 31 omhandler ydelser til dækning af  

 udgifter i forbindelse med uddannelser og kurser.
Hvis ydelserne modtages af  

 en  

 arbejdsgiver m.fl. som led i et ansættelsesforhold mv. skal de ikke medregnes  

 til den skattepligtige indkomst.
Ydelser, som modtages af arbejdsgiveren i  

 forbindelse med ophør af et ansættelsesforhold er ligeledes skattefri.
De  

 arbejdsgiverbetalte ydelser, som er omfattet af skattefriheden, er opregnet i  

 stk. 3 og omfatter bl.a. skole- og deltagerbetaling.
I henhold til stk. 2 kan  

 skattefriheden ikke omfatte uddannelser eller kurser, der udelukkende har  

 privat karakter.
Det er således et krav, at den pågældende uddannelse eller  

 kurset er erhvervsrelateret og som sådan har et erhvervsmæssigt sigte.
Ligningslovens § 31 sondrer ikke imellem, om den pågældende  

 uddannelse i det konkrete tilfælde er en efteruddannelse eller en grund-  

 eller  

 videreuddannelse.
Skattefriheden omfatter alle typer af  

 efter-/videreuddannelser, som erhverves på diverse uddannelsesinstitutioner,  

 herunder på universiteter og andre højere uddannelsesinstitutioner.
Efter Told- og Skattestyrelsens opfattelse vil det  

 heromhandlede MBA-studium være omfattet af skattefriheden i henhold til  

 ligningslovens § 31 i det omfang, der er tale om egentlig  

 arbejdsgiverbetaling  

 for uddannelsen.
Kravet om, at uddannelsen er erhvervsrelateret er ligeledes  

 opfyldt.
 Hvis det derimod forholder sig således, at de pågældende  

 medarbejdere selv afholder udgiften, er situationen ikke omfattet af  

 skattefriheden  

 i ligningslovens § 31, som forudsætter, at udgiften afholdes af  

 arbejdsgiveren  

 eller af andre nærmere definerede trediemænd, jf. § 31, stk. 1. Som det  

 fremgår  

 af ligningslovens § 31, stk. 6, kan uddannelsesudgifter omfattet af stk. 3,  

 der  

 ikke dækkes af en arbejdsgiver mv., ikke fradrages ved indkomstopgørelsen,  

 med  

 mindre dette følger af skattelovgivningens almindelige regler.
Bestemmelsen er indsat i ligningslovens § 31 ( ved lov nr.  

 135 af 20.3.02) for at understrege, at der ikke er en udvidet adgang for den  

 ansatte m.fl. til at tage fradrag for udgifter, som ikke dækkes af  

 arbejdsgiveren m.fl.
Det samme fremgår iøvrigt også af Ligningsvej-ledningens  

 afsnit A.F.1.4. Således er der efter de almindelige regler kun adgang til  

 fradrag, hvis der er tale om en efteruddannelsesudgift (med henblik på at  

 erhverve, sikre og vedligeholde indkomsten, j f. statsskattelovens § 6).
 Dette indebærer, at uddannelsesudgifter, som afholdes med  

 henblik på etablering af en fremtidig indkomst er undtaget fra  

 fradragsmuligheden.  

 Udgifter til egentlige kompetencegivende videreuddannelser som f.eks.  

 MBA-uddannelsen er der således ikke mulighed for at fradrage.
 Under henvisning til ovenstående finder styrelsen, at den  

 omhandlede ordning, hvorefter A tilbyder at dække halvdelen af  

 uddannelsesudgifterne, er omfattet den type uddannelses- eller kursusydelser,  

 som kan modtages skattefrit i medfør af ligningslovens § 31 i det omfang, A  

 faktisk betaler for den.
 Den anden halvdel - som finansieres gennem en lønreduktion i  

 medarbejdernes bruttoløn - enten den egentlige løn eller i provisionen- er  

 efter styrelsens opfattelse en omgåelse af ligningslovens § 31, stk. 6, som  

 netop henviser til, at uddannelsesudgifter omfattet af stk. 3, som ikke  

 dækkes  

 af en arbejdsgiver m.v. ikke kan fradrages ved indkomstopgørelsen medmindre  

 dette følger af skattelovgivningens almindelige regler.
Endvidere vil en sådan modregning være i uoverensstemmelse  

 med kildeskattelovens § 46, stk. 3, som foreskriver, at indeholdelse af  

 A-skat  

 skal gå forud for andre krav mod den pågældende A-indkomst, herunder modkrav  

 fra arbejdsgiveren.
Aftaler, hvor arbejdsgiveren i strid med  

 kildeskattelovens  

 § 46, stk. 3, foretager en direkte modregning i den ansattes kontante løn,  

 vil  

 kunne tilsidesættes.
Som eksempel kan nævnes TfS 1994, 599 med kommentar i  

 TfS  

 1994, 606, hvor arbejdsgiverens udgifter i forbindelse med en firmabil blev  

 modregnet krone for krone i den ansattes kontante løn.
Det fremgår af  

 kommentaren, at lønmodtagere ikke kan opnå fradrag for udgifter - af enhver  

 art  

 - blot ved at få arbejdsgiveren til at afholde dem og derefter søge refusion  

 gennem modregning i A- indkomsten inden indeholdelse af A-skat.
Problemstillingen svarer iøvrigt til den utilsigtede  

 anvendelse af skattefrihedsbestemmelserne i den tidligere gældende § 16, stk.  

 10, i ligningsloven ( lovbek. nr. 775 af 17.8.00) vedrørende pc-ordninger,  

 som  

 på samme måde medførte, at en skattepligtig løn blev konverteret til et  

 skattefrit gode.
For den ansatte betyder en sådan ordning, at vedkommende  

 opnår,  

 hvad der svarer til et fradrag i bruttoindkomsten for udgiften til  

 erhvervelsen  

 af et skattefrit gode.
Den skattemæssige værdi at et sådant fradrag er højere  

 og iøvrigt flyttes den økonomiske del over på medarbejdersiden.
Den tidligere gældende § 16, stk. 10, i ligningsloven blev  

 ændret som følge af udbredelsen af de særlige pc-ordninger med bruttotræk i  

 lønnen.
Den nugældende § 16, stk. 12, indeholder således en værnsregel, som  

 består af en bestemmelse om, at skattefriheden til en computer med tilbehør  

 stillet til rådighed ikke gælder, hvis den skattepligtige ved reduktion i sin  

 bruttoløn har kompenseret arbejdsgiveren for at få stillet udstyret til  

 rådighed.
En sådan værnsregel findes ikke i lignings lovens § 31.
På baggrund af ovenstående indstiller styrelsen, at der  

 svares bekræftende på spørgsmålet om, hvorvidt A kan dække 50 % af  

 uddannelsesudgifterne skattefrit.
Derimod indstilles det at anse en  

 modregningsordning som beskrevet for at være i strid med ligningslovens § 31,  

 stk. 6 og kildeskattelovens § 46, stk. 3.
Ligningsrådet tiltræder indstillingen. Selskabets revisor har nedlagt påstand om, at de stillede  

 spørgsmål besvares bekræftende.
 Revisoren har anført, at Ligningsrådet ved besvarelsen af de  

 stillede spørgsmål har henvist til følgende:
 ·  

  

 	  

    

 Der er ved etablering af den ny lønaftale  

 tale om omgåelse af ligningslovens § 31, stk. 6, og aftalen er i strid med  

 kildeskattelovens § 46, stk. 3.
 ·  

  

 	  

    

 Problemstillingen svarer til den tilsigtede  

 anvendelse af skattefrihedsbestemmelsen i den tidligere gældende § 16, stk.  

 10.
 Revisoren har hertil bemærket, at det kan fastslås, at den  

 omstændighed, at arbejdsgiveren i nærværende sag vil afholde uddannelsens  

 pris  

 som et tillæg til lønnen i form af et for medarbejderen skattefrit godt,  

 klart  

 viser, at uddannelsen ikke udelukkende er af privat karakter for den ansatte.  

 Betingelsen for skattefrihed for uddannelsen er derfor opfyldt, jf.  

 ligningslovens § 31, stk. 2.
Endvidere er bemærket, at bruttolønnedgangen ikke kan anses  

 for en betaling fra medarbejderen, men alene er en delvis finansiering for  

 arbejdsgiver i form af sparede lønudgifter.
En betaling fra en medarbejder  

 ville kræve træk i allerede oppebåret A-indkomst, hvilket der på ingen måde  

 foreligger i denne sag, henset til at afkald gives forinden retserhvervelsen.
Bruttolønsreduktionen er således på ingen måde udtryk for,  

 at arbejdstager betaler via ubeskattede midler.
Kildeskattelovens § 46   

 som  

 Ligningsrådet henviser til  skaber alene et værn mod træk i allerede  

 oppebåret  

 indkomst forinden A-skattetræk.
 Tilmed skal det klart understreges, at der i tilknytning til  

 ligningslovens § 31 netop ikke af Folketinget er vedtaget en værnsregel, som  

 kendes som specialistreglerne, der gælder mod bruttolønsreduktioner i  

 relation  

 til ligningslovens § 16, stk. 12 (skattefrie hjemme-pc-ordninger) eller § 9,  

 stk. 5 (skattefrie godtgørelser), hvilket også klart understreger, at den  

 civilretlige aftale om lønnedgang skal accepteres.
 Uden en sådan værnsregel i tilknytning til ligningslovens §  

 31 skal skattemyndighederne acceptere de civilretlige dispositioner, og den  

 skatteretlige konsekvens er skattefrihed vedrørende godet ydet efter  

 ligningslovens § 31.
Grundlæggende gælder, at arbejdsgiver og arbejdstager kan  

 indgå ansættelsesaftalen, som de ønsker, blot dette sker med fremadrettet  

 virkning, jf. i øvrigt almindelige aftale- og ansættelsesretlige regler.  

 Herunder vil lønmodtageren med arbejdsgiver kunne aftale at modtage et gode i  

 form af uddannelse og samtidig aftale en lavere løn fremadrettet.
Dette skal  

 skattemyndighederne acceptere.
Revisoren har anført, at Ligningsrådet ikke respekterer det  

 grundlæggende skatteretlige princip omkring afkald og kriterierne omkring  

 retserhvervelse, jf.
Ligningsvejledningen 2002, afsnit A.A.1.3.10, ligesom  

 bruttolønsreduktioner anerkendes, jr.
Ligningsvejledningen 2001, afsnit  

 A.B.1.9.13. Havde retsstillingen været den, som Ligningsrådet lægger til  

 grund  

 i den påklagede afgørelse, ville bruttolønsreduktioner end ikke have været  

 muligt efter de gamle hjemme-pc-regler, og en lovfæstelse af en værnsregel  

 havde været ufornøden.
Der er henvist til lovforarbejderne til den specielle  

 værnsregel i ligningslovens § 16, stk. 12, hvoraf det klart fremgår, at det  

 alene er lovgivningsmagten, der kan gribe ind, og sådant lovgivningsinitiativ  

 er ikke taget vedrørende ligningslovens § 31.
Tilmed afspejler selv den nye værnsregel i ligningslovens §  

 16, stk. 12, fortsat en respekt af det faktum, at bruttolønsreduktioner i  

 civilretlig henseende kan foretages, dog udløser det i relation til  

 pc-ordningerne  

 en værnsbeskatning  således at rådigheden over udstyret skal anses  

 skattepligtigt.
Der er med værnsreglen imidlertid ikke tale om, at den  

 civilretlige aftale om bruttolønsreduktion underkendes, og medarbejderen er  

 derfor fortsat via aftalen med arbejdsgiveren gået ned i løn og har ikke  

 retserhvervet større pengeløn end ansættelsesaftalen tilsiger.
Der er henvist  

 til betænkning fra Skatteministeriet af september 2000 vedrørende  

 hjemme-pc-ordninger.
Revisoren har om retserhvervelsesprincippet anført, at det  

 efter dansk skattelovgivning er et grundlæggende princip, at civilretten er  

 styrende for den skatteretlige kvalifikation af indkomster og udgifter i  

 relation til aftaleparternes indkomstopgørelse.
Det afgørende for den  

 tidsmæssige placering er således, hvornår der er opstået et retligt krav af  

 økonomisk karakter.
Hovedreglen indebærer, at indtægter skal medregnes ved  

 indkomstopgørelsen i det indkomstår, hvor der er erhvervet en endelig ret til  

 en bestemt ydelse.
Tilsvarende kan udgifter, der er fradragsberettigede,  

 fradrages, når der er opstået en endelig retlig forpligtelse til at afholde  

 udgiften.
Når et retskrav grunder sig på en aftale, er selve  

 indgåelsen af aftalen som hovedregel udtryk for retskravets endelighed.
Som  

 hovedregel indtræder en aftales skattemæssige konsekvenser derfor på  

 aftaletidspunktet.
 I relation til lønaftaler, som omhandlet her, sker  

 beskatningstidspunktet som hovedregel i forbindelse med  

 udbetalingstidspunktet,  

 som typisk ligger efter retserhvervelsestidspunktet, medmindre der er tale om  

 forudlønnede lønmodtagere.
Dette betyder, at retserhvervelsestidspunktet for  

 lønindkomst er det år, hvor lønmodtageren har erhvervet endelig ret til  

 lønnen  

 inkl. skattepligtige goder m.v., hvilket normalt vil sige, når arbejdet for  

 lønperioden er udført.
Efter kildeskattelovens § 46, stk. 2, jf. § 22 i  

 bekendtgørelse nr. 980 af 16. november 2002 sker beskatningen dog som  

 udgangspunkt på udbetalingstidspunktet.
 Civilretligt og skatteretligt betyder dette derfor, at en  

 lønaftale kan ændres med fremadrettet virkning, for så vidt der ikke er tale  

 om  

 allerede retserhvervet og/eller udbetalt lønindkomst.
Princippet om retserhvervelse fører derfor tillige i  

 nærværende sag til, at parternes aftale, herunder indgåelse af en ny  

 fremadrettet aftale, er bestemmende for den skatteretlige kvalifikation af,  

 hvad der kan betegnes som lønindkomst.
I det omfang parterne således indgår  

 en  

 ny lønaftale, hvorefter lønnen fremadrettet består af en bruttoløn samt en  

 uddannelse m.v., vil beskatningen af lønpakken være styret af denne nye  

 lønaftale.
 Revisoren har henvist til TfS 1998, 681, hvorefter en  

 pc-ordning for medarbejderne i et selskab ikke udløste beskatning efter  

 ligningslovens § 16, stk. 10, samt at ordningen ikke var i strid med  

 modregningsforbudet i kildeskattelovens § 46, stk. 3. Tillige TfS 1999, 323,  

 TfS 1999, 307 og TfS 1999, 786 om selskaber/kommune, der fik godkendt en  

 pc-ordning mod medarbejderes accept af lønnedgang.
 I TfS 1999, 809 godkendte Ligningsrådet ikke en pc-ordning,  

 fordi den påtænkte pc-ordning indebar, at medarbejderne ved lønnedgang både  

 skulle betale alle omkostningerne ved pc-ordningen, og derudover var  

 medarbejderne forpligtede til, hvis de selv sagde op, enten at købe  

 pcen eller  

 at overføre leasingaftalen til den nye arbejdsgiver.
 I TfS 1998, 154 og TfS 1998, 185 fandt Østre Landsret, at  

 der ikke var tale om en reel lønnedgang, samt at ordningerne var i strid med  

 kildeskattelovens § 46, stk. 3.
I TfS 1994, 599 fandt Skatteministeriet vedrørende en af en  

 arbejdsgiver leaset bil mod lønnedgang, at refusionskravet ikke svarede til  

 en  

 egentlig lønreduktion.
Skatteyderen tog bekræftende til genmæle over for  

 ministeriets påstand.
Skatteministeriet har i en kommentar til afgørelsen  

 anført, at lønreduktion må forudsætte, at grundlønnen eller løntillæg  

 reduceres  

 med et fast beløb uafhængigt af arbejdsgiverens varierende udgift til for  

 eksempel firmabil, og således at biludgiften ikke figurerer som et fradrag på  

 lønsedlen.
I den foreliggende sag var skatteyderens løn ret beset ikke berørt  

 af  

 leasingordningen.
SKM2001.283.LSR /TfS 2001, 621 vedrørte en ingeniør, der var  

 ansat som konsulent i et dansk firma.
Udgifter til MBA-uddannelsen i Frankrig  

 blev afholdt af firmaet samtidig med, at konsulenten under opholdet i  

 Frankrig  

 ville modtage et beløb til dækning af bl.a. studiematerialer, ophold,  

 transport  

 samt mad.
Landsskatteretten fandt ikke, at dette indebar, at  

 uddannelsesydelserne var betalt af medarbejderen.
Revisoren har hertil  

 bemærket, at afgørelsen vedrører indkomstårene 1998-1999, dvs. indkomstår før  

 ikrafttræden af ligningslovens § 31. Afgørelsen understreger dog, at  

 MBA-uddannelsen var en efteruddannelse, som arbejdsgiveren kunne betale for  

 den  

 pågældende uden skattemæssige konsekvenser for medarbejderen.
 Revisoren er af den opfattelse, at MBA-uddannelsen for  

 medarbejderen hos A er at anse for efteruddannelse, idet der konkret er tale  

 om  

 en allerede veluddannet Sales Executive.
Revisoren har vedrørende ligningslovens § 16, stk. 12,  

 anført, at denne bestemmelse alene vedrører pc-ordninger, der ikke som  

 antaget  

 af Ligningsrådet kan tages til indtægt for, at der er indført en  

 generalklausul, som forbyder bruttolønreduktioner.
Der er ikke en tilsvarende  

 værnsregel i ligningslovens § 31. Der er henvist til TfS 2000, 466, hvor  

 Told-  

 og Skattestyrelsen i et notat oplyser om regler og praksis på pc-området.
Revisoren har i relation til spørgsmålene 2-6 anført, at for  

 aftaler om provision gælder, at en medarbejder først endelig har  

 retserhvervet  

 provision, når salg eller tilsvarende accept om indgåelse af salgsaftale er  

 gennemført.
Medarbejderen har derfor aldrig nogen garanti for, at han/hun vil  

 opnå en provision af en vis størrelse, og A har ingen forpligtelser til at  

 udbetale provisionen, før denne er retserhvervet.
Først når salget/aftalen er  

 gennemført, kendes provisionens størrelse og først på  

 retserhvervelsestidspunktet.
Alene efter dette tidspunkt vil en nedsættelse  

 af  

 provisionens størrelse efter revisorens opfattelse være i strid med  

 kildeskattelovens § 46, stk. 3. Provisionsaftalerne vil i alle fem  

 situationer  

 vedrøre optjening af provision i en fremadrettet periode.
I ingen af de  

 påtænkte fem forskellige situationer, jf. spørgsmålene 2-6, vil selskabet og  

 medarbejderen aftale en nedsættelse af provisionen i en allerede optjent og  

 retserhvervet  

 provision.
Repræsentanten har tillige henvist til SKM2003.182.LR  

 vedrørende en såkaldt flat-rate-ordning, hvor medarbejdere, der tilsluttede  

 sig  

 en bredbåndsordning, gik ned i løn med et beløb svarende til den løbende  

 faste  

 betaling til teleudbyderen.
Ligningsrådet godkendte ordningen, idet den  

 aftalte  

 lønnedgang blev anset for reel, da den havde generel virkning, herunder i  

 relation til feriepenge og pensionsbetalinger.
Ligningsrådet lagde endvidere  

 vægt på, at lønnen i henhold til den indgåede aftale mellem medarbejderne og  

 arbejdsgiveren ikke automatisk blev reguleret op ved ophør af ordningen, og  

 at  

 der var en økonomisk risiko for arbejdsgiveren i forbindelse med ordningen.
 Repræsentanten har endvidere henvist til en ikke  

 offentliggjort bindende forhåndsbesked af 18. november 2002 om  

 sundhedsbehandling samt Østre Landsrets dom i TfS 1997, 160.
Told- og Skattestyrelsen har indstillet forhåndsbeskeden  

 stadfæstet.
Det afgørende ved vurderingen af sagen var den automatiske  

 lønregulering, der medførte en lønnedgang for medarbejderen i den periode  

 uddannelse varede.
Medarbejderens lønnedgang betyder efter styrelsens  

 opfattelse, at betalingen af uddannelsen ikke hidrører fra arbejdsgiverens  

 økonomi.
 Landsskatteretten  

 skal udtale:
 Det fremgår af ligningslovens § 31, at ved opgørelsen af den  

 skattepligtige indkomst medregnes ikke ydelser til dækning af udgifter i  

 forbindelse med uddannelser og kurser, når ydelserne modtages fra en  

 arbejdsgiver som led i et ansættelsesforhold eller som led i en aftale om  

 ydelse af personligt arbejde i øvrigt og ydelserne er omfattet af stk. 3. Af  

 stk. 3 fremgår bl.a., at ydelser til skole eller deltagerbetaling ikke  

 medregnes til den skattepligtige indkomst.
Landsskatteretten finder, således som ligningslovens § 31 er  

 formuleret, at der ikke i det foreliggende tilfælde er tale om en omgåelse af  

 denne bestemmelse.
Retten har lagt vægt på, at der er tale om en reel  

 lønnedgang for medarbejderen, og at den efter endt uddannelse automatiske  

 tilbageregulering af lønnen ikke er tilstrækkeligt til at anse uddannelsen  

 for  

 betalt af medarbejderen.
 Retten finder herefter, at det omhandlede MBA-studium er  

 omfattet er skattefriheden i ligningslovens § 31, og den bindende  

 forhåndsbesked ændres i overensstemmelse hermed.
