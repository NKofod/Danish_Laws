Hoslagt fremsendes eksemplar(er) af finansministeriets cirkulære af 28.  

 februar 1979 og af den med statstjenestemændenes centralorganisationer den 2.  

 februar 1979 trufne aftale om førtidspensionering. (*1) Det fremgår heraf, at tjenestemænd, der søger afsked på grund af alder i  

 60-66 års alderen, kan få det i lønnings- og klassificeringslovens § 29  

 fastsatte procentfradrag i pensionen nedsat, såfremt de forpligter sig til  

 ikke at påtage sig erhvervsarbejde i mere end sammenlagt 200 timer årligt.
 Tjenestemænd, der ønsker pensionen beregnet efter de nye regler, skal  

 sammen med deres afskedsansøgning afgive en erklæring, der kan have følgende  

 ordlyd:
»Pensionen bedes beregnet efter reglerne i aftale af 2. februar 1979  

 mellem finansministeren og statstjenestemændenes centralorganisationer, idet  

 jeg herved forpligter mig til indtil det fyldte 67. år ikke at påtage mig  

 privat og offentligt erhvervsarbejde, herunder selvstændig virksomhed, af  

 større omfang end sammenlagt 200 timer pr. kalenderår efter pensioneringen,  

 forholdsmæssigt nedsat i dele af kalenderår.« Tjenestemænd, der allerede er meddelt afsked med udgangen af marts 1979  

 eller senere, og som ønsker pensionen omregnet efter de nye regler, bedes  

 snarest indsende en tilsvarende erklæring til direktoratet via  

 tjenestestedet.
Vedkommende vil samtidig med pensionsberegningen få tilsendt et antal  

 blanketter (bilag B), svarende til antallet af år mellem afskedigelsen og det  

 fyldte 67. år.
Pensionisten skal hvert år mellem den 1. januar og den 1.  

 april udfylde en blanket og indsende den til statens centrale lønanvisning,  

 pensionssektionen, Landgreven 4, 1301 København K.
 Ligeledes samtidig med pensionsberegningen vil tjenestestedet få tilsendt  

 et oplysningsskema (bilag C), der bedes udfyldt og tilbagesendt til  

 direktoratet, som vil videresende det til finansministeriet.
 Personalet bedes gjort bekendt med foranstående.
 E.B.
Jon Johnsen Kriminalforsorgens anstalter, afdelinger, pensioner samt  

 arrestinspektørerne.
