 Udtalt principiel betænkelighed ved, at der i et administrativt system  

 som Det fælleskommunale Sygesikringssystem, der bl.a. har til formål at  

 varetage afregningsmæssige forhold, registreres personhenførbare oplysninger  

 om de sikredes medicinforbrug.
 Henstillet, at personnumre anonymiseres senest efter to måneder ved at  

 fjerne de to første og de fire sidste cifre af personnummeret.
Det fælleskommunale Sygesikringssystem - afregning mellem amtskommuner og  

 apoteker for lægemidler og udskrivning af statistik over lægemiddelforbrug I 1987 

  

 rettede Finansministeriet, Administrations- og Personaledepartemen  

 henvendelse til Registertilsynet med anmodning om en udtalelse vedrørende  

 ændringer i Det fælleskommunale Sygesikringssystem. Ændringerne vedrørte  

 bl.a. maskinel afregning mellem amtskommuner og apoteker for lægemidler samt  

 udskrivning af statistik til amtskommuner og Amtsrådsforeningen over  

 lægemiddelforbrug.
Ændringerne ville indebære, at oplysninger vedrørende ekspederede recepter  

 skulle indgå i Det fælleskommunale Sygesikringssystem.
Endelig fremgik det,  

 at det endnu ikke var fastlagt, hvor længe statistikdata om  

 medicinordinationer skal opbevares, idet det dog blev oplyst, at data på det  

 øvrige sygesikringsområde opbevares i fire plus løbende år.
 Sundhedsministeriet meddelte i april 1988, at man kunne tiltræde de  

 af Amtsrådsforeningen anførte begrundelser vedrørende nødvendigheden af at  

 kunne anvende personnumre i forbindelse med den omhandlede registrering,  

 ligesom Sundhedsministeriet kunne tiltræde Amtsrådsforeningens begrundelse  

 for, at anvendelse af personnumre er nødvendig med henblik på at opnå en  

 brugbar statistik.
 I maj 1988 afgav Registertilsynet en foreløbig udtalelse i sagen.
 Sagen blev herefter behandlet på et møde i Registerrådet.
Registertilsynet bemærkede indledningsvis i den endelige udtalelse, at man  

 ikke havde indvendinger imod registrering af ydernummer på de recepter,  

 praktiserende læger udsteder til personer, der skal have receptpligtig  

 medicin m.v.
Registertilsynet lagde herved vægt på, at anvendelsen af de  

 registrerede oplysninger, herunder udskrivning af statistikker, påført  

 ydernummer, følger af overenskomster, der er indgået mellem PLO  

 og Sygesikringens Forhandlingsudvalg.
Registertilsynet lagde tillige vægt på,  

 at der i forskrifterne for sygesikringssystemet er indsat bestemmelser, som  

 nærmere regulerer udskrivning og anvendelse af sådanne statistikker.
Registertilsynet fandt derimod, at en registrering af sammenhæng mellem  

 personnummeret og det udleverede præparat over en længere periode vil  

 indebære en væsentlig ændring af Det fælleskommunale Sygesikringssystem.
En  

 imødekommelse af Amtsrådsforeningens ønske om en sådan længerevarende  

 registrering ville efter tilsynets opfattelse i givet fald medføre  

 overvejelser om at give de sikrede registerindsigt til de registrerede  

 oplysninger, ligesom det måtte give anledning til overvejelser om indsættelse  

 af særlige bestemmelser i forskrifterne om adgangen til de registrerede  

 oplysninger og anvendelsen heraf, samt til overvejelser om  

 sikkerhedsforanstaltningerne i registeret.
Registertilsynet fandt det imidlertid principielt betænkeligt, at der i et  

 administrativt system som Det fælleskommunale Sygesikringssystem, der bl.a.  

 har til formål at varetage afregningsmæssige forhold, over en længere periode  

 registreres personhenførbare oplysninger om de sikredes medicinforbrug.  

 Registertilsynet henstillede på denne baggrund i overensstemmelse med den  

 foreløbige udtalelse, at personnummeret på den person, den enkelte recept er  

 udstedt til, anonymiseres, når kontrollen med afregningen mellem apotekerne  

 og sygesikringen er afsluttet, dog senest efter to måneder regnet fra  

 modtagelsen af oplysningerne.
Registertilsynet henstillede, at  

 anonymiseringen foretages ved at fjerne de to første og de fire sidste cifre  

 af personnummeret.
Registertilsynet bemærkede dog, at man ikke ville have  

 indvendinger imod, at der til udarbejdelse af statistikker tillige  

 registreres en angivelse af den pågældendes køn.
 Registertilsynets årsberetning 1988 s. 37.
