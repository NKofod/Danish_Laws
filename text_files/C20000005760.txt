Vejledning om forlængelse af  

 holdbarhedsdato m.v. på færdigpakkede fødevarer I fødevarelovens1)  

  § 23 er fastsat et forbud mod at ommærke færdigpakkede  

 fødevarer med forlænget holdbarhedsfrist, ompakke  

 fødevaren eller sælge den i pakningen efter fristens  

 udløb.
Fødevareministeren kan ifølge § 76 i  

 fødevareloven dispensere fra bestemmelsen i visse tilfælde.  

 Denne beføjelse er delegeret til fødevareregionerne, jf. § 3,  

 stk. 2, nr. 18 i bekendtgørelse om fødevareregionerne.2) Dette betyder, at fødevareregionerne fremover skal  

 behandle og afgøre ansøgninger om dispensation til at  

 ommærke, forlænge holdbarheden m.v.
 Det er virksomhedens ansvar, at fødevarerne efter  

 ommærkning fortsat opfylder fødevarelovens generelle krav,  

 f.eks. kravet i § 7 om rimelig holdbarhed i salgsøjeblikket.
Fiskemærkningsbekendtgørelsen3)  har i § 32 en bestemmelse, der er  

 næsten enslydende med fødevarelovens § 23. Da  

 bekendtgørelsen fra den 1. januar 2000 har hjemmel i  

 fødevareloven, skal lovens regel fremover anvendes frem for  

 bekendtgørelsen regel.
Der skal derfor henvises til  

 fødevarelovens § 23 i fremtidige afgørelser vedrørende  

 fisk og fiskevarer.
Kapitel 1 Forlængelse af holdbarhedsfristen Forbuddet mod at ommærke færdigpakkede  

 fødevarer med forlænget holdbarhedsfrist gælder fra det  

 øjeblik fødevaren er mærket.
Forbuddet gælder  

 således som udgangspunkt også for fødevarer, der endnu  

 ikke har forladt den virksomhed, hvor de er produceret og færdigpakket,  

 se dog nedenfor.
 Der kan kun dispenseres fra forbuddet mod ommærkning  

 med forlænget holdbarhedsfrist, hvis den oprindelige mærkning  

 skyldes en teknisk eller anden fejl, og det således aldrig har  

 været tiltænkt at påføre produktet den  

 holdbarhedsmærkning, der ønskes ændret.
 Den, der ansøger om dispensationen, skal kunne  

 dokumentere, at der er tale om en fejl.
En tilstrækkelig dokumentation kan f.eks. omfatte et  

 godkendt egenkontrolprogram kombineret med dokumentation for, hvorledes  

 tidligere partier af samme vare er mærket.
Det skal heraf fremgå,  

 at disse partier har haft den holdbarhed, som der ønskes  

 ommærket til.
Det skal samtidig dokumenteres, at det  

 pågældende parti har været opbevaret under samme  

 betingelser, som de tidligere partier.
Som eksempel på at dispensation kan gives kan  

 nævnes, at der i mærkningen af et produkt ved en fejl er byttet  

 om på pakkedato og holdbarhedsdato.
Holdbarhedsdatoen ligger  

 således før pakkedatoen.
Der kan gives dispensation til  

 ommærkning, således at de korrekte oplysninger kan  

 påføres færdigpakningen med et klistermærke.
 Der kan ikke gives dispensation til at en holdbarhedsdato  

 forlænges, hvis den er påført uden, at der er tale om en  

 fejl.
Der er ved Veterinærdirektoratets  

 cirkulæreskrivelse af 1. august 1977 om ommærkning af  

 færdigpakkede levnedsmidler givet en generel dispensation til at  

 ommærke fødevarer med en forlænget holdbarhedsfrist  

 på fødevarer, der endnu ikke har forladt den virksomhed, hvor de  

 er produceret og færdigpakket.
Denne dispensation  

 videreføres.
 Hvis fødevarer, der endnu ikke har forladt den  

 virksomhed, hvor de er produceret og færdigpakket, ommærkes, skal  

 dette anmeldes til Fødevareregionen.
 Det er en betingelse for ovennævnte  

 ommærkning, at anmeldelsen sker i hvert enkelt tilfælde, og at  

 den omfatter en beskrivelse af, hvorledes ommærkningen foretages,  

 f.eks. ved at fremsende et eksemplar af den ommærkede emballage.
 Hvis der i lovgivningen, herunder i EU-lovgivningen, er  

 fastsat særlige salgs- eller holdbarhedsfrister, gælder den  

 ovennævnte dispensation ikke for produkter, der er omfattet af disse  

 særlige regler.
Kapitel 2 Ompakning Den ompakning, der er forbudt efter fødevarelovens  

 § 23, er ompakning, der foretages i forbindelse med en forlængelse af  

 holdbarheden, uden at der samtidig sker en oparbejdning.
Der kan ikke gives  

 dispensation.
Dette betyder, at ompakning ikke forbydes efter § 23, hvis  

 dette sker uden at der samtidig sker en holdbarhedsforlængelse.
Der kan  

 dog være andre regler, der gør at ompakning ikke kan  

 foretages.
Ved oparbejdning forstås enhver bearbejdning af  

 fødevaren, f.eks. opskæring til koteletter.
Der kræves  

 ikke en egentlig tilberedning som eksempelvis varmebehandling.
 Ved oparbejdning kan der gives en ny holdbarhedsfrist i  

 forbindelse med, at varen igen færdigpakkes.
Selvom holdbarhedsdatoen er overskredet, er det tilladt at  

 tage fødevarerne ud af færdigpakningen og sælge dem  

 uindpakket.
Fødevarelovens § 7 gælder fortsat.
Kapitel 3 Salg efter holdbarhedsfristens udløb Der kan ikke gives dispensation til salg af  

 fødevarer efter, at varens  holdbarhedsfrist er udløbet.
 Hvis fødevaren forsynes med yderligere frivillig  

 mærkning som f.eks. sidste salgsdag, må varen ikke sælges  

 efter den dato, der anføres som sidste salgsdag uanset, at  

 holdbarhedsfristen tidsmæssigt ligger efter sidste salgsdag.
Kapitel 4 Ophævelse af cirkulæreskrivelser Følgende ophæves:
-	Veterinærdirektoratets cirkulæreskrivelse af 14. oktober  

 1974 om levnedsmiddellovens § 26, og -	Veterinærdirektoratets cirkulæreskrivelse af 1. august  

 1977 om ommærkning af færdigpakkede levnedsmidler.
