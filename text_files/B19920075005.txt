I medfør af § 12 b, stk. 3, og § 12 c, stk. 3, i lov om folkehøjskoler, husholdningsskoler og efterskoler, jf.
lovbekendtgørelse nr. 661 af 26. oktober 1988, som ændret ved § 25 i lov nr. 371 af 6. juni 1991 og lov nr. 387 af 20. maj 1992 fastsættes:
 § 1.  Kommunens bidrag til staten for elever under 18  

 år fastsættes på grundlag af elevtalsopgørelse pr. 5. september i det  

 forudgående finansår.
 Stk. 2.  Elevernes fordeling på bopælskommuner sker  

 efter en af skolen udarbejdet og af bopælskommunen godkendt fortegnelse over  

 elever, der pr. 5. september var tilmeldt folke-registeret i kommunen, og som  

 ikke var elev i folkeskolen, en fri grundskole eller en anden efterskole.
 § 2.  Amtskommunens bidrag til staten for elever med  

 svære handicap fastsættes på grundlag af det antal elever, for hvilke  

 Kulturministeriet pr. 1. april i finansåret har godkendt ekstra lærertimer og  

 hjælpemidler, og disse elevers fordeling på amtskommuner pr. 5. september i  

 det forudgående finansår.
 Stk. 2.  Elevernes fordeling på amtskommuner sker på  

 grundlag af en af Kulturministeriet udarbejdet og af bopælskommunen godkendt  

 fortegnelse.
 § 3.  Bidraget betales een gang årligt 1. juli i det  

 løbende finansår gennem modregning i udbetalingerne i juli måned fra Told- og  

 Skattestyrelsen af indkomstskat, statstilskud m.v.
 § 4.  Bidragspligten for en elev i et finansår berøres  

 ikke af, at eleven efter 5. september i det forudgående finansår er flyttet  

 til en anden kommune eller amtskommune eller er udmeldt af den pågældende  

 efterskole.
 § 5.  Bekendtgørelsen træder i kraft den 1. januar  

 1993.
Kulturministeriet, den 31. august 1992 P.M.V.
 E.B.
