Vedtaget af Folketinget ved 2. (sidste) behandling den 4.  

 juni 2004 Folketingsbeslutning om forbedring af voldtægtsofres retsstilling før og under  

 retssagen Folketinget pålægger justitsministeren i folketingsåret  

 2004-05 at komme med initiativer, der forbedrer voldtægtsofres retsstilling i  

 voldtægtssager før og under retssagen, herunder de nødvendige forslag til  

 lovændringer, jf. følgende punkter:
 1.  

 	  

    

 Voldtægtsofre skal  

 som udgangspunkt ubetinget og ufravigeligt have udpeget bistandsadvokat, have  

 adgang til og mulighed for at tale med bistandsadvokaten, før offeret afhøres  

 af politiet, og have bistandsadvokaten til stede under politiets afhøring.
2.  

 	  

    

 Bedre beskyttelse af  

 voldtægtsofre mod ydmygelser under offerets forklaring i retten med hensyn  

 til   

 	  

    

 beslutning om, at  

 tiltalte forlader retslokalet, mens voldtægtsofferet afhøres,   

 	  

    

 indskrænket adgang  

 til bevisførelse om voldtægtsofres troværdighed.
 3.  

 	  

    

 Sagsbehandlingstiden  

 for voldtægtssager skal nedbringes og på samme måde som for voldssager være  

 omfattet af en konkret målsætning for sagsbehandlingstiden.
 4.  

 	  

    

 Erstatningsnævnets  

 praksis, hvorefter erstatning er betinget af, at der foretages  

 politianmeldelse  

 inden 24 timer efter gerningstidspunktet, ændres, således at der alternativt  

 kan lægges vægt på henvendelsen til centre for voldtægtsofre.
