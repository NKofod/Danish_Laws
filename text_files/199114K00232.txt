Nr BTL 232 Betænkning over Forslag til lov om ændring af lov om tipning og lotto   

 Nr L 232 1991-92, 1. samling Afgivet af Skatteudvalget Afgivet: 19920424 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Nogle af udvalgets spørgsmål og ministerens svar herpå er optrykt som  

 bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Boldspil-Union, Dansk Idræts-Forbund, De Samvirkende Invalideorganisationer, Foreningen af Divisionsklubber i Danmark, Idrættens Fællesråd, Kommunernes Landsforening, Kræftens Bekæmpelse og Muskelsvindfonden.
 Der er af et flertal stillet et ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Et flertal (Socialdemokratiets, Det Konservative Folkepartis, Venstres,  

 Det Radikale Venstres og Kristeligt Folkepartis medlemmer af udvalget) er  

 opmærksom på de problemer, som Tipstjenestens adgang til at udbyde nye spil  

 kan indebære for velgørende organisationers fortsatte mulighed for at skaffe  

 indtjening ved lotterier og lignende.
Flertallet opfordrer justitsministeren  

 til snarligt at finde en tilfredsstillende løsning på disse problemer gennem  

 en justering af bortlodningscirkulæret.
Flertallet er også opmærksom på, at selv efter en justering af  

 bortlodningscirkulæret vil indførelsen af Tipstjenestens nye spil kunne få  

 negative konsekvenser for indtægterne for de velgørende organisationer, der  

 driver lotterier.
Flertallet vil tage dette forhold i betragtning i  

 forbindelse med den forestående revision af kompensationsordningen.
 ÆndringsforslagAf et flertal (S, KF, V, SF, CD, RV og KRF),  

 tiltrådt af et mindretal (FP):
 Til § 1 1) I den under nr. 7 foreslåede affattelse af §  

 5 affattes stk. 1 således:
»Af indskudssummen skal 1) mindst 45 pct. og højst 60 pct. anvendes til gevinster til vinderne i  

 tipning, lotto og andre spil, 2) mindst 45 pct. og højst 70 pct. anvendes til gevinster til vinderne i  

 bookmakerspil.« Bemærkninger Til nr. 1 Ændringsforslaget giver fortsat Tipstjenesten en stor  

 fleksibilitet i tilrettelæggelse af sit spilleudbud og dermed udvikling af  

 konkurrencedygtige produkter.
 Begrænsningen i forhøjelse af gevinstandelen fra 45-70 pct. til 45-60 pct.  

 er begrundet i et ønske om at sikre overskudsmodtagerne, således at det  

 provenu, der kommer til udbetaling fra Tipstjenesten, ikke bliver reduceret  

 som følge af den forhøjede tilbagebetalingsprocent.
 Fastholdelse af gevinstandelen på 45-70 pct. for bookmakerspil skyldes, at  

 det af konkurrencemæssige hensyn er nødvendigt med en høj  

 tilbagebetalingsprocent.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 11:
Under henvisning til den meget vide bemyndigelse til ministeren til at  

 meddele bevilling til foranstaltning af spil, lotterier og væddemål bedes det  

 oplyst, efter hvilke kriterier ministeren vil administrere denne  

 bemyndigelse.
Efter hvilke retningslinjer tænkes f.eks. bookmaking gennemført  

 i praksis? Svar:
 Formålet med lovforslaget er at give Tipstjenesten en større frihed til  

 selv at introducere eller ændre eksisterende spil, lotterier eller væddemål  

 således, at Tipstjenesten får det mest fordelagtige grundlag for udvikling af  

 konkurrencedygtige produkter.
 Udgangspunktet er altså Tipstjenestens vurdering af behovet for eventuelle  

 ændringer i spiludbudet.
I bemærkningerne til lovforslaget er nævnt skrabespil og bookmakerspil,  

 som er de to spil, Tipstjenesten aktuelt har ønsker om at indføre.  

 Tipstjenesten har tilkendegivet, at man eventuelt regner med på et senere  

 tidspunkt at indføre et bookmakerspil efter den svenske model.
Det drejer sig  

 om 3 typer spil, der går under navnet »Oddset«.
To af spillene,  

 nemlig »Toppen« og »Matchen«, fokuserer på enkelte  

 begivenheder, og det tredje, »Lången«, på en kombination af  

 begivenheder, hvor spillerne ud fra en ugentlig liste på 30 kampe skal vælge  

 mindst 3 kampe at spille på.
 Spørgsmål 19:
 Det ønskes oplyst, hvor stort et overskud i procent af omsætningen  

 Tipstjenesten igennem de sidste 3 år har kunnet udlodde til idræts- og  

 kulturformål.
 Det ønskes endvidere oplyst, hvilke konsekvenser det forventes at få for  

 overskuddets størrelse, at gevinstandelen foreslås forhøjet til 45-70 pct.
 Svar:
De ønskede oplysninger baseret på Dansk Tipstjenestes regnskab fremgår af  

 nedenstående oversigt.
Fordelingen til overskudsmodtagerne er fastlagt i  

 lovens § 7.
 Tipstjenestens omsætning udgjorde for regnskabsåret 1988/89 1.556,6 mio.  

 kr., for 1989/90 2.007,3 mio. kr. og for 1990/91 2.332,1 mio. kr.
Fordeling af Tipstjenestens midler*) til idræts- og kulturformål 1988/89-1990/91 *) Inkl. indtægter fra den sekundære drift (renteindtægter m.v.). Den  

 højere overskudsprocent for regnskabsåret 1988/89 skyldes fortrinsvis, at  

 statsafgiften frem til 31. december 1988 var ekstraordinært nedsat.
 Fordeling af tipsmidler til idræts- og kulturformål sker efter, at der af  

 tips- og lottoomsætningen bl.a. er fragået gevinster til spillerne,  

 statsafgift og omsætningsbestemte andele til eliteidræt og humanitære  

 organisationer.
Lovforslaget giver Dansk Tipstjeneste mulighed for at fastsætte  

 gevinstandelen til vinderne til mindst 45 pct. og højst 70 pct.
F.eks.  

 forudsætter bookmakerspil højere gevinstandel.
 Den foreslåede fleksibilitet med hensyn til gevinstandelen har ikke til  

 hensigt at begrænse Tipstjenestens samlede overskud, men at skabe mulighed  

 for at øge overskuddet ved nye spil.
 I den kommende folketingssamling skal fordeling af tipsmidler til  

 omsætningsmodtagerne efter lovens § 6 A, § 6 B og § 6 C tages op til  

 revision.
 Spørgsmål nr. 25:
»Vil ministeren medvirke til at sikre velgørende organisationer en  

 fremtidig mulighed for at drive lotterier og spil på et blot nogenlunde  

 rimeligt og retfærdigt konkurrencemæssigt grundlag set i forhold til de meget  

 vide aktionsrammer, Tipstjenesten fremover vil få? Ministeren bedes i tilknytning hertil oplyse, om ministeren samtidig med  

 vedtagelsen af L 232 vil være sindet at foretage ændringer af  

 bortlodningscirkulæret, der sikrer, at velgørende organisationer får mulighed  

 for at afholde forskellige lotterier samtidigt, og at der må ydes kontante  

 gevinster i forhåndstrukne spil.« Svar:
 Gennemførelsen af lov om ændring af lov om tipning og lotto medfører  

 ingen indskrænkning i Justitsministeriets adgang til at meddele enkeltstående  

 bevillinger til afholdelse af lotterier.
 Det bemærkes i den forbindelse, at det ikke er hensigten med lovændringen,  

 at Tipstjenesten fremover skal foranstalte traditionelle lotterier i form af  

 salg af lodsedler, afholdelse af bankospil eller tombola.
Konkurrencen fra Tipstjenesten må således antages hovedsagelig at komme  

 til at bestå i markedsføring af nye former for lotterier, herunder visse  

 skrabelotterier, der tidsmæssigt kan udstrække sig over længere perioder end  

 de lotterier, som tillades i medfør af bortlodningscirkulæret.
Tipstjenesten  

 har endvidere mulighed for at tilbyde gevinstandele på mellem 45 og 75 pct.  

 Der henvises i denne forbindelse til besvarelsen af udvalgets spørgsmål nr.  

 24 vedrørende lovforslaget.
 Bortlodningscirkulæret giver kun mulighed for at meddele tilladelse til  

 afholdelse af lotterier med velgørenhed som hovedformål, jf.  

 bortlodningscirkulærets § 2. Der kan endvidere som udgangspunkt kun meddeles  

 tilladelse til afholdelse af eet lotteri ad gangen, jf. § 3, stk. 1.
 Det er Justitsministeriets opfattelse, at tilladelser til afholdelse af  

 flere lotterier samtidigt vil kunne medføre, at større humanitære  

 organisationer vil få en konkurrencemæssig fordel frem for mindre foreninger,  

 som på længere sigt eventuelt vil blive udelukket fra at afholde lotteri.
 Det er endvidere Justitsministeriets opfattelse, at et af formålene med  

 bortlodningscirkulæret er at give flest mulige forskellige velgørende  

 foreninger mulighed for at afholde lotteri for derigennem at tilgodese den  

 bredest mulige variation blandt modtagerne af overskuddet fra lotterierne.
 Uanset de ovennævnte betænkeligheder vil Justitsministeriet imidlertid  

 overveje, om der kan findes en ordning, som tilgodeser de velgørende  

 foreningers ønsker.
 Efter bortlodningscirkulærets § 4 må gevinster kun bestå i pengebeløb,  

 værdipapirer eller lignende, hvis lodtrækningen foretages og offentliggøres  

 efter salgsperiodens udløb.
 Justitsministeriet har derfor hidtil efter fast praksis afslået at meddele  

 tilladelse til afholdelse af skrabelotterier, hvor deltageren straks kan se,  

 om og hvor meget den pågældende har vundet, samt om en kontantgevinst  

 eventuelt straks kan udbetales.
 Justitsministeriet har i anledning af forslaget til lov om ændring af lov  

 om tipning og lotto modtaget en henvendelse fra Kræftens Bekæmpelse  

 vedrørende forslag til visse ændringer af bortlodningscirkulæret, som skal  

 forbedre de humanitære organisationers konkurrencemæssige position i forhold  

 til Tipstjenesten.
 Forslaget overvejes for tiden i Justitsministeriet, i hvilken forbindelse  

 det særligt overvejes, om der bør kunne meddeles tilladelse til visse typer  

 af skrabelotterier med kontantgevinster.
