Skriftlig fremsættelse (21. januar 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om anlæg  

 af motorvej mellem Bording og Funder (rute 15) (Lovforslag nr.
L 130).
 Med lovforslaget søges om bemyndigelse til at anlægge en  

 motorvej mellem Bording og Funder i forlængelse af Herning-Bording Motorvejen  

 til erstatning for den nuværende hovedlandevej på strækningen.
Anlægget af motorvejen er et led i etableringen af en samlet  

 motorvejsforbindelse mellem Herning og Århus.
Lovforslaget er samtidig et led  

 i  

 udmøntningen af den politiske aftale af 5. november 2003 mellem regeringen,  

 Dansk Folkeparti, Det Radikale Venstre og Kristendemokraterne om  

 investeringer  

 på trafikområdet for de kommende ti år.
 Efter aftalen af 5. november 2003 skal strækningen  

 Bording-Funder anlægges i perioden 2006-2012. Anlægsudgiften til denne  

 strækning, der er anslået til 628 mio. kr. (2004-priser), er indbudgetteret  

 på  

 FL 2004. Strækningen forventes åbnet for trafik i 2012.
Med anlæg af motorvej på strækningen Bording-Funder resterer  

 der at blive truffet beslutning om linieføringen og gennemførelsen af  

 motorvej  

 på strækningen omkring Silkeborg (Funder-Låsby), hvor der er flere  

 muligheder.  

 Vedrørende denne strækning indgår det i aftalen af 5. november 2003, at der  

 skal gennemføres yderligere undersøgelser med henblik på at skabe grundlag  

 for  

 en endelig beslutning om linieføringen.
Undersøgelserne gennemføres i  

 perioden  

 2004-2005. For at imødegå de problemer, som nogle af de berørte lodsejere kan  

 få med at sælge deres ejendomme, indtil linieføringen er lagt fast,  

 indeholder  

 lovforslaget en bestemmelse, der giver trafikministeren mulighed for, på  

 begæring af ejeren, forlods at overtage en ejendom, der berøres særligt  

 indgribende af motorvejsplanerne, når ejeren af særlige personlige grunde  

 ønsker at afstå ejendommen før det tidspunkt, hvor der kan foretages  

 ekspropriation.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
