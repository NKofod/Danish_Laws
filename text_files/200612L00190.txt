Fremsat den 21. marts 2007 af  

 skatteministeren (Kristian Jensen) Forslag til Lov  

 om ændring af lov om en arbejdsmarkedsfond, kildeskatteloven og ligningsloven (Fjernelse af  

 arbejdsmarkedsbidraget på forfatteres indtægter fra biblioteksafgifter og  

 udvidelse af skattefriheden for hæderspriser til kunstnere) § 1 I lov om en arbejdsmarkedsfond, jf. lovbekendtgørelse  

 nr. 1018 af 10. oktober 2006, som ændret ved § 9 i lov nr. 1545 af 20.  

 december 2006, foretages følgende ændring:
 1.  

  

 Efter § 10 indsættes:
 »§ 10 A.  

  

 Ydelser i henhold til lov om biblioteksafgift  

 medregnes ikke i bidragsgrundlaget efter § 10, stk. 1.
Stk. 2.  

  

 Til  

 personer, som er omfattet af § 10, stk. 2, og som modtager ydelser  

 i  

 henhold til lov om biblioteksafgift, ydes en godtgørelse.
For personer, for  

 hvem der opkræves særlig pensionsopsparing efter § 17 f i lov om  

 Arbejdsmarkedets Tillægspension, udgør godtgørelsen 9,9 pct. af den modtagne  

 biblioteksafgift.
For andre personer udgør godtgørelsen 8,7 pct. af  

 biblioteksafgiften.
Stk. 3.  

  

 Godtgørelsen ydes i det indkomstår, hvor biblioteksafgiften modtages.
Det er  

 en  

 betingelse, at modtageren på det tidspunkt, hvor biblioteksafgiften modtages,  

 er omfattet af bidragspligten efter § 7, stk. 2.
 Stk. 4.  

  

 Godtgørelse  

 efter stk. 2 og 3 indgår i bidragsgrundlaget efter denne lov og  

 medregnes  

 i modtagerens skattepligtige indkomst i det pågældende indkomstår.  

 Godtgørelsen  

 betragtes som indbetalt foreløbig skat og modregnes i modtagerens slutskat  

 for  

 det pågældende indkomstår, jf. kildeskattelovens § 60, stk. 1,  

 litra  

 j.
Stk. 5.  

  

 Skatteministeren kan fastsætte nærmere regler om administrationen af  

 stk. 2-4.« § 2 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 1086 af 14. november 2005, som senest ændret ved  

 § 1  

 i lov nr. 105 af 7. februar 2007, foretages følgende ændring:
 1.  

  

 I  

  

 § 60, stk. 1,  

  

 indsættes som  

  

 litra j  

  

 :
»j)  

 	  

 Beløb efter § 10 A, stk. 2, i lov  

 om en arbejdsmarkedsfond.« § 3 I lov om påligningen af indkomstskat til staten  

 (ligningsloven), jf. lovbekendtgørelse nr. 1061 af 24. oktober 2006, som  

 senest  

 ændret ved § 108 i lov nr. 90 af 31. januar 2007, foretages følgende  

 ændring:
 1.  

  

 I  

  

 § 7, nr. 19, 2. pkt.,  

  

 ændres  

  

 »  

 samt  

 kulturelle fonde og lignende« til:  

  

 », kulturelle fonde og lignende samt  

 af erhvervsvirksomheder«.
§ 4 Loven træder i kraft dagen efter bekendtgørelsen i  

 Lovtidende og har virkning for indkomst erhvervet i indkomståret 2007 eller  

 senere.
Bemærkninger til lovforslaget Almindelige bemærkninger 1. Lovforslagets formål og baggrund Lovforslagets formål er at forbedre vilkårene for kunstnere  

 og forfattere m.fl.
 Kunstnere skal skattefrit kunne modtage en hæderspris fra  

 en erhvervsvirksomhed, når hædersprisen udelukkende har karakter af en  

 anerkendelse af modtagerens kunstneriske fortjenester.
 Forfattere m.fl. skal fremover ikke betale  

 arbejdsmarkedsbidrag af de ydelser, de modtager efter lov om  

 biblioteksafgift.
 Lovforslaget er en udmøntning af regeringsgrundlaget,  

 februar 2005.
2. Gældende regler 2.1. Forfattere m.fl.s indtægter fra  

 bibliotekspenge Efter gældende regler betaler forfattere, oversættere,  

 illustratorer, billedkunstnere, komponister m.fl., der driver selvstændig  

 erhvervsvirksomhed, arbejdsmarkedsbidrag af deres indkomst hidrørende fra  

 biblioteksafgifter.
Efter de gældende regler udbetales biblioteksafgiften én  

 gang årligt ved udgangen af juni måned.
Udbetalingen kan også ske senere, når  

 dette beror på den berettigedes forhold.
Ifølge arbejdsmarkedsfondsloven er der  

 arbejdsmarkedsbidragspligt for selvstændigt erhvervsdrivende.
Grundlaget for  

 beregning af arbejdsmarkedsbidraget udgør overskud fra selvstændig  

 erhvervsvirksomhed, der skattemæssigt anses som personlig indkomst.
En  

 forfatters ret til at modtage biblioteksafgifter af sin produktion anses for  

 at  

 være et aktiv, der indgår i virksomheden.
Biblioteksafgiftsbeløb, der er et  

 afkast af aktivet, er dermed indkomst ved selvstændig erhvervsvirksomhed og  

 medregnes ved opgørelsen af overskuddet.
Forfattere, der ikke driver selvstændig erhvervsvirksomhed,  

 de såkaldte hobbyforfattere, betaler ikke arbejdsmarkedsbidrag af deres  

 indtægter fra biblioteksafgifter.
Hobbyforfattere vil skulle svare  

 arbejdsmarkedsbidrag  

 efter reglerne for lønmodtagere, det vil sige af vederlag for personligt  

 arbejde.
Biblioteksafgift er en kulturstøtteordning.
I skatteretlig henseende  

 er biblioteksafgiftsbeløb imidlertid anset for at være et vederlag for retten  

 til at anvende eller udnytte en immateriel rettighed og ikke et vederlag for  

 personligt arbejde.
2.2. Hæderspriser til kunstnere Efter gældende regler er det skatteretlige udgangspunkt, at  

 enhver indkomst er skattepligtig.
Efter ligningslovens § 7, nr. 19, er hæderspriser til  

 kunstnere imidlertid skattefri, hvis hædersprisen er ydet af offentlige  

 midler,  

 legater, fonde og lignende her i landet eller i udlandet, og den udelukkende  

 har karakter af en anerkendelse af modtagerens kunstneriske fortjenester.
Det  

 er endvidere en betingelse, at hædersprisen er ydet som et uansøgt  

 engangsbeløb.
 Hæderspriser til kunstnere, som er ydet af en erhvervsvirksomhed,  

 er ikke skattefrie i medfør af ligningslovens § 7, nr. 19.
3. Lovforslagets indhold 3.1. Fjernelse af arbejdsmarkedsbidraget på  

 forfattere m.fl.s indtægter fra biblioteksafgifter Der foreslås en ændring af arbejdsmarkedsfondsloven,  

 således at ydelser i henhold til lov om biblioteksafgift ikke medregnes til  

 grundlaget for beregning af arbejdsmarkedsbidrag.
Forfattere m.fl., der anses  

 for selvstændigt erhvervsdrivende, skal således ifølge forslaget ikke betale  

 arbejdsmarkedsbidrag  

 af deres indtægter fra biblioteksafgifter.
Forslaget er et led i regeringens  

 kulturpolitik.
Regeringen har i regeringsgrundlaget bl.a. valgt at fokusere  

 på  

 forfattere, der modtager biblioteksafgifter.
 Lovændringen vil i praksis første gang få virkning for de  

 biblioteksafgiftsbeløb, der udbetales ved udgangen af juni måned 2007.
 For forfattere, der er omfattet af virksomhedsordningen,  

 foreslås ændringen gennemført på den måde, at de får en godtgørelse på 9,9  

 pct.  

 af det modtagne biblioteksafgiftsbeløb i det år, hvor  

 biblioteksafgiftsbeløbet  

 modtages.
Godtgørelsessatsen på 9,9 pct. vil gælde for personer, for  

 hvem der skal opkræves særligt pensionsbidrag (SP-bidrag) efter ATP-lovens  

 § 17 f.
For andre personer udgør godtgørelsen 8,7 pct.
Satsen på 8,7  

 pct.  

 vil være gældende for alle, så længe SP-bidraget er suspenderet, hvilket  

 efter  

 gældende lovgivning er tilfældet frem til udgangen af 2007.  

 Godtgørelsessatserne er fastsat i forhold til de gældende satser for  

 arbejdsmarkedsbidrag  

 og SP-bidrag.
Godtgørelsen indgår i bidragsgrundlaget efter  

 arbejdsmarkedsfondsloven.
Godtgørelsen skal medregnes i forfatterens  

 skattepligtige indkomst i det pågældende indkomstår og modregnes i den  

 skattepligtiges slutskat.
Teknisk set vil godtgørelsen blive betragtet som indbetalt  

 forskudsskat.
I det omfang, at godtgørelsen resulterer i overskydende skat,  

 vil  

 denne blive behandlet efter de almindelige regler, der gælder herom.
Det har været nødvendigt at indføre en godtgørelsesordning  

 for de selvstændigt erhvervsdrivende forfattere, der anvender  

 virksomhedsordningen.
Når virksomhedsordningen anvendes, opkræves der først  

 arbejdsmarkedsbidrag, når overskuddet tages ud af virksomheden.
På det  

 tidspunkt er det ikke muligt at identificere den andel, der kommer fra  

 biblioteksafgiftsbeløb.
Det er derfor valgt at kompensere selvstændigt  

 erhvervsdrivende  

 forfattere, der har valgt virksomhedsordningen, i det indkomstår, hvor de  

 modtager biblioteksafgiftsbeløb.
3.2. Udvidelse af skattefriheden for hæderspriser  

 til kunstnere Lovforslaget udvider skattefriheden for kunstnere.
I  

 øjeblikket er kunstnere skattefri af hæderspriser, der er ydet af offentlige  

 midler, legater samt kulturelle fonde og lignende.
Ifølge lovforslaget skal  

 kunstnere også være skattefri af hæderspriser, der er ydet af  

 erhvervsvirksomheder.
Ved at skabe mulighed for, at erhvervsvirksomheder også  

 kan give skattefrie hæderspriser, kan virksomhederne forventes i højere grad  

 end hidtil at inddrage kulturen i deres virke, da det kan have reklamemæssig  

 værdi for erhvervsvirksomhederne at tildele en hæderspris til en kendt  

 skabende  

 eller udøvende kunstner.
 For at der er tale om en skattefri hæderspris, skal prisen  

 udelukkende være en anerkendelse af den pågældendes kunstneriske  

 fortjenester.
Det vil ikke være en hæderspris i skattelovgivningens forstand,  

 hvis hædersprisen på nogen måde erstatter et skattepligtigt vederlag, gave  

 eller lignende.
Der må således ikke ydes en skattefri hæderspris i stedet for  

 at betale et skattepligtigt vederlag for et udført arbejde.
Hvis en kunstner  

 på  

 tidspunktet for ydelsen af hædersprisen eller i nær tidsmæssig tilknytning  

 hertil er ansat hos en erhvervsvirksomhed eller udfører et stykke kunstnerisk  

 arbejde for en erhvervsvirksomhed uden at have fået, hvad der svarer til  

 normal  

 løn eller betaling herfor, vil det være en indikation af, at hædersprisen  

 ikke  

 udelukkende er en anerkendelse af den pågældendes kunstneriske arbejde.
Det  

 samme vil være tilfældet, hvis familiemæssige eller økonomiske relationer må  

 antages at have spillet ind ved uddelingen Hæderspriser gives typisk til personer, som gennem en  

 længere tidsperiode har været aktive eller gjort sig bemærket inden for  

 genren.  

 Dette er samtidig med til at sikre en vis kvalitet og faglighed.
Det er op  

 til  

 virksomhederne, hvordan de vil markedsføre uddelingerne i relation til den  

 pågældende  

 kunstner, herunder om de f.eks. vil fremhæve en bestemt bog, som det sker ved  

 BG Banks Litteraturpris.
I sidste ende er det en konkret vurdering, hvorvidt  

 der er tale om en skattefri hæderspris.
 Ligesom for hæderspriser, der er ydet af offentlige midler,  

 legater, kulturelle fonde og lignende, er det for hæderspriser, der er ydet  

 af  

 en erhvervsvirksomhed, en betingelse, at hædersprisen er ydet som et uansøgt  

 engangsbeløb.
4. Økonomiske konsekvenser for det offentlige Samlet set skønnes lovforslaget at medføre et provenutab på  

 ca. 7 mio. kr. årligt.
Provenuvirkningen er sammensat af et provenutab på  

 arbejdsmarkedsbidraget på ca. 6 mio. kr. årligt og et provenutab på  

 indkomstskatten  

 på ca. 1 mio. kr., som påhviler staten.
For finansåret 2007 medfører  

 lovforslaget et provenutab på ca. 7 mio. kr.
 Lovforslaget har ingen økonomiske konsekvenser for kommuner  

 og regioner.
 Provenuvirkningen af de enkelte elementer i lovforslaget er  

 uddybet nedenfor.
4.1. Arbejdsmarkedsbidrag af bibliotekspenge Forslaget om at fritage biblioteksafgiftsbeløb for  

 arbejdsmarkedsbidrag skønnes at medføre et samlet provenutab på ca. 4 mio.  

 kr.  

 årligt.
De samlede biblioteksafgifter udgør i størrelsesordenen 150 mio. kr.  

 årligt.
Heraf vurderes ca. halvdelen at tilfalde forfattere, der driver deres  

 forfattervirksomhed under virksomhedsordningen.
Provenutabet udgør på den  

 baggrund ca. 5 mio. kr. for staten og består af et mindreprovenu på  

 arbejdsmarkedsbidrag på ca. 6 mio. kr. og et modsvarende merprovenu på  

 indkomstskatten på ca. 1 mio. kr.
For kommunerne bliver der tale om et  

 merprovenu  

 på ca. 1 mio. kr.
4.2. Hæderspriser til kunstnere Der foreligger ikke præcise oplysninger om omfanget af  

 kunstnerpriser fra virksomheder, men det vurderes at være i omegnen af 5 mio.  

 kr. årligt.
På den baggrund vurderes provenutabet ved at skattefritage  

 hæderspriserne  

 at udgøre ca. 3 mio. kr. årligt.
Heraf andrager kommunernes andel af  

 provenutabet  

 ca. 1 mio. kr.
5. Administrative konsekvenser for det  

 offentlige De foreslåede lovændringer nødvendiggør ændringer i  

 personskattesystemerne.
SKAT anslår omkostningerne herved til et engangsbeløb  

 i  

 størrelsesordenen 3,3 mio. kr.
 Lovforslaget har ingen administrative konsekvenser for  

 kommuner og regioner.
6. Økonomiske konsekvenser for erhvervslivet Forslaget vurderes at medføre positive direkte konsekvenser  

 for erhvervslivet på ca. 7 mio. kr. årligt.
Forslaget vurderes ikke at  

 medføre  

 afledte eller strukturelle erhvervsøkonomiske konsekvenser.
7. Administrative konsekvenser for erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering (CKR) med henblik  

 på en vurdering af, om forslaget skal forelægges Økonomi- og  

 Erhvervsministeriets  

 virksomhedspanel.
CKR vurderer ikke, at forslaget indeholder administrative  

 konsekvenser af et omfang, der berettiger, at det forelægges et af Økonomi-  

 og  

 Erhvervsministeriets virksomhedspaneler.
8. Miljømæssige konsekvenser Lovforslaget  

 har ingen miljømæssige konsekvenser 9. Administrative konsekvenser for borgerne Forslaget har ingen administrative konsekvenser for  

 borgerne.
10. Forholdet til EU-retten Lovforslaget indeholder ikke EU-retlige aspekter.
11. Høring Lovforslaget har været sendt i høring hos Advokatrådet,  

 Arbejderbevægelsens Erhvervsråd, Biblioteksafgiftsnævnet,  

 Biblioteksstyrelsen,  

 Danmarks Blindebibliotek, Dansk Arbejdsgiverforening, Dansk Erhverv, Dansk  

 Forfatterforening, Dansk Handel og Service, Dansk Industri, Dansk  

 Kunstnerråd,  

 Danske Skønlitterære Forfattere, Dansk Told- og Skatteforbund, Den Danske  

 Skatteborgerforening, Erhvervs- og Selskabsstyrelsen (Center for Kvalitet i  

 ErhvervsReguleringen),  

 Finansrådet, Foreningen af Statsautoriserede Revisorer, Foreningen Danske  

 Revisorer, Foreningen Registrerede Revisorer, Håndværksrådet, HTS-A  

 Arbejdsgiverforeningen,  

 Landsorganisationen i Danmark, Ledernes Hovedorganisation, Realkreditrådet,  

 Skatterevisorforeningen, SKAT.
 Høringssvar og kommentarer hertil er medtaget i  

 lovforslaget som bilag 1.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, kommuner og regioner Ingen Lovforslaget skønnes samlet set at medføre et provenutab  

 for staten på ca. 7 mio. kr. årligt.
 For finansåret 2007 medfører lovforslaget et provenutab  

 på ca. 7 mio. kr.
 Lovforslaget har ingen økonomiske konsekvenser for  

 kommuner og regioner.
Administrative konsekvenser for stat, kommuner og  

 regioner Ingen Omkostninger ved nødvendige ændringer af personskattesystemerne  

 anslås til ca. 3,3 mio. kr.
 Lovforslaget har ingen administrative konsekvenser for  

 kommuner og regioner.
Økonomiske konsekvenser for erhvervslivet Lovforslaget vurderes at medføre positive direkte  

 konsekvenser for erhvervslivet på ca. 7 mio. kr. årligt.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås, at der i arbejdsmarkedsfondsloven efter  

 § 10 indsættes en ny § 10 A, således at forfattere, oversættere,  

 illustratorer, billedkunstnere, komponister m.fl. fritages for at betale  

 arbejdsmarkedsbidrag af deres indtægter fra biblioteksafgifter.
 Forslaget indebærer, at der ikke vil blive beregnet  

 arbejdsmarkedsbidrag af den del af indkomsten, der stammer fra  

 biblioteksafgifter.
 Af praktiske grunde foreslås der en godtgørelsesordning for  

 de forfattere, der er omfattet af virksomhedsordningen.
 Det foreslås endvidere, at skatteministeren kan fastsætte  

 nærmere regler om administrationen af bestemmelserne om de personer, der er  

 omfattet af virksomhedsordningen.
Til § 2 Til nr. 1 Der er tale om en teknisk konsekvensændring af  

 kildeskatteloven som følge af forslagets § 1.
Til § 3 Til nr. 1 Det foreslås, at hæderspriser til kunstnere ydet af en  

 erhvervsvirksomhed fritages for beskatning, således at der gælder de samme  

 betingelser for hæderspriser til kunstnere ydet af erhvervsvirksomheder som  

 for  

 hæderspriser ydet af offentlige midler, legater samt kulturelle fonde og  

 lignende.
Til § 4 Til stk. 1 Det foreslås, at loven træder i kraft dagen efter  

 bekendtgørelsen i Lovtidende og har virkning for indkomst erhvervet i  

 indkomståret 2007 eller senere.
Bilag 1 Høringssvar og kommentarer hertil Organisation Bemærkninger Kommentar Advokatrådet Advokatrådet foreslår, at hæderspriser, der tildeles til  

 andre end kunstnere, også bør gøres skattefri.
Dette kan eksempelvis være til  

 forfattere af faglitteratur, forskere, jurister, ingeniører, læger, øvrige  

 liberale erhverv eller andre personer, der på anden måde har ydet et særligt  

 bidrag i relation til syge, børn, inden for ideelle områder mv.
 Advokatrådet anfører, at en udvidelse af bestemmelsen  

 ikke vil medføre noget væsentligt provenutab.
Lovforslaget er en udmøntning af regeringsgrundlaget og  

 skal ses som et led i regeringens kulturpolitik.
Regeringen har her valgt at  

 fokusere på kunstnere for at forbedre deres vilkår og støtte deres arbejde.
Arbejderbevægelsens Erhvervsråd Har ikke afgivet bemærkninger.
Biblioteksafgiftsnævnet Har ikke afgivet bemærkninger.
Biblioteksstyrelsen Lovforslaget giver ikke Biblioteksstyrelsen anledning til  

 bemærkninger, da lovforslaget ikke har administrative eller andre virkninger  

 for Biblioteksstyrelsen.
Danmarks Blindebibliotek Har ikke afgivet bemærkninger.
Dansk Arbejdsgiverforening Dansk Arbejdsgiverforening ønsker ikke at afgive  

 bemærkninger, da lovforslaget falder uden for Dansk Arbejdsgiverforenings  

 virkefelt.
Dansk Erhverv Har ikke afgivet bemærkninger.
Dansk Forfatterforening Har ikke afgivet bemærkninger.
Dansk Handel og Service Har ikke afgivet bemærkninger.
Dansk Industri Lovforslaget giver ikke Dansk Industri anledning til  

 bemærkninger.
Dansk Kunstnerråd Dansk Kunstnerråd er enig i forslaget om at fjerne  

 arbejdsmarkedsbidraget på bibliotekspenge for alle kunstnere, uberoende af i  

 hvilken skattemæssig kategori, de er placeret, eller hvordan de har  

 organiseret deres økonomi.
 Dansk Kunstnerråd foreslår også, at udvide ordningen til  

 at omfatte andre kunstneriske indtægter, der i lighed med bibliotekspenge er  

 relateret til brugen af et værk  og ikke en særlig arbejdsindsats  

  som  

 f.eks. indtægter fra Koda, Gramex og udstillingsvederlag.
 Som det fremgår af de almindelige bemærkninger til  

 lovforslaget, er lovforslaget en udmøntning af regeringsgrundlaget.  

 Regeringen  

 har i denne sammenhæng valgt at fjerne arbejdsmarkedsbidraget på forfatteres  

 indtægter fra biblioteksafgifter.
 Dansk Kunstnerråd anfører angående erhvervsvirksomheders  

 mulighed for at uddele skattefri hæderspriser til kunstnere, at der skal  

 stilles krav om, at de kunstnere, der modtager en skattefri hæderspris, har  

 et vist fagligt niveau.
Det, der er skattefrit, er hæderspriser.
I og med der  

 skal være tale om en hæderspris, er det allerede indbygget i reglen, at  

 modtagen skal have udvist et vist kvalitetsniveau.
Hæderspriser gives med  

 andre ord til personer, som gennem en længere tidsperiode har gjort sig  

 bemærket inden for genren.
Dette er samtidig med til at sikre en vis kvalitet  

 og faglighed.
Danske Skønlitterære Forfattere Har ikke afgivet bemærkninger.
Dansk Told- og Skatteforbund Dansk Told- og Skatteforbund hilser lovforslaget  

 velkommen, idet de anser lovforslaget for at være en regelforenkling.  

 Lovforslaget  

 giver ikke Dansk Told- og Skatteforbund anledning til yderligere  

 bemærkninger.
Den Danske Skatteborgerforening Har ikke afgivet bemærkninger.
Erhvervs- og Selskabsstyrelsen (Center for Kvalitet i  

 ErhvervsReguleringen) Erhvervs- og Selskabsstyrelsens Center for Kvalitet i  

 ErhvervsReguleringen (CKR) har afgivet bemærkninger om de erhvervsøkonomiske  

 og administrative konsekvenser.
 CKR har testet lovforslaget for e-administrerbarhed og  

 har i den forbindelse ikke identificeret nogen barrierer for lovforslagets  

 e-administrerbarhed.
 Skatteministeriet tager bemærkningerne til efterretning.
Finansrådet Lovforslaget giver ikke Finansrådet anledning til  

 bemærkninger.
Foreningen af Statsautoriserede Revisorer Lovforslaget giver ikke FSR anledning til bemærkninger.
Foreningen Danske Revisorer Lovforslaget giver ikke Foreningen Danske Revisorer  

 anledning til bemærkninger.
Foreningen Registrerede Revisorer Lovforslaget giver ikke FRR anledning til bemærkninger.
Håndværksrådet Har ikke afgivet bemærkninger.
HTS-A Arberjdsgiverforening Lovforslaget giver ikke HTS-A anledning til bemærkninger.
Landsorganisationen i Danmark Har ikke afgivet bemærkninger.
Ledernes Hovedorganisation Har ikke afgivet bemærkninger.
Realkreditrådet Har ikke afgivet bemærkninger.
Skatterevisorforeningen Lovforslaget giver ikke Skatterevisorforeningen anledning  

 til bemærkninger.
SKAT Lovforslaget giver hverken SKAT anledning til faglige  

 eller administrative bemærkninger.
Bilag 2 Lovforslaget sammenholdt med gældende lov Gældende formulering Lovforslaget § 1 I lov om en arbejdsmarkedsfond, jf. lovbekendtgørelse  

 nr. 1018 af 10. oktober 2006, som ændret ved § 9 i lov nr. 1545 af 20.  

 december 2006, foretages følgende ændring:
 1.  

  

 Efter § 10 indsættes:
 »§ 10 A.  

  

 Ydelser i henhold til lov om  

 biblioteksafgift medregnes ikke i bidragsgrundlaget efter § 10,  

 stk. 1.
Stk. 2.  

  

 Til personer, som er omfattet af § 10,  

 stk. 2, og som modtager ydelser i henhold til lov om biblioteksafgift,  

 ydes en godtgørelse.
For personer, for hvem der opkræves særlig  

 pensionsopsparing  

 efter § 17 f i lov om Arbejdsmarkedets Tillægspension, udgør  

 godtgørelsen  

 9,9 pct. af den modtagne biblioteksafgift.
For andre personer udgør  

 godtgørelsen  

 8,7 pct. af biblioteksafgiften.
Stk. 3.  

  

 Godtgørelsen ydes i det indkomstår, hvor  

 biblioteksafgiften modtages.
Det er en betingelse, at modtageren på det  

 tidspunkt, hvor biblioteksafgiften modtages, er omfattet af bidragspligten  

 efter § 7, stk. 2.
Stk. 4.  

  

 Godtgørelse efter stk. 2 og 3 indgår i  

 bidragsgrundlaget efter denne lov og medregnes i modtagerens skattepligtige  

 indkomst i det pågældende indkomstår.
Godtgørelsen betragtes som indbetalt  

 foreløbig skat og modregnes i modtagerens slutskat for det pågældende  

 indkomstår, jf. kildeskattelovens § 60, stk. 1, litra j.
Stk. 5.  

  

 Skatteministeren kan fastsætte nærmere  

 regler om administrationen af stk. 2-4.« § 2 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 1086 af 14. november 2005, som senest ændret ved  

 § 1 i lov nr. 105 af 7. februar 2007, foretages følgende ændring:
 § 60.  

  

 I den slutskat, der for et år udskrives  

 for den skattepligtige, med tillæg af eventuelt overført retsskat m.v. efter  

 § 61, stk. 3, og efter fradrag af eventuelt overført beløb efter  

 § 62 C, stk. 62 C, stk. 2, 2. pkt., modregnes nedennævnte  

 beløb vedrørende samme år:
 a)  

 	  

 Foreløbige  

 skattebeløb, som er indeholdt i A-indkomst, der skal medregnes ved den  

 skattepligtiges  

 ansættelse til slutskat.
 b)  

 	  

 Foreløbige  

 skattebeløb, som har skullet indbetales efter § 68.
 c)  

 	  

 Foreløbige  

 skattebeløb, som har skullet betales i henhold til skattebillet.
 d)  

 	  

 De i § 67,  

 stk. 1, 1. pkt., nævnte beløb.
 e)  

 	  

 Beløb, som den  

 skattepligtige har indbetalt i henhold til § 59.
 f)  

 	  

 Beløb efter  

 virksomhedsskattelovens § 10, stk. 3, 2. pkt., § 13,  

 stk. 1, 3. pkt., og § 22 b, stk. 5.
 g)  

 	  

 Beløb efter  

 personskattelovens § 8 a, stk. 5.
 h)  

 	  

 Foreløbige  

 skatteløb, som Belgien, Luxembourg eller Østrig har indeholdt efter artikel  

 11 i direktiv 2003/48/EF om beskatning af indtægter fra opsparing i form af  

 rentebetalinger, eller som lande, der ikke er medlem af EU, eller områder  

 uden for EU, der er tilknyttet Holland eller Det Forenede Kongerige, har  

 indeholdt efter aftaler eller andre ordninger vedrørende dette direktiv.
 i)  

 	  

 Beløb, der er  

 indbetalt som acontoskat efter afskrivningslovens § 40 C, stk. 7-9.
 1.  

  

 I  

  

 § 60,  

 stk. 1,  

  

 indsættes som  

  

 litra j:
»j)  

 	  

 Beløb efter § 10 A, stk. 2, i lov  

 om en arbejdsmarkedsfond.« § 3 I lov om påligningen af indkomstskat til staten  

 (ligningsloven), jf. lovbekendtgørelse nr. 1061 af 24. oktober 2006, som  

 senest  

 ændret ved § 108 i lov nr. 90 af 31. januar 2007, foretages følgende  

 ændring:
 § 7.  

  

 Til den skattepligtige indkomst  

 medregnes ikke:
--- 19.  

 	  

 Hæderspriser, der  

 udbetales i henhold til Nobelstiftelsens Grundstadgar eller ydes af  

 mellemstatslige  

 organisationer og institutioner, hvori Danmark deltager eller er medlem, når  

 hædersprisen udelukkende har karakter af en anerkendelse af modtagerens  

 fortjenester.
Hæderspriser, som ydes af offentlige midler, legater samt  

 kulturelle  

 fonde og lignende her i landet eller i udlandet, når hædersprisen udelukkende  

 har karakter af en anerkendelse af modtagerens kunstneriske fortjenester.
Det  

 er en betingelse, at hædersprisen er ydet som et uansøgt engangsbeløb.
 1. I  

 § 7, nr. 19, 2. pkt.  

, ændres  

  

 »  

 samt  

 kulturelle fonde og lignende« til:  

 »,  

 kulturelle fonde og lignende samt af erhvervsvirksomheder«.
