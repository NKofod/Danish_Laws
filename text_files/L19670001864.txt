 Ifølge meddelelse fra den franske regering har Cuba, Pavestolen, Monaco og  

 Maldiverne, henholdsvis den 24. maj 1966, den 12. oktober 1966, den 15.  

 december 1966 og den 27. december 1966 tiltrådt den i Geneve den 17. juni  

 1925 undertegnede protokol, der forbyder til krigsbrug at anvende kvælende,  

 giftige eller lignende gasarter samt bakteriologiske krigsmidler, jfr.  

 udenrigsministeriets bekendtgørelse nr. 197 af 21. juni 1930 og efterfølgende  

 bekendtgørelser, senest nr. 80 af 19. august 1965, Lovtidende C.
 Endvidere har regeringerne i Gambia og Cypern meddelt, at de anser sig for  

 bundet af protokollens bestemmelser.
 Udenrigsministeriet, den 2. marts 1967.
 F.M.
 Paul Fischer.
