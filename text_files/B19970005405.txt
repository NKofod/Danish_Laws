I medfør af § 10,stk. 1 og 3, og §§ 11, 12, 13, 14 og § 16, stk. 4 i lov om erhversfremme, jf. lovbekendtgørelse nr. 323 af 25. april 1996 og efter aftale med Boligministeren, fastsættes:
Almindelige bestemmelser § 1.  Målere, der anvendes som grundlag for måling af  

 forbruget af elektrisk energi, skal i den udstrækning de er omfattet af  

 Bygge- og Boligstyrelsens bekendtgørelse om individuel måling af el, gas,  

 vand og varme, opfylde de krav og underkastes den måletekniske kontrol, der  

 er fastsat i denne bekendtgørelse og i de måletekniske forskrifter, hvortil  

 bekendtgørelsen henviser.
 § 2.  Målere, der er omfattet af §1, skal opfylde  

 EØF-direktiv 76/891/EØF af 4. november 1976 »om indbyrdes tilnærmelse af  

 medlemsstaternes lovgivning om elektricitetsmålere« eller tilsvarende  

 internationale standarder.
 Stk. 2.  Dokumentation for opfyldelse af de i stk.1  

 nævnte krav skal foreligge i form af EØF- eller national typegodkendelse og  

 førstegangsverifikation jf. dog § 7, stk. 4.
 § 3.  Bekendtgørelsen angår:
Definitioner § 4.  Ved typegodkendelse forstås i denne  

 bekendtgørelse den beslutning, som medfører anerkendelse af, at  

 konstruktionen af et måleinstrument opfylder forskriftsmæssige krav.
Ved  

 EØF-typegodkendelse forstås en typegodkendelse meddelt af en kompetent  

 myndighed i et af EU/EØS-medlemslandene i overensstemmelse med regler fastsat  

 i et EØF-direktiv.
Ved national typegodkendelse forstås en dansk  

 typegodkendelse, der ikke er en EØF-typegodkendelse.
Stk. 2.  Ved typeprøvning forstås i denne bekendtgørelse  

 den undersøgelse af konstruktionen af et måleinstrument, som udføres med  

 henblik på typegodkendelse af instrumentet.
Undersøgelsen kan omfatte  

 prøvning af et eller flere eksemplarer af konstruktionen og vurdering af den  

 tilhørende dokumentation.
 Stk. 3.  Akkrediteret prøvning i denne bekendtgørelse er  

 teknisk prøvning udført af et af Dansk Akkreditering (DANAK) akkrediteret  

 prøvningslaboratorium i henhold til laboratoriets akkreditering.
 Stk. 4.  Som akkrediteret prøvning anses også teknisk  

 prøvning foretaget af udenlandske laboratorier, der opfylder kravene i  

 EN45001 eller ISO/IEC guide 25, og er akkrediteret i henhold til  

 bestemmelserne i EN45002 eller ISO/IEC guide 58 af et organ, der opfylder  

 betingelserne i EN45003 eller ISO/IEC guide 58.
 § 5.  Ved verifikation forstås i denne bekendtgørelse  

 de operationer, som omfatter en identifikation, undersøgelse, kalibrering og  

 mærkning/plombering af måleren og som konstaterer og bekræfter, at måleren  

 opfylder forskriftsmæssige krav specielt angående målenøjagtighed.
Stk. 2.  Ved førstegangsverifikation forstås i denne  

 bekendtgørelse verifikation af et måleinstrument, som ikke har været  

 verificeret før.
Ved EØF-førstegangsverifikation forstås  

 førstegangsverifikation udført af en kompetent myndighed i et af  

 EU/EØS-medlemslandene i overensstemmelse med regler fastsat i et  

 EØF-direktiv.
Ved national førstegangsverifikation forstås en dansk  

 førstegangsverifikation, der ikke er en EØF-førstegangsverifikation.
 Stk. 3.  Ved reverifikation forstås en verifikation, som  

 følger efter førstegangsverifikation.
 § 6.  Ved kalibrering af et måleinstrument forstås i  

 denne bekendtgørelse den fremgangsmåde, der under fastlagte betingelser kan  

 vise, hvilken forskel der er mellem værdierne på instrumentet og de  

 tilsvarende kendte, korrekte værdier.
 Stk. 2.  Akkrediteret kalibrering er kalibrering udført  

 af et af DANAK akkrediteret kalibreringslaboratorium i henhold til  

 laboratoriets akkreditering.
 Stk. 3.  Som akkrediteret kalibrering anses også  

 kalibrering foretaget af udenlandske laboratorier, der opfylder kravene i  

 EN45001 eller ISO/IEC guide 25, og er akkrediteret i henhold til  

 bestemmelserne i EN45002 eller ISO/IEC guide 58 af et organ, der opfylder  

 betingelserne i EN45003 eller ISO/IEC guide 58.
Elleverandører § 7.  Elmålere, der benyttes til de i § 1 anførte  

 formål og har været i brug før 1. august 1998 kan fortsat anvendes, uanset at  

 de ikke er typegodkendte og verificerede.
 Stk. 2.  Elmålere, der indgår i partier, som er kasseret  

 ved stikprøvekontrol eller hvis driftsperiode er udløbet jf. § 9, stk. 2 og  

 stk. 3, skal nedtages, og må ikke genanvendes til brug for måling af  

 elforbrug efter § 1, før det ved akkrediteret kalibrering er konstateret, at  

 elmålernes nøjagtighed overholder kravene til førstegangsverificerede  

 elmålere.
 Stk. 3.  Elmålere, som ved kontrolmåling jf. § 9, stk. 2  

 og stk. 3 ikke overholdt det dobbelte af de maksimalt tilladelige fejl ved  

 førstegangsverifikation, må ikke genanvendes til brug for måling af elforbrug  

 efter § 1, før det ved akkrediteret kalibrering er konstateret, at elmålernes  

 nøjagtighed overholder kravene til førstegangsverificerede elmålere.
 Stk.4.  Elmålere i henhold til stk. 2 og stk. 3  

 verificeres på grundlag af den akkrediterede rapport for kalibreringen.
 § 8.  Elmålere, der anvendes i henhold til § 1, og som  

 er reparerede eller på anden måde har været udsat for indgreb, der kan  

 påvirke elmålernes nøjagtighed, skal reverificeres, før de påny anvendes.  

 Elmålerne skal ligeledes reverificeres, såfremt deres plombering er blevet  

 brudt.
§ 9.  Elleverandøren skal etablere et kontrolsystem  

 til overvågning af samtlige elmåleres nøjagtighed.
Kontrolsystemet skal være  

 således opbygget, at der gennem dets drift opnås tilstrækkelig sikkerhed for,  

 at de idriftværende elmålere ikke overskrider det dobbelte af de maksimalt  

 tilladelige fejl ved førstegangsverifikation.
 Stk. 2.  Kontrolsystemet i henhold til stk. 1 kan  

 baseres på statistisk stikprøvekontrol af givne partier af ensartede  

 elmålere, hvor kontrolperioden varierer i afhængighed af resultatet af  

 kontrollen, på periodisk udskiftning af alle elmålere i et givet parti  

 (periodisk totalkontrol) eller på permanent overvågning af elmålere ved hjælp  

 af en ekstra måler (kontrolmåler). Kontrolmåling skal foregå ved akkrediteret  

 kalibrering.
 Stk. 3.  Ved måling af elektrisk energi ved en  

 systemspænding på 1kV eller mere kan systemet for kontrol af elmålerne efter  

 accept fra Erhvervsfremme Styrelsen udformes så elmålernes nøjagtighed på  

 anden vis dokumenteres.
 Stk. 4.  Kontrolsystemet skal foreligge fuldt  

 dokumenteret i en kontrolmanual.
 Stk. 5.  Elleverandøren er forpligtet til at bekendtgøre  

 kontrolsystemets indhold over for de til elværket tilsluttede elforbrugere,  

 ligesom elforbrugerne skal orienteres, hvis der foretages ændringer af  

 kontrolsystemet.
Elforbruger § 10.  Forbrugere af el må ikke uretmæssigt foretage  

 indgreb i elmåleren, bryde plomben eller på nogen måde påvirke elmålerens  

 korrekte funktion.
Klageadgang § 11.  Tvister mellem elforbruger og elleverandør om  

 kontrolsystemets effektivitet jf. § 9 kan indbringes for Erhvervsfremme  

 Styrelsen.
 Stk. 2.  Til brug for klagens behandling er  

 elleverandøren forpligtet til efter anmodning at give styrelsen alle  

 nødvendige oplysninger om kontrolsystemet og dets praktiske anvendelse.
 Stk. 3.  Kræver en klagebehandling i henhold til stk. 1  

 indhentning af ekspertudtalelser, vil omkostningerne hertil blive pålagt  

 elleverandøren.
 Stk. 4.  Viser klagebehandlingen, at elleverandørens  

 kontrolsystem ikke opfylder kravene i § 9, stk. 1, kan Erhvervsfremme  

 Styrelsen pålægge elleverandøren at bringe forholdene i orden inden for en  

 given tidsfrist.
Typegodkendelse, verifikation og tilsyn § 12.  Typegodkendelse søges hos og meddeles af  

 Erhvervsfremme Styrelsen.
Ansøgningen skal indeholde dokumentation for, at  

 elmåleren overholder lovmæssige krav i form af en typeprøvningsrapport fra et  

 af DANAK akkrediteret laboratorium.
 Stk. 2  Hvor der ikke findes akkrediterede laboratorier  

 med fornøden akkreditering til de prøvninger, der kræves for et givet  

 måleudstyr, godkender Erhvervsfremme Styrelsen andre egnede laboratorier.
 Stk. 3.  Verifikation, herunder førstegangsverifikation,  

 udføres af laboratorier, der har fornøden akkreditering fra DANAK, og er  

 særligt bemyndiget hertil af Erhvervsfremme Styrelsen.
 Stk. 4.  Verifikation rekvireres direkte hos et  

 bemyndiget laboratorium, der opkræver betaling herfor.
 Stk. 5.  Verificerede elmålere skal mærkes med  

 verifikationsmærke og årsmærke som anført i bilag I.
 Stk. 6.  Erhvervsfremme Styrelsen eller heraf  

 bemyndigede fører tilsyn med kontrolsystemets funktion og virkning.
Stk. 7.  Erhvervsfremme Styrelsen fastsætter  

 bestemmelser om gebyr for typegodkendelser.
Det skal herved lægges til grund,  

 at de med arbejdet forbundne omkostninger fuldt ud dækkes af gebyrerne.
 Stk. 8  Erhvervsfremme Styrelsen bestemmer, hvilke  

 udenlandske kalibreringscertifikater, der kan anerkendes her i landet.
 Anke, straf mv.
 § 13.  Erhvervsfremme Styrelsens afgørelser i henhold  

 til denne bekendtgørelse kan ikke indbringes for anden administrativ  

 myndighed.
 § 14.  Erhvervsfremme Styrelsen kan kræve meddelt alle  

 sådanne oplysninger, som skønnes nødvendige for udøvelse af opgaver i henhold  

 til denne bekendtgørelse.
 Stk. 2.  Såvel elleverandører som elforbrugere skal uden  

 retskendelse give Erhvervsfremme Styrelsen eller bemyndigede med behørig  

 legitimation fri adgang til steder og lokaliteter i det omfang, det er  

 nødvendigt for tilsynets gennemførelse.
 § 15.  Medmindre højere straf er forskyldt efter anden  

 lovgivning, straffes med bøde den, der i forbindelse med en sagsafgørelse  

 afgiver urigtige eller vildledende oplysninger eller fortier oplysninger af  

 betydning for sagen.
 Stk. 2.  Overtrædelse af § 2, § 7, stk. 2, § 7, stk. 3,  

 § 8, § 9, stk. 4, § 10 samt § 11, stk. 4, straffes med bøde.
 Stk. 3.  Det kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 Ikrafttrædelse mv.
 § 16.  Bekendtgørelsen træder i kraft den 1. februar  

 1997.
 Stk. 2.  § 2, § 7, § 8 ,§ 9 og § 11 træder dog først i  

 kraft den 1. august 1998.
 § 17.  Bekendtgørelsen gælder ikke på Færøerne og i  

 Grønland.
Erhvervsfremme Styrelsen, den 23. januar  

 1997 Lars Kolte / Claudi Johansen Bilag 1 1. Verifikationsmærke eller - hvor YY angiver kendingsbogstaver for den stat, i hvilken verifikationen  

 er foretaget, og - hvor XXX angiver kendingsnummeret for det bemyndigede laboratorium, der  

 har foretaget verifikationen.
2. Årmærke - Hvor ZZ angiver de 2 sidste cifre i verifikationsåret.
Bilag 2 Kapitel I - definitioner 1. Definition af visse udtryk anvendt i dette bilag 1.1. Indflydelsesstørrelse eller - faktor Enhver størrelse eller faktor, ud over den målte størrelse, hvis  

 indvirkning kan ændre måleresultatet.
1.2. Fejlvariation som fuktion af en indflydelsesstørrelse Forskellen mellem målerens fejl, når en enkelt indflydelsesstørrelse  

 antager to specificerede værdier efter hinanden.
1.3. En indflydelsesstørrelsens referenceværdi Denne størrelses værdi i henhold til hvilken visse af målerens  

 specifikationer fastlægges.
1.4. Basisstrøm (I b) Strømsværdi som funktion af hvilken visse af målerens specifikationer  

 fastlægges.
1.5. Maksimumsstrøm (I max) Største strømværdi, ved hvilken måleren skal opfylde forskrifterne i dette  

 direktiv.
1.6. Klirfaktor Forholdet mellem effektivværdien af den rest, der opnås ved fra en  

 ikke-sinusformet vekselstørrelse at trække grundkomposanten, og  

 effektivværdien af denne ikke-sinus formede størrelse.
Klirfaktoren udtrykkes  

 sædvanligvis i procent.
1.7. Basisomdrejningshastighed Rotorens nominelle omdrejningshastighed, udtrykt i omdrejninger pr. minut  

 ved referenceforhold, basisstrøm og effektfaktor 1.
1.8. Basisdrejningsmonent Den nominelle værdi af det drejningsmoment, der skal tilføres rotoren for  

 at holde den standset ved referenceforhold, basisstrøm og effektfaktor 1.
1.9. Type Betegnelse, der anvendes til at bestemme alle målere til enkel tarif eller  

 flere tariffer, fremstillet af den samme fabrikanter, og som har:
- ensartede måletekniske egenskaber, - konstruktiv ensartethed af de dele, der bestemmer disse egenskaber, - samme antal amperevindinger af strømviklinger for basisstrømmen og samme  

 antal vindinger pr. volt af spændingsviklingerne ved referencespænding, - samme forhold mellem maksimumsstrøm og basisstrøm.
 Typen kan omfatte forskellige værdier for basisstrøm og for  

 refecencespænding.
Anmærkninger Alene af denne baggrund kan antallet af vindinger pr. volt af  

 spændingsviklingerne afvige med en værdi, der ikke overstige 20% af det  

 tilsvarende antal for den af de målere, der repræsenterer typen.
Kapitel II - tekniske forskrifter 2. Mekaniske forskrifter 2.1. Almindeligt Målere skal være konstrueret og udført således, at de under normal brug og  

 under normale driftsforhold ikke frembyder nogen fare og særlig sikrer - at personer ikke udsættes for elektriske stød, - at personer ikke udsættes for kraftig varmeudvikling, - mod ildløs.
Alle dele, der er udsat for korrosion under normale driftsforhold skal  

 være effektivt beskyttede.
Beskyttelseslagene må ikke kunne beskadiges ved  

 almindelig behandling eller ved kontakt med luften under normale  

 driftsforhold.
 Måleren skal have en tilstrækkelig mekanisk styrke og skal kunne modstå  

 den varmeudvikling, der kan finde sted under normale driftsforhold.
 De enkelte dele skal være fastgjort på en passende måde, således at det  

 undgås, at de går løs under transport og normal brug.
 De elektriske forbindelser skal være således, at kredsløbet ikke kan  

 afbrydes under nogen omstændigheder, herunder alle de i dette direktiv  

 foreskrevne krav med hensyn til overbelastning.
 Måleren skal være udført således, at risikoen for kortslutning mellem de  

 spændingsførende dele og de ledende dele, der kan blive blottet som følge af,  

 at en vikling eller en skrue tilfældigt bliver løs eller skues af, bliver så  

 lille som mulig.
2.2. Målerhus Målerhuset skal være praktisk taget støvtæt.
Dette målerhus skal kunne  

 plomberes eller forsegles på en sådan måde, at der kun er adgang til målerens  

 indre dele, efter at plomberne er brudt.
 Kappen må kun kunne fjernes ved hjælp af en eller anden genstand såsom et  

 stykke væktøj, en mønt eller andet.
 Målerhuset skal være bygget og indrettet således, at enhver ikke varig  

 deformation ikke kan komme til at hindre målerens gode funktion.
Måleren til tilslutning til et net med en spænding over 250 V til jord, og  

 hvis hus omfatter tilgængelige metaldele, skal være udstyret med en  

 beskyttelsesklemmme.
Det skal være muligt at anbringe en klemme til  

 jordforbindelse på målere til spændinger under eller lig med 250 V til jord.
2.3. Vinduer Hvis målerhuset ikke er gennemsigtet, skal det være udstyret med et eller  

 flere vinduer til aflæsning af tælleværket og iagttagelse af rotors  

 bevægelse.
Disse vinduer skal være dækket af plader af gennemsnitigt  

 materiale, som ikke må kunne fjernes, uden at plomberne brydes.
2.4. Klemmer - Klemmebrætter Klemmerne skal grupperes på et eller flere klemmebrætter af tilstrækkelig  

 mekanisk styrke.
De skal gøre fastgørelse af stive ledninger eller kabler  

 mulig.
 Det skal være nemt at afbryde forbindelsen mellem spændingsklemmerne og  

 indgangsklemmerne.
Ledningernes tilslutning til klemmerne skal være således udført, at der  

 sikres en tilstrækkelig og varig kontakt, så at der ikke er risiko for, at de  

 løsnes eller overophedes.
De huller i det isolerende materiale, som ligger i  

 forlængelse af klemmernes huller, skal være tilstrækkelig store til at  

 ledningernes isolation nemt kan føres ind i dem.
Anmærkning Det materiale, som klemmebrættet er fremstillet af, at skal bestå prøverne  

 i ISO-Rekommandation R 75 (1958), s. 6, ved en temperatur på 135 grader C.
2.5. Klemmekassedæksel Målerklemmerne skal dækkes af et klemmekassedæksel, der skal kunne  

 plomberes uafhængigt af målerhuset.
Når måleren er monteret på tavlen, må det ikke være muligt at opnå adgang  

 til klemmerne uden at bryde klemmekassedækslets plomber.
Følgelig skal  

 klemmekassedækslet dække klemmebrættet, klemskruerne for ledningerne og, i  

 givet fald, en tilstrækkelig længde af tilslutningsledningerne og deres  

 isolation.
2.6. Tælleværk Tælleværket kan være med ruller eller visere.
 Tælleværkets enhed skal være en kilowattime.
 I tælleværker med ruller skal enheden være angivet tæt ved rullerne.
I tælleværker med visere skal skalaerne inddeles i ti lige store dele (med  

 undtagelse af den sidste, som angivet nedenfor) med tal fra nul til ni.
Tæt  

 ved enhedsskalaen skal angives 1 d x 1 kWh og tæt ved de andre skalaer  

 angives det antal kilowattimer, der svarer til en decimalinddeling, dvs. 10,  

 100, 1.000 og 10.000.
 Den skala i tælleværket med visere, eller den rulle i tælleværket med  

 ruller, der angiver en tiendedel aflæsningsenhed, skal være inddrammet med  

 farve eller farvet.
 Den sidste skala, eller den rulle med kontinuert drejning, der angiver de  

 mindste værdier, skal have en inddeling i hundrede lige store opdelinger,  

 eller et hvilket som helst andet system, der giver samme  

 aflæsningsnøjagtighed.
 Tællerværkets gennemløbstid skal, når tælleværket begynder ved nul, mindst  

 være 1.500 timer ved en belastning, der svarer til maksimumsstrømmen,  

 referencespændingen og effektfaktor 1.
 Ingen angivelser på tælleværket må kunne udslettes, og de skal være let  

 læselige.
2.7. Rotors omdrejningretning og mærker Rotors fremadvendele del skal bevæge sig fra venstre mod højre, når  

 måleren ses forfra.
Denne retning skal angives ved hjælp af en fast pil, der  

 er direkte synlig og som ikke må kunne udslettes.
 Skivens kant eller dens kant og overside skal være forsynet med et  

 hovedmærke af en bredde på mellem en tyvendedel og en tredivtedel af skivens  

 omkreds, som gør det muligt at tælle antallet af omdrejninger.
Skiven kan ligeledes være udstyret med mærker, der gør det muligt at  

 udføre stroboskopiske eller andre afprøvninger.
Disse mærker skal være  

 anbragt således, at de ikke hindre brugen af hovedmærket, når dette anvendes  

 til fotoelektrisk tælling af skivens omdrejningstal.
3. Elektrotekniske forskrifter 3.1. Effekttab 3.1.1. Spændingskredsløb Den effekt, der optages af hver af målerens spændingskredse ved  

 referencespændingen, referencefrekvensen og referencetemperaturen må ikke  

 overstige 2 W og 8 VA ved enfaset strøm og 2 W og 10 VA ved flerfaset strøm.
3.1.2. Strømkredsløb For måleren med basisstrøm under 30 A, må den tilsyneladende effekt, der  

 optages af hvert af strømkredsløbene, ved bassisstrømmen, referencefrekvensen  

 og referencetemperaturen ikke overstige 2,5 VA.
For basisstrøm, der er  

 højere, må den ikke overstige 5 VA.
3.2. Opvarmning Ved normale driftsforhold må viklinger og isolation ikke nå en temperatur,  

 der vil kunne fremkalde fare for forstyrrelse af målerens funktion.
 Når hvert strømkredsløb gennemløbes af maksimumsstrømmen og hvert  

 spændingskredsløb (samt de hjælpekredsløb, der er tilsluttet i perioder, der  

 er længere end deres termiske tidskonstant) forsynes ved en spænding, der er  

 1,2 gange referencespændingen, må temperaturstigningen (D t) i de forskellige  

 dele af måleren ved en stuetemperatur på højst 40 grader C ikke overstige de  

 værdier, der er angivet i nedenstående tabel.
 Afprøvningen skal vare i to timer, og måleren må ikke udsættes for træk  

 eller direkte sollys.
 Endvidere må måleren efter afprøvningen ikke visse noget tegn på  

 beskadigelse og skal bestå afprøvningen med vekselspændingen, som anført i  

 pkt. 3.3.3.
 Opvarmningen af viklingerne skal bestemmes ved modstandsvariationsmetoden  

 (se IEC publikation 28 International Specifications for Cooper-type  

 Annealing).
 Til måling af kredsens modstand skal målerens nettilslutninger have en  

 længde på mindst 100 cm og et tværsnit, der bevirker, at strømtætheden er  

 under 4 A/mm2. Målingen af modstandsvariationen skal gennemføres ved  

 klemmekassens tilslutninger.
3.3. Dielektriske egenskaber Måleren og dens eventuelle indbyggede hjælpeanordninger skal bevare  

 tilfredsstillende dielektriske egenskaber under normale brug under  

 hensyntagen til den atmosfæriske påvirkning og de forskellige spændinger, som  

 deres kredsløb bliver tilsluttet under normal drift.
 Som følge heraf skal måleren uden beskadigelser bestå de i pkt. 3.3.2 og  

 3.3.3 anførte dielektriske afprøvninger.
 Disse afprøvninger må kun foretages med nye målere, samlet med kappe  

 (undtagen i nedennævnte tilfælde) og klemmekassedæksel på plads, ledningernes  

 klemskruer i den stilling, der svarer til fastspænding på klemmerne af en  

 ledning af det størst tilladte tværsnit.
 Alle disse af afprøvninger udføres kun en enkelt gang på den samme måler i  

 overensstemmelse med de i IEC publikation 60, High voltage tests (1962)  

 angivne vilkår.
 Anmærkning: Når klemmernes placering på en måler afviger fra  

 placering på den måler, der var forelagt til godkendelse, skal prøvning af  

 dielektriske egenskaber foretages på ny.
 Ved udtrykket »jord« forstås for disse afprøvningers vedkommende  

 følgende:
 Såfremt klemmekassedækslet tillader det, skal der være en afstand fra det  

 ledende lag til gennemgangshullerne for klemmekassens ledninger på ca. 2 cm.
 Ved afprøvning med stødspænding og vekselspænding forbindes de kredse, der  

 ikke er udsat for afprøvninger, henholdsvis til stel eller til jord, som  

 anført i det følgende.
 Afprøvninger med stødspænding udføres først, og derefter følger  

 afprøvninger med vekselspænding.
 Under afprøvninger må der ikke forekomme overslag, gnisttænding eller  

 gennemslag.
 Efter afprøvninger må den procentvise fejlvariation ikke være større end  

 måleusikkerheden.
 I dette punkt betegner herefter »alle klemmerne« det samlede  

 antal klemmer til strømkredsløb, spændingskredsløb og eventuelle  

 hjælpekredsløb, hvis referencespænding er højere end 40 V.
3.3.1. Almindelige vilkår for prøvning af dielektriske egenskaber Afprøvningerne skal udføres under normale brugsforhold.
Under  

 afprøvningerne må isolationens egenskaber ikke ændres af støv eller unormal  

 fugtighed.
 Hvor intet andet er foreskrevet, er de normale forhold for  

 isolationsafprøvning:
- stuetemperatur 15 grader til 25 grader C - relativ fugtighed 45 til 75% - atmosfærisk tryk 86 k Pa til 106 k Pa (860 til 1.060 milibar) 3.3.2. Afprøvningerne med stødspænding Afprøvningerne med stødspænding har til formål at bestemme målernes  

 modstandsevne over for overspænding af kort varighed, men af højt potential.
 Anmærkning: Afprøvningerne i henhold til pkt. 3.3.2.1 har især til  

 formål af afprøve for det første spændingsviklingernes isolation mellem  

 vindinger eller mellem lag og for det andet isolationen mellem målerens  

 forskellige kredsløb, der under normal brug er forbundet til nettens  

 forskellige faseledere, og mellem hvilke der kan også overspændinger.
 Afprøvningerne i pkt. 3.3.2.2 er bestemt til samlet at kontrollere  

 isolationens opførsel i alle målerens elektriske kredsløb i forhold til jord.  

 Denne isolation udgør en væsentlig sikkerhedsfaktor for personer i tilfælde  

 af overspænding på nettet.
Energien fra den generator, der anvendes til disse afprøvninger, skal  

 vælges i overensstemmelse med de tilsvarende forskrifter i IEC publikation  

 60. Impulsformen er som ved en normal stødspænding 1,2/50 og dens spidsværdi  

 er på 6 kV.
Ved hver afprøvning tilføres stødspænding ti gange uden ændring  

 polariteten.
3.3.2.1. Afprøvning med isoleringen af spændingskredsløb og isoleringen  

 mellem kredsene Afprøvningen udføres særskilt for hvert kredsløb (eller samling af  

 kredsløb), som under normal drift er isoleret imod målernes andre kredsløb.  

 De kredsløbsklemmer, som ikke er udsat for stødspænding, forbindes til jord.
Såfremt spændingsspolen og strømviklingen på et drivende element er  

 forbundet med hinanden under normal drift, udføres afprøvningen således  

 samlet på disse.
I dette tilfælde er spændingskredsløbets anden ende  

 forbundet til jord og stødspændingen tilføres mellem strømklemme og jord.
 Når flere spændingskredse i en måler har et fælles punkt, forbindes dette  

 til jord, og stødspændingen tilføres efterhånden mellem hver af de frie  

 forbindelser (eller strømkredsløbet forbundet med disse) og jord.
De hjælpekredse, der forsynes direkte fra nettet eller fra de samme  

 spændingstransformere som målerens kredsløb, og hvis referencespænding er  

 højere end 40 V, underkastes afprøvning med stødspænding under samme forhold,  

 som nævnt ovenfor for spændingskredsløbene.
De andre hjælpekredse holdes uden  

 for denne afprøvning.
3.3.2.2. Afprøvning af isolering af elektriske kredsløb imod jord Alle klemmerne på målerens elektriske kredsløb, med undtagelse af de  

 hjælpekredse hvis referencespænding er lavere end eller lig med 40 V,  

 forbindes indbyrdes.
 De hjælpekredse, hvis referencespændinger er lavere end eller lig med 40  

 V, forbindes til jord.
 Stødspændingen tilføres mellem jord og målerens samlede elektriske  

 kredsløb.
3.3.3. Vekselspændingsprøvning Vekselspændingsafprøvning skal udføres i overensstemmelse med nedenstående  

 tabel.
Afprøvningsspændingen skal være praktisk talt sinusformet med en frekvens  

 på 50 Hz, tilført i et minut.
Forsyningen effekt må ikke være mindre end 500  

 VA.
 Ved afprøvning A og B i nedenstående tabel forbindes de kredsløb, der ikke  

 er udsat for afprøvningsspænding, til stel.
 Ved afprøvning til jord, afprøvning C i nedenstående tabel, forbindes de  

 hjælpekredsløb, hvis referencespænding er lavere end eller lig med 40 V, til  

 jord.
4.1. Mærkeskilt Hver måler skal være forsynet med et mærkeskilt, der enten kan være  

 tælleværkets skala eller et skilt, der sidder inden i målerne.
 Følgende påskrifter skal være anbragt således, at de ikke kan udslettes,  

 er let læselige og synlige udefra:
10-40 A eller 10 (40) A; x Wh/omdr. eller x omdr./kWh Måleren kan desuden være påført fabrikationsstedet, en handelsbetegnelse,  

 et særligt løbenummer, elektricitetsleverandørens navn, et mærke, der viser  

 at den er i overensstemmelse med en europæisk norm, nummeret til  

 identifikation af tilslutningsdiagrammet.
Uden særlig tilladelse er alle  

 oplysninger eller påskrifter forbudt.
4.2. Tilslutningsdiagram og mærkning af klemmerne Enhver måler skal være udstyret med et tilslutningdiagram, der er entydig,  

 og som angiver tilslutningen af tilslutningsklemmer, indbefattet klemmerne  

 for hjælpeanordningerne, der svarer til de forskellige faser på de ledninger,  

 der skal forbindes.
Tilslutningsdiagrammet kan være ledsaget af et nummer  

 anbragt på navneskiltet.
Såfremt målerens klemmer er forsynet med mærker,  

 skal disse gengives i diagrammet.
Det er tilladt i stedet for  

 tilslutningsdiagrammer at anbringe et referencenummer, som er fastsat i den  

 nationale norm i den medlemsstat, hvor måleren skal anvendes.
Kapitel III - måletekniske forskrifter 5. Måletekniske forskrifter 5.1. Tolerancer Under de referenceforhold, der er beskrevet i pkt. 5.2., må enfasede  

 målere, herefter benævnt enfasemålere, samt flerfasede målere, herefter  

 benævnt flerfasemålere, med symmetriske belastninger ikke overskride de  

 tolerancer, der er angivet i tabel I, og flerfasemålere med kun en belastet  

 fase (ved symmetrisk spænding) må ikke overstige de tolerancer, der er  

 angivet i tabel II.
Tabel 1 Ved basisstrømmen og med effektfaktor 1 må forskellen mellem tolerancen  

 for måleren kun med en enfaset belastning og tolerancen i % med symmetriske  

 flerfasede belastninger ikke overstige 2,5 %.
Anmærkning: Ved en flerefasemåler med kun en fase belastet  

 forstås, at den ved et net med fire ledere (hvoraf en nulleder) aftager strøm  

 bestemt af en fasespænding og ved et net med tre ledere (uden nulleder)  

 aftager strøm bestemt af en sammensat spænding.
I alle tilfælde skal den  

 symmetriske spænding forblive tilsluttet måleren.
5.2. Referenceforhold Afprøvninger til bestemmelser af fejl og fejlvariationer som funktion af  

 indflydelsesstørrelserne skal - bortset fra undtagelser, der udtrykkeligt er  

 nævnt i dette bilag - foretages under følgende referenceforhold:
 desuden, for flerfasemålere:
- hver enkelt eller sammensat spænding ikke afviger med mere end 1 % fra  

 de tilsvarende gemmensnitsspændinger; - hver af strømmene i lederne ikke afgiver med mere end 2 % fra  

 gennemsnittet af disse strømme; - hver af disse strømmes faseforskydning i forhold til den tilsvarende  

 fasespænding ikke indbyrdes afviger med mere end 2I, uanset effektfaktoren Indflydelsesstørrelsernes referenceværdi med specificeret tolerance er  

 anført i nedenstående tabel III.
Tabel III (* 1) Bestemmelse af den lodrette driftsstilling Fremstillingen og samlingen af måleren skal være sådan, at der er  

 sikkerhed for en korrekt lodret stilling (i begge vinkelrette planer:  

 »for-bag« og »venstre-højre«), når (* 2) Afprøvningsmetoder til gennemførelse af denne kontrol består i:
5.3. Indflydelsesstørrelsernes virkning Fejlvariationen bestemmes for hver af indflydelsesstørrelserne under de  

 forhold, der er angivet i tabel IV, idet alle de andre forskrifter i stk. 5.2  

 overholdes.
Tabel IV (* 1) Ved bestemmelsen af en fejlvariation som funktion af kurveformen  

 skal spændingskurvens indhold af harmoniske ligge under 1 % og fasen af den  

 tredje harmoniske, der påføres strømkurven, skal variere fra nul til 360I.
 (* 2) Den nødvendige induktion opnås i centrum af en cirkelformet spole  

 med en gennemsnitsdiamter på 1 m, med firkantet tværsnit og med ringe radial  

 tykkelse i forhold til diameteren, som afgiver en magnetomotorisk kraft, som  

 svarer til 400 amperevindinger.
 (* 3) Indflydelsen af den mekaniske belastning af tælleapparatet udlignes  

 ved indstilling af måleren.
5.4. Virkning af kortvarige kraftige overstrømme Afprøvningskredsen skal praktisk taget være ikke-induktiv.
Efter  

 tilslutning af den kortvarige strømstyrke og idet spændingen holdes  

 tilsluttet målerens klemmer, tillades det denne at hvile tilstrækkeligt længe  

 til, at den atter kan nå begyndelsestemperaturen (ca. en time).
 Målerne skal kunne tåle en strømimpuls (f.eks. opnået ved afladning af en  

 kondensator eller fra nettet ved en tyristorstyring), hvis spidsværdi er lig  

 med 50 gange maksimumsstrømmen (med et maksimum på 7000 A) og som opretholder  

 en værdi på over 25 gange maksimumsstrømmen (eller 3500 A) i 1 ms.
 Ved afslutningen af denne afprøvning må fejlvariationen ikke være over 1,5  

 % af basisstrømmen ved effektfaktor 1.
5.5. Fejlvariation, der skyldes målerens egen varme Måleren, der først har været udsat for referencespændingen i mindst en  

 time, uden at der har været sat strøm til strømkredsene, belastes ved  

 maksimumsstrøm.
 Målerens fell måles umiddelbart efter, at den er blevet belastet, og derpå  

 med tilstrækkelig korte mellemrum til, at der kan opregnes en korrekt kurve  

 over fejlvariationen som funktion af den forløbne tid.
 Prøvningen skal fortsættes i mindst en time og i alle tilfælde indtil den  

 variation, der konstateres inden for et tidsrum på 20 min., ikke overstiger  

 0,2 %.
 Den fejlvariation, der skyldes målerens egen varme, og som måles som  

 angivet ovenfor, må ikke overstige 1 % for effektfaktor 1 og 1,5 % for  

 effektfaktor 0,5.
5.6. Tomgang Under de i punkt 5.2 beskrevne forhold, og når målerens strømkredse er  

 afbrudte, må rotor ikke dreje i tomgang ved nogen spændingsværdi, der ligger  

 mellem 80 og 110 % af referencespændingen: rotor kan dreje lidt, men må ikke  

 i noget tilfælde gennemføre en omdrejning.
Hvis tælleværket består af  

 talruller, gælder denne forskrift når kun en rulle er koblet til.
5.7. Start Under de i punkt 5.2 beskrevne forhold skal en måler, der udsættes for en  

 strøm, der er lig 0,5 % af basisstrømmen, ved effektfaktor 1 gå tydeligt i  

 gang og fortsætte med at dreje.
Det skal kontrolleres, at rotor drejer en  

 fuld omgang.
 Hvis tælleværket består af ruller, gælder denne forskrift for en eller to  

 ruller, der er koblet til.
5.8. Tælleværkets overensstemmelse med målerens aflæsningskonstant Forholdet mellem rotorens omdrejninger og tælleværkets angivelser skal  

 være korrekt.
5.9. Indstillingsmargen Når måleren er indstillet, så den opfylder nærværende forskrifter, skal  

 den mindst have nedennævnte indstillingsmargener:
 plus eller minus 4 % af variationen af rotors hastighed ved en strøm, der  

 er lig halvdelen af maksimumsstrømmen, ved referencespænding, frekvens 50 Hz  

 og effektfaktor 1.
 plus eller minus 4 % af variationen af rotors hastighed ved 5 % af  

 basisstrømmen, ved referencespænding, en frekvens på 50 Hz og effektfaktor 1.
 plus eller minus 1 % af variationen af rotors hastighed ved en strøm på  

 halvdelen af maksimumsstrømmen, ved referencespændingen, en frekvens på 50 Hz  

 og effektfaktor 0,5 (induktiv).
Kapitel IV - EØF-typegodkendelse EØF-typegodkendelse af elejktricitetsmålere gennemføres i henhold til  

 forskrifterne i direktiv 71/316/EØF.
 Visse af disse forskrifter er nærmere fastlagt i dette kapitel.
6. EØF-typegodkendelse 6.1. Fremgangsmåde ved typegodkendelse 6.1.1. Tekniske dokumenter Begæring om EØF-typegodkendelse skal være bilagt følgende dokumenter:
- en tegning af måleren i dens helhed og eventuelt et fotografi; - en detaljeret beskrivelse af målerens og dens hovedbestanddeles  

 konstruktion (herunder også konstruktionen af disse forskellige varianter); - tegninger af følgende hoveddele (herunder deres forskellige varianter):
sokkel, håndtag og fastgørelsespunkter, låg, klemmebræt og klemmekassedæksel, drivelement, vindinger og luftmellemrum, bremsesystemet og dets indstilling, tælleværk, rotor, øvre og nedre rotorleje, temperaturkompenseringsanordninger, anordninger for overbelastningskompensering, regulering af induktiv belastning, lavbelastningsregulering, hjælpekredse, mærkeskilte; - diagram over ydre og indre tilslutninger (herunder hjælpekredse) med  

 angivelse af fasernes rækkefølge; - tabel over spændings- og strømviklinger (antallet af vindinger), og  

 ledernes dimensioner samt isolation; - tabel over konstanter og drejningsmomenter for samtlige spændings- og  

 strømværdier; - en angivelse samt tegninger vedrørende placeringen af  

 verifikationsstemplerne og plomberingerne.
6.1.2. Deponbering af prøvemålere til EØF-typegodkendelse Samtidig med begæringen om typegodkendelse skal der indleveres tre målere,  

 der repræsenterer typen (se punkt 1.9. b).
 Den kompetente tjeneste kan kræve indlevering af flere målere, såfremt:
- begæringen ikke udelukkende gælder for de tre målere, der er omhandlet i  

 første afsnit ovenfor, men også til en eller flere varianter af den  

 (målehusets materiale, eventuel anordning til flere tariffer, anordning til  

 fjernangivelse, anordning, der skal forhindre, at rotor drejer den forkerte  

 vej, osv., der kan betragtes som tilhørende samme type, navnlig når  

 klemmernes anbringelse er forskellig;) - begæringens formål er en udvidelse af en godkendelse for en allerede  

 godkendt type.
6.2. Afprøvning af EØF-typegodkendelse De indleverede målere skal opfylde de tekniske forskrifter i pkt. 2, 3 og  

 4 og de måletekniske forskrifter i pkt. 5.
 Det er imidlertid tilladt, for at tage hensyn til afprøvningsudstyrets  

 mulige fejl ved optegningen af fejlkurverne i henhold til tabel I og II at  

 parallelforskyde abcisseaksen med en værdi, der ikke overstiger 1 %, idet det  

 samme gælder for alle kurverne.
6.3. Målepunkter til afprøvningen for EØF-typegodkendelse Ved afprøvninger vedrørende de måletekniske forskrifter i pkt. 5 skal  

 målingerne i alle tilfælde udføres ved følgende punkter:
 - for alle enfasemålere og flerfasemålere med symmetrisk belastning, ved  

 effektfator 1:
5 %,10 %, 20 %, 50 %, og 100 % af Ib og hvert hele mangefold af Ib indtil  

 Imaks; - for alle enfase målere og flerfasemålere med symmetrisk belastning, ved  

 effektfaktor 0,5 (induktiv):
10 %, 20 %, 50 %, og 100 % af Ib og for hvert hele mangefold af Ib indtil  

 Imaks; - for flerfasemålere med en belastet fase:
 20 %, 50 %, og 100 % af Ib, 50 %, af Imaks og Imaks ved effektfaktor 1, og  

 Ib ved effektfaktor 0,5 (induktiv).
 Disse prøvninger gennemføres for alle faserne efter hinanden.
 Indflydelsesstørrelsernes virkninger undersøges i alle tilfælde ved  

 følgende punkter:
 - omgivelsestemperaturerens indflydelse ved:
0,1 Ib, Ib og Imaks (effektfaktor 1); 0,2 Ib, Ib og Imaks (effektfaktor 0,5 induktiv); - indflydelsen fra stilling, spænding, frekvens, kurveform, magnetisk  

 induktion af ydre oprindelse, en hjælpeanordnings magnetfelt samt fra den  

 mekaniske belastning af hvert af tælleværkerne for de punkter og under de  

 forhold, der er angivet i tabel IV; - faseinverteringens indflydelse (flerfasemålere):
ved 0,5 Ib, Ib og Imaks og symmetrisk belastning samt effektfaktor 1; og ved 0,5 Ib ved en enkelt belastet fase og effektfaktor 1 (denne sidste  

 prøvning gentages for hver af faserne); Endvidere gennemføres følgende afprøvning:
- prøvning med kortvarige overstrømme, for egenvarme, for igangsætning og  

 med indstillingsmargen udføres i henhold til angivelserne i pkt. 5.4, 5.5,  

 5.7, og 5.9; - tomgangsprøvning gennemføres ved 80 %, 100 %, og 110 %, af  

 referencespændingen; - afprøvning af tælleværket gennemføres som angivet i pkt. 5.8.  

 Afprøvningens varighed skal være tilstrækkelig til, at aflæsningsusikkerheden  

 ikke overstiger plus eller minus 2 %.
6.4. EØF-typegodkendelsesattest EØF-typegodkendelsesattesten ledsages af de beskrivelser, tegninger og  

 diagrammer, som er nødvendige for at identificere typen og forklare dens  

 virkemåde.
Kapitel V - EØF-førstegangsvertifikation EØF-førstegangsverifikation af elektricitetsmålere gennemføres i henhold  

 til forskrifterne i direktiv 71/316/EØF1). Disse forskrifter suppleres med  

 følgende særlige bestemmelser:
7. EØF-førstegangsverifikation Førstegangsverifikation af elektricitetsmålere omfatter afprøvning for  

 godkendelse og kontrol af overensstemmelse med den godkendte type.
7.1. Afprøvning for godkendelse Afprøvning af målere for godkendelse skal sikre disses egenskaber på de i  

 pkt. 7.1.1. anførte områder.
 (* 1) Fælles bestemmelser om måleinstrumenter, gennemført ved  

 Erhvervsfremme Styrelsens bekendtgørelse om EØF-typogodkendelse og  

 -verifikation.
7.1.1. Arten af afprøvningen for godkendelse 1. - Prøvning af dielektrikummets fasthed, 2. - Efterprøvning der ikke nødvendiggør åbning af  

 målerhuset; 3. - Tomgangsprøvning, 4. - Startprøvning, 5. til 10. - Nøjagtighedsprøvning, 11. - Efterprøvning af konstanten.
 Prøvningerne skal helst udføres i den ovenfor angivne rækkefølge.  

 Detaljerne gives i pkt. 7.1.2 og 7.1.3.
7.1.2. Vilkår for afprøvning for godkendelse Kontrollen skal gennemføres på hver måler, med lukket målerhus, undtagen  

 for visse mekaniske egenskaber og, om nødvendigt, for kontrol af tælleværket.
Hvis førstegangsverifikation finder sted i fabrikantens værksted, kan det  

 imidlertid tillades, at afprøvningen foretages med åbent målerhus, under  

 forbehold af, at det forud er konstateret, at lågets indflydelse er  

 ubetydelig.
Ved kontrol af de dielektriske egenskaber skal målerhust dog være  

 lukket.
 Efter en tilfredsstillenden afprøvning af dielektrikummets fasthold, men  

 forud for enhver anden kontrol, skal målerne være tilsluttet i mindst en halv  

 time, ved referencespænding og ved en strøm på ca. 0,1 Ibmed effektfaktor 1.  

 Denne tilslutning muliggør opvarmning af spændingskredsen på forhånd og  

 efterprøvning af, at rotor drejer frit.
 Prøvninger nr. 3 til 11 skal gennemføres under de i tabel III eller tabel  

 V angivne forhold.
Tabel V (* 1) Prøvningerne kan gennemføres ved en temperatur, der ligger udenfor  

 området 21 - 25I C, men inden for området 15 - 30I C, på betingelse af, at  

 der foretages en rettelse i forhold til referencetemperaturen 23I C, idet der  

 anvendes den gennemsnitlige temperaturkoefficient, der er angivet af  

 fabrikanten.
 (* 2) Se anmærkning 2 til tabel III.
 (* 3) Undtagen for prøvning med kun en belastet fase.
7.1.3. Udførelse af afprøvning for godkendelse 7.1.3.1. Efterprøvning af dielektrikummets fasthed (prøve nr. 1) Vekselspændingen består i, at der tilsluttes en vekselspænding i et minut  

 med en frekvens på 50 Hz og en effektivværdi på 2 kV mellem samtlige klemmer  

 tilsluttet hinanden og den plane metaloverflade, hvorpå måleren er anbragt.  

 Til denne prøve er de hjælpekredse, hvis nominelle spænding er lavere end  

 eller lig med 40 V, forbundet med den plane metaloverflade.
Denne prøve udføres af fabrikanten, under dennes ansvar og på hvert  

 apparat.
Den kompetente måletekniske tjeneste fører kontrol hermed.
7.1.3.2. Efterprøvning med lukket målerhus (prøve nr. 2) - kontrol, af, at målerhuset og klemmebrættet tilsyneladende er i god  

 stand; - at skalaen er anbragt korrekt; - tilstedeværelse af alle de foreskrevne påskrifter.
7.1.3.3. Tomgang (prøve nr. 3) Valget mellem følgende to prøver overlades til den kompetente måletekniske  

 tjeneste:
- når måleren er under referencespænding, ved effektfaktor 1, ved en strøm  

 på 0,001 Ib, foretager rotoren ikke en hel omdrejning; - prøven udføres i overensstemmelse med punkt 5.6.
7.1.3.4. Igangsætning (prøve nr. 4) Såfremt tomgangsprøven er udført under de i pkt. 7.1.3.3, første led,  

 anførte forhold, skal startprøven udføres således:
 når måleren er under referencespænding, ved effektfaktor 1, ved en strøm  

 på 0,006 Ib, skal rotor foretage mere end en omdrejning.
 Såfremt tomgangsprøven er udført under de i pkt. 7.1.3.3, andet led,  

 anførte forhold, skal startprøven udføres i overensstemmelse med pkt. 5.7.
 Anmærkning: For flerfasemåleres vedkommende skal prøve nr. 3 og 4  

 udføres med alle faser belastede.
7.1.3.5. Nøjagtighedsprøver (prøve nr. 5 til 10) Nøjagtighedsprøven skal gennemføres ved de strøm- og effektfaktorværdier,  

 der er angivet i tabel VI.
Det er i dette øjemed ikke nødvendigt at afvente,  

 at viklingernes termiske ligevægt er nået.
Da denne prøve ikke i  

 almindelighed gennemføres under de forhold, som gælder for typegodkendelsen,  

 anvendes de forhøjede værdier i nedenstående tabel i stedet for værdierne i  

 tabel I og II.
Tabel VI (* 1) For målere til maksimumsstrøm, som ligger over fire gange  

 basisstrømmen, forhøjes plus- og minimumstolerancen ved prøve nr. 5 med 0,5 %  

 i det i artikel3 omhandlede tidsrum på 51/2 år.
 Anmærkning: For målere til flere tariffer skal prøve nr. 5  

 gentages med de angivelser, der svarer til hver af tarifferne.  

 Strømtilførslen til den eller de elektromagneter, der anvedes ved  

 tarifskifte, finder sted i henhold til angivelserne i tilslutningsdiagrammet.
 Tolerancer må ikke udnyttes systematisk i samme retning.
7.1.3.6. Kontrol af tælleværkets overensstemmelse med målerens  

 aflæsningskonstant (prøve nr. 11) Det er nødvendigt at sikre sig, at forholdet mellem antallet af rotorens  

 omdrejninger og angivelserne på tælleværket (tælleværkerne) er korrekt.
7.1.3.7. Målesikkerhed Måleapparaterne og andet udstyr, der anvendes til at gennemføre  

 prøvningerne nr. 5 til nr. 10 og eventuelt nr. 11, skal have egenskaber som  

 sikrer at de målefejl, der kan tilskrives dem, ikke overstiger, i relativ  

 værdi:
- plus eller minus 0,4 % ved effektfaktor 1 - plus eller minus 0,6 % ved effektfaktor 0,5 (induktiv).
7.2. Afprøvning af overensstemmelse med den godkendte type 7.2.1. Arten af afprøvningen af overensstemmelse med den godkendte  

 type Med henblik på at bestemme, om de måletekniske egenskaber hos de målere,  

 der bliver fremstillet og forelagt til førstegangsjustering, stadig er i  

 overensstemmelse med dette direktivs forskrifter, kan der, med en hyppighed,  

 der fastsættes af den kompetente måletekniske tjeneste, gennemføres efter  

 afprøvningen for godkendelse en afprøvning af overensstemmelse med den  

 godkendte type, foretaget på tre vilkårligt valgte målere.
 Denne afprøvning består af en eller flere prøver valgt blandt dem, der er  

 beskrevet i dette direktiv (pkt. 3 og 5), og især blandt dem, der gør det  

 muligt at fastsætte virkningerne af indflydelsesstørrelserne.
 Disse prøver skal udføres under de referenceforhold, der er beskrevet i  

 pkt. 5.2, på de målepunkter, der er anført i pkt. 6.3.
 Følgende egenskaber kan ligeledes kontrolleres efter at målerhuset er  

 blevet åbnet:
- den beskyttende overflade, f.eks. af malingens kvalitet; - omsætningsforhold; - præcisionen af tælleværkets indgribning; - lodningernes og svejsningernes kvalitet; - skruernes tilspænding; - om der findes filspåner og metalstøv; - indstillingsmargin (visuel undersøgelse).
Anmærkning Når fremstilling af målere af en given model er regelmæssig, er det  

 ønskeligt, at hyppigheden af afprøvnmingen for overensstemmelse med den  

 godkendte type står i forhold til produktionens størrelse.
 Desuden skal denne fremgangsmåde anvendes hver gang fejl, der forekommer  

 at være systematiske, forfindes ved afprøvningen for godkendelse eller ved  

 andre prøver.
7.3. Verifikations- og plomberingsstempler Målere, der har opfyldt førstegangsverifikationskravene, skal mærkes med  

 EØF-førstegangsverifikationsstempler.
 Plomberne skal forsynes med EØF-førstegangsverifikationsstempler og  

 anbringes sådan, at det er umuligt at få adgang til tælleværkets indre  

 mekanisme uden at bryde plomberne med verifikationsstemplerne for  

 EØF-førstegangsverifikation.
(* 1) Denne bekendtgørelse indeholder bestemmelser, der gennemfører Rådets  

 direktiv 76/891/EØF af 4. november 1976 om indbyrdes tilnærmelse af  

 medlemsstaternes lovgivning om elektricitetsmålere, De Europæiske  

 Fællesskabers Tidende nr.
L336 af 4.12.76 vedlagt som bilag 2 til denne  

 bekendtgørelse.
