 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om leje, jf. lovbekendtgørelse nr. 711 af 29. august 1995, foretages  

 følgende ændring:
 1. Efter § 119 indsættes:
»§ 120.  Bekendtgøres tilpasningsprocenten som  

 nævnt i § 22, stk. 1, § 46 c, stk. 7, og § 63 a, stk. 1, for det pågældende  

 finansår først i Lovtidende efter den 10. september året forinden, reguleres  

 beløbet i stedet efter udviklingen i Danmarks Statistiks nettoprisindeks i en  

 12-måneders-periode sluttende i juni måned året før det finansår,  

 reguleringen vedrører.
Reguleringen efter nettoprisindeks er endelig.
Beløbet  

 afrundes til nærmeste hele kronebeløb.« § 2 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, foretages følgende ændring:
 1. Efter § 68 indsættes:
»§ 69.  Bekendtgøres tilpasningsprocenten som  

 nævnt i § 9, stk. 7, § 18, stk. 1, og § 18 b, stk. 1, for det pågældende  

 finansår først i Lovtidende efter den 10. september året forinden, reguleres  

 beløbet i stedet efter udviklingen i Danmarks Statistiks nettoprisindeks i en  

 12-måneders-periode sluttende i juni måned året før det finansår,  

 reguleringen vedrører.
Reguleringen efter nettoprisindeks er endelig.
Beløbet  

 afrundes til nærmeste hele kronebeløb.« § 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  For den del af det samlede afsætningsbeløb, som  

 vedrører januar 1996, skal udlejer kun afsætte de beløb efter bestemmelserne  

 i § 63 a, stk. 1, i lov om leje og § 18, stk. 1, og § 18 b, stk. 1, i lov om  

 midlertidig regulering af boligforholdene, som fremkommer ved en regulering  

 med 1,8 pct. i forhold til beløbene i 1995-niveau, selv om beløbene ikke  

 udgør 1/12 af de samlede hensættelsesbeløb for 1996, som de opgøres efter  

 loven.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
