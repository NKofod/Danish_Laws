Fremsat den 22. april 2003 af Nicolai Wammen (S),  

 Svend Auken (S), Inger Bierbaum (S),  

 Pernille Blach Hansen (S),  

 Torben Hansen (S) og Helge Mortensen (S) Forslag til folketingsbeslutning om klassificering og udfasning af og forbud mod farlige  

 stoffer  

  

 samt om styrkelse af informationsindsatsen Folketinget opfordrer regeringen til at lægge en mere  

 offensiv linje i forhold til klassificering og udfasning af og forbud mod  

 farlige stoffer samt til at styrke informationsindsatsen vedrørende farlige  

 stoffer.
 Derfor opfordres regeringen til:
1.  

 	  

    

 At arbejde for  

 etableringen af et EU-regelsæt, der stiller krav om, at der for alle kemiske  

 stoffer  såvel nye som gamle  skal foreligge oplysninger om  

 farlighed inden  

 for 5 år.
Ansvaret for fremskaffelse af sådanne oplysninger skal påhvile  

 producenten.
Hvis ikke oplysninger foreligger, skal stoffet ikke kunne  

 markedsføres.
 2.  

 	  

    

 At arbejde for, at  

 computerberegninger anerkendes som en gyldig metode til at vurdere et stofs  

 farlighed.
 3.  

 	  

    

 At fremsætte forslag  

 på nordisk og EU-plan om, at svane- og blomstmærkede produkter ikke må  

 indeholde farlige stoffer, herunder stoffer med hormonforstyrrende og/eller  

 særlig allergifremkaldende effekter, samt sikre, at produkter indeholdende  

 stoffer, som er optaget på Miljøstyrelsens liste over uønskede stoffer,  

 mærkes  

 med advarselspåtegnelser.
Bemærkninger til forslaget Ad 1 Kemikalieområdet er på mange måder ukendt land både for  

 borgere og myndigheder.
Der findes ingen eksakte opgørelser over antallet af  

 industrielt fremstillede kemikalier, hverken i EU eller i Danmark.
Det er  

 helt  

 afgørende, at der arbejdes for, at området bliver mere gennemskueligt, og at  

 de  

 sundhedsskadelige effekter af brugen af kemikalier kommer frem i lyset.
I  

 dette  

 arbejde spiller EU en afgørende rolle, fordi den danske kemikalielovgivning i  

 meget vid udstrækning er underlagt EUs regler.
Det er derfor helt  

 afgørende,  

 at Danmark prioriterer kemikalieområdet meget højt og skaber en klar, skarp  

 og  

 konsekvent national profil i EU-sammenhæng.
Der er en betydelig mangel på viden om effekterne af de  

 mange kemiske stoffer, som man møder i hverdagen.
Som status er i dag, er det  

 kun stoffer, som er markedsført efter 1981, der er undersøgt for miljø- og  

 sundhedsskadelige effekter.  

 Eksisterende stoffer markedsført før 1981 er ikke  

 omfattet af et systematisk undersøgelsessystem.
Der er således godt 100.000  

 kemikalier, som kan markedsføres frit, og hvor man ikke kender noget til  

 eventuelt sundhedsskadelige effekter.
Dette bør der naturligvis rettes op på  

 hurtigst muligt.
Socialdemokratiet opfordrer således regeringen til at  

 arbejde for, at der for alle kemiske stoffer  såvel nye som gamle  

  skal  

 foreligge oplysninger om farlighed inden for 5 år.
Hvis dette ikke er  

 tilfældet, skal stoffet ikke kunne markedsføres.
Det må være producenternes  

 ansvar at sørge for, at sådanne oplysninger foreligger.
Ad 2 Hvis myndighederne i dag ønsker at indføre begrænsninger i  

 markedsføringen af et uønsket stof, som mistænkes for at være farligt, er  

 dette  

 noget nær en umulig opgave.
I EU-lovgivningen stilles der krav om meget  

 omfattende videnskabelige beviser for sundheds- og miljømæssige risici, før  

 markedsføringsbegrænsninger kan indføres.
Fremskaffelse af disse beviser er  

 en  

 tung og meget langsommelig proces, og der er således en betydelig risiko for,  

 at  

 farlige stoffer kan få lov at gøre stor skade, inden denne proces er  

 tilendebragt.
Det er helt afgørende for Socialdemokratiet, at myndighederne  

 får  

 en langt bedre adgang til hurtigt og konsekvent at sætte begrænsninger for  

 markedsføringen af et stof, der mistænkes for at være farligt.
Ligesom det  

 overordnet er vigtigt, at der hurtigt skabes et langt større overblik over de  

 forskellige stoffers farlighed, end der findes i dag.
Hvis forsigtighedsprincippet skal efterleves, nytter det  

 ikke at skulle vente på detaljerede risikovurderinger af alle de farlige  

 stoffer, før der sættes ind med anvendelsesbegrænsninger, herunder eventuelle  

 forbud.
Man ved i mange tilfælde på trods af de manglende risikovurderinger,  

 at  

 man har at gøre med stoffer, som er kræftfremkaldende, svært nedbrydelige,  

 bioakkumulerende, fosterbeskadigende, allergifremkaldende, farlige for  

 vandmiljøet, hormonforstyrrende osv.
Der findes i dag computerprogrammer, som med stor sikkerhed  

 kan fastslå, om et stof er farligt.
Disse beregninger er dog, som det ser ud  

 i  

 dag, ikke anerkendte i EU i forhold til at opstille forbud eller  

 begrænsninger  

 i anvendelsen.
Danmark skal i EU-regi arbejde aktivt for, at  

 computerberegningerne bliver anerkendt som  

 »bevismateriale  

 «  

 . En anden hensigt med Socialdemokratiets  

 forslag om øget anvendelse af computerberegninger er, at antallet af  

 dyreforsøg  

 hermed kan begrænses til et minimum.
 Miljøstyrelsen har offentliggjort såkaldte vejledende  

 fareklassificeringer på 20.624 kemiske stoffer baseret på computervurderinger  

 af de omkring 47.000 entydige stoffer på EINECS-listen.
 Af de 20.624 stoffer skal 9.538 klassificeres som  

 »akut dødelig ved indtagelse  

 «  

 , 9.668 som  

 »allergifremkaldende  

 ved hudkontakt  

 «  

 , 1.678 som  

 »skader arveanlæggene  

 «  

 , 642 som  

 »kræftfremkaldende  

 «  

 og 8.730 som  

 »farlige  

 i vandmiljøet  

 «  

  .
 Det er tankevækkende, at næsten halvdelen af de stoffer,  

 som Miljøstyrelsen således har kunnet regne på, kommer ud med én eller flere  

 farlige egenskaber.
 Samtidig kan tilføjes, at den systematiske vurdering af nye  

 stoffer efter 1981 har afsløret, at omkring 70 pct. af stofferne skal  

 klassificeres som farlige.
 Resultaterne fra Miljøstyrelsens QSAR-vurderinger og  

 kendsgerningerne fra den nævnte vurdering af nye stoffer taler sit eget  

 tydelige sprog: Det vil være helt uforsvarligt både over for miljøet og  

 menneskets fortsatte sundhed at køre videre med de traditionelle  

 risikovurderinger, hvor man skal vide alt om stofferne, før der gøres noget.  

 Der findes så mange tusinde farlige kemiske stoffer, at vi har pligt til at  

 bruge forsigtighedsprincippet til at få dem ud af markedet hurtigst muligt.  

 De  

 farligste først efter en målrettet tidsplan.
 Det er på denne baggrund, at Socialdemokratiet opfordrer  

 regeringen til at presse på for anerkendelse af computerberegninger i  

 vurderingen af et stofs farlighed.
Ad 3 Hver dag påvirkes menneskers sundhedstilstand i større  

 eller mindre grad af det miljø, der omgiver os.
Dette er ikke en påvirkning,  

 som man selv vælger, og i mange tilfælde kan man heller ikke selv som borger  

 stille ret meget op over for den.
Der er dog trods alt en række tilfælde,  

 hvor  

 det er muligt selv at træffe nogle valg og fravalg, som mindsker de negative  

 miljøpåvirkninger.
Men det kræver, at man er ordentligt klædt på til at tage  

 stilling til, hvilke påvirkninger man vil acceptere at udsætte sig selv for.  

 Informationsindsatsen er således meget central.
Det er dog samtidig  

 afgørende,  

 at denne informationsindsats tilrettelægges, så vejen til de nødvendige  

 oplysninger er gennemskuelig, let at gå til og uafhængig af  

 erhvervsinteresser.
Det er således vigtigt at sikre, at alle borgere får  

 mulighed for at sige fra over for produkter, som indeholder farlige stoffer,  

 ligesom alle borgere skal have mulighed for at vælge produkter til, som er  

 miljø- og sundhedsmæssigt forsvarlige.
Socialdemokratiet foreslår derfor en  

 styrket informationsindsats i relation til miljømærkerne.
Det er ganske  

 enkelt  

 ikke acceptabelt, at forbrugerne kan købe et produkt i den tro, at det er  

 særlig miljøvenligt, og samtidig risikere, at produktet indeholder stoffer,  

 der  

 er skadelige for sundheden.
 Herudover skal produkter, som indeholder stoffer optegnet  

 på Miljøstyrelsens liste over uønskede stoffer derfor mærkes med en  

 advarselspåtegnelse, hvoraf det fremgår, hvilken sundhedsskadelig effekt,  

 produktet risikerer at have (i lighed med mærkningen af cigaretpakker).
 Mærkningsindsatsen skal ses som en midlertidig  

 foranstaltning, indtil de uønskede stoffer er endeligt udfasede.
Skriftlig fremsættelse Nicolai Wammen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om klassificering og udfasning af og forbud mod farlige  

 stoffer samt om styrkelse af informationsindsatsen.
(Beslutningsforslag nr.
B 155).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
