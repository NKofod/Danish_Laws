 Ankestyrelsen har behandlet en række sager om bistands- og plejetillæg  

 til personer med ophold i eget hjem, som også modtog anden hjælp til dækning  

 af bistands- og plejebehovet.
 Hjælpeordninger i forbindelse med ophold i eget hjem forhindrede ikke,  

 at der efter en konkret vurdering tillige kunne tilkendes bistands- eller  

 plejetillæg.
 Efter lov om social pension § 16, stk. 1, kan der tilkendes  

 bistandstillæg, når invaliditeten bevirker, at ansøgeren stadig må have  

 personlig bistand af andre, eller når invaliditeten består i blindhed eller  

 stærk svagsynethed.
 Plejetillæg efter lovens § 16, stk. 2, tilkendes hvis invaliditeten  

 bevirker, at ansøgeren må have vedvarende pleje eller tilsyn, som  

 nødvendiggør andres stadige nærværelse.
 Lovens generelle betingelser er således, at der skal foreligge  

 invaliditet, det vil sige en varig nedsættelse af pågældendes funktionsevne,  

 som skyldes helbredsmæssige forhold.
Hvilke behov Tilstanden skal derudover medføre, at ansøgeren har et behov for personlig  

 bistand af andre eller et behov for vedvarende pleje eller tilsyn.
 Det behov for personlig bistand, som bistandstillægget er beregnet til at  

 dække, er bistand til personlige fornødenheder, som f.eks. hjælp til  

 personlig hygiejne, bistand i forbindelse med måltider, af- og påklædning og  

 toiletbesøg.
Forholdet til andre hjælpeordninger Udover de foran nævnte generelle betingelser forudsætter tilkendelse af bistands- og plejetillæg, at behovet ikke kan afhjælpes gennem andre  

 foranstaltninger, som f.eks. hjælpemidler eller hensigtsmæssig indretning af  

 hjemmet.
 Et eventuelt behov for hjælp til selve husførelsen, som f.eks. madlavning  

 og rengøring m.v. kan ikke dækkes efter reglerne om bistandstillæg, men må  

 afhjælpes på anden måde f.eks. efter bistandslovens regler om praktisk  

 bistand i hjemmet (hjemmehjælp).
 Institutionsophold, herunder ophold i plejehjem, hvor behovet for bistand  

 og pleje dækkes gennem opholdet, bevirkede tidligere, at der slet ikke blev  

 udbetalt pension eller bistands- og plejetillæg under opholdet.
 Ændring af reglerne om udbetaling af pension under ophold på plejehjem og  

 udviklingen af for-skellige boformer med tilknyttede hjælpeordninger samt  

 udbygningen af den kommunale hjemmepleje har gjort det nødvendigt med en  

 fornyet stillingtagen til spørgsmålet om bistands- og plejetillæg set i  

 forhold til de øvrige hjælpeordninger, som er til rådighed for ansøgeren.
Ankestyrelsens praksis Plejehjem I forbindelse med den tidligere forsøgsordning i bistandslovens § 85a med  

 udbetaling af pension under ophold på plejehjem har Ankestyrelsen taget  

 stilling til spørgsmålet om udbetaling af bistands- og plejetillæg under  

 instututionsophold.
I de principielle afgørelser om dette spørgsmål, som er offentliggjort i  

 SM P-6-92, fandt Ankestyrelsen, at der ikke kunne tilkendes bistands- og  

 plejetillæg.
Ankestyrelsen fandt samtidig, at der måtte rejses sag om  

 frakendelse af tillæg tilkendt før opholdet på institution.
Begrundelsen var,  

 at behovet for bistand og pleje måtte anses for dækket gennem  

 plejehjemsopholdet.
 Med en tilsvarende begrundelse fandt Ankestyrelsen, at der ikke kunne  

 gives bistandstillæg til en ansøger med et vidtgående handicap under dennes  

 midlertidige ophold på Egmonthøjskolen.
 Se SM P-21-89.
 Ankestyrelsen lagde herved vægt på, at der ifølge finansloven var bevilget  

 et særligt tilskud til højskolen til dækning af højskolens udgifter til pleje  

 af handicappede elever, således at højskolen kunne modtage stærkt  

 handicappede elever i undervisningen.
Bofællesskaber Ankestyrelsen har tidligere taget stilling til spørgsmålet om bistands- og  

 plejetillæg til ansøgere med ophold i bofællesskaber, oprettet i henhold til  

 bistandslovens § 68. Afgørelserne er offentliggjort i SM P-13-89. I de  

 konkrete sager fandt Ankestyrelsen ikke grundlag for tilkendelse af  

 bistandstillæg.
Begrundelsen var, at behovet for personlig bistand ikke havde  

 et sådant omfang, at der kunne tilkendes bistandstillæg.
 Opholdet i § 68-bofællesskabet udelukkede således ikke i sig selv  

 tilkendelse af bistandstillæg, men ansøgerne ansås ikke for at være  

 berettigede ud fra en konkret vurdering af behovet.
Hjælpeordninger efter bistandslovens § 48, stk. 4 I nogle sager om støtte efter bistandslovens § 48, stk. 4, til ansættelse  

 af private hjælpere til ansøgere med vidtgående handicap, som modtog ydelser  

 efter pensionsloven, forudsatte Ankestyrelsen, at behovet for bistand og  

 pleje primært skulle dækkes efter pensionslovens regler, men at der i  

 ekstraordinære tilfælde kunne ydes hjælp efter bistandslovens § 48, stk. 4,  

 til privat ansatte hjælpere.
Afgørelserne fremgår af SM O-40-85.
Nye principielle afgørelser I juni 1994 har Ankestyrelsen i et principielt møde behandlet 4 sager om  

 bistands- og plejetillæg.
Der var tale om ansøgere med ophold i eget hjem,  

 som også modtog anden hjælp til dækning af bi-stands- eller plejebehovet.  

 Denne hjælp bestod i hjælpeordning efter bistandslovens § 48, stk. 4, faste  

 hjælpeordninger, der var tilknyttet den boform, den pågældende havde valgt,  

 eller kommunale hjemmeplejeordninger.
 Ankestyrelsen fandt, at de pågældende hjælpeordninger i forbindelse med  

 opholdet i eget hjem ikke afskar ansøgerne fra at få tilkendt bistands- eller  

 plejetillæg, men at der i hvert enkelt tilfælde måtte foretages en konkret  

 vurdering af bistands- og plejebehovet sammenholdt med den hjælp, der i  

 øvrigt ydedes de pågældende til dækning af dette behov.
1. sag Med hensyn til hjælpeordninger efter bistandslovens § 48, stk. 4, fandt  

 Ankestyrelsen, som det også var tilfældet i de tidligere afgørelser, jf.
SM  

 O-40-85, at bistandslovens ydelser var subsidiære i forhold til  

 pensionslovens regler om bistands- og plejetillæg.
Der blev derfor tilkendt plejetillæg til en ansøger, som i forvejen modtog  

 hjælp efter bistandslovens § 48, stk. 4, til aflønning af 4 fuldtidsansatte  

 hjælpere og 1 afløser.
Ankestyrelsen overlod det herefter til kommunen, om  

 tilkendelsen af plejetillæg kunne give anledning til ændring af udmålingen af  

 hjælpen efter bistandsloven.
2. sag En ansøger fandtes ikke længere berettiget til plejetillæg efter flytning  

 til en handicapvenlig bolig oprettet i henhold til ældreboligloven med  

 tilknyttede hjælpefunktioner.
 Ankestyrelsen fandt, at ansøgerens boligform måtte anses for at være  

 ophold i eget hjem, men at hans behov for stadig personlig bistand og pleje  

 blev dækket ved den hjælp, der blev stillet til rådighed i forbindelse med  

 boligen.
 Ankestyrelsen lagde desuden vægt på, at hans aktiviteter uden for hjemmet  

 ikke selvstændigt medførte et så omfattende behov for bistand og pleje, som  

 er en forudsætning for tildeling af bistands- og plejetillæg efter lovens §  

 16.
 Ankestyrelsen gjorde samtidig opmærksom på muligheden for, at der  

 eventuelt kunne ydes hjælp til dækning af behovet for bistand til sådanne  

 aktiviteter efter reglerne i bistandslovens § 56 om praktisk bistand i  

 hjemmet eller som personligt tillæg efter lov om social pension § 17.
3. sag Ankestyrelsen nåede et tilsvarende resultat i en sag, hvor en ansøger ikke  

 ønskede plejehjemsophold og i stedet opholdt sig i beskyttet bolig med  

 omfattende hjemmehjælp (6 timer om dagen, 3-4 timer om aftenen og 1 time om  

 natten.
4. sag En ansøger, hvis tilstand fordrede vedvarende pleje og tilsyn, ansås for  

 berettiget til bistandstillæg.
Ansøgeren havde ophold i eget hjem og modtog  

 hjemmepleje 1 time om morgenen, 1 time midt på dagen og 2 x 15 min. om  

 aftenen.
Ankestyrelsen lagde i denne sag vægt på, at selvom ansøgerens invaliditet  

 krævede vedvarende pleje og tilsyn, var dette behov delvis dækket gennem den  

 kommunale hjemmepleje, som han selv havde valgt at modtage.
Hjælpen kunne  

 imidlertid ikke antages at dække hans samlede behov.
Ved Ankestyrelsens behandling af sagerne er det indgået i overvejelserne,  

 at bistands- og plejetillæg efter lov om social pension er en sikringsydelse,  

 som ansøgeren har krav på, når lovens betingelser er opfyldt.
Tilkendelse af  

 tillægget medfører krav på udbetaling af en fast ydelse, som den berettigede  

 selv kan disponere over til dækning af behovet, og som kun kan ændres,  

 såfremt lovens betingelser for frakendelse er opfyldt.
Frakendelse  

 forudsætter herudover, at der rejses sag herom, og at der træffes en egentlig  

 afgørelse om frakendelse.
 På den anden side må der tages hensyn til, at ansøgeren ikke skal have det  

 samme behov dækket gennem flere samtidige ydelser (dobbeltforsørgelse). Det  

 må derfor indgå i vurderingen i hvilket omfang behovet for bistand og pleje  

 dækkes ved andre ordninger, som ansøgeren selv har valgt at modtage.
 De enkelte afgørelser vil blive offentliggjort som SM P-17-94.
