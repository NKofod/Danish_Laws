Betænkning afgivet af Miljøudvalget den 21. november 2012 Betænkning over Forslag til lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ [af miljøministeren (Ida Auken)]:
1. Udvalgsarbejdet Lovforslaget blev fremsat den 4. oktober 2012 og var til 1. behandling den 11. oktober 2012. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 4. juni 2012 dette udkast til udvalget, jf. folketingsåret 2011-12, MIU alm. del  bilag 392. Den 4. oktober 2012 sendte miljøministeren de indkomne høringssvar og et notat herom til udvalget.
Spørgsmål Udvalget har stillet 17 spørgsmål til miljøministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
 Venstres, Dansk Folkepartis, Liberal Alliances og Det Konservative Folkepartis medlemmer af udvalget finder det vigtigt at bekæmpe ulovlig fældning af skove og støtter derfor foranstaltninger, som forfølger dette mål.
V, DF, LA og KF er dog bekymrede for, hvordan et nationalt gebyr i forbindelse med tilsynet med FLEGT-licensordningen vil påvirke det danske markeds konkurrenceevne.
V, DF, LA og KF havde derfor gerne set, at der blev foretaget et grundigt nabotjek, inden vi i Danmark pålægger de danske virksomheder nationale gebyrer, så vi på den måde sikrer, at reglerne afstemmes med reglerne i andre EU-lande.
V, DF, LA og KF støtter op om effektive tilsyn og er klar over, at man i visse tilfælde er nødsaget til at komme på uanmeldt besøg uden retskendelse for at sikre effektiviteten.
Der skal dog tages hensyn til, at et sådant tilsyn er krænkende for de private virksomheders retssikkerhed.
V, DF, LA og KF mener derfor, at et tilsyn uden retskendelse kun bør kunne foretages, når der foreligger begrundet mistanke om overtrædelse af reglerne, eller når der er risiko for det effektive tilsyns udførelse.
V, DF, LA og KF finder generelt, at der bør ske en proportionalitetsafvejning mellem mål og middel, når der foretages tilsyn uden retskendelse.
V, DF, LA og KF finder ikke i denne sag, at midlet står i forhold til målet.
Derfor bør den overvejende hovedregel være, at tilsynet ikke kan foretages uden retskendelse.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Andreas Steenberg (RV) Lotte Rod (RV) Eigil Andersen (SF) Steen Gade (SF) Per Clausen (EL) Jørgen Arbo-Bæhr (EL) Sara Olsvig (IA) Erling Bonnesen (V) Anne-Mette Winther Christiansen (V) Henrik Høegh (V) Birgitte Josefsen (V) Hans Chr.
Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Benedikte Kiær (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 18 Bilagsnr.
