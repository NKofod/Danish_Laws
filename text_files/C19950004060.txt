Direktoratet har i bekendtgørelse nr. 200 af 27. marts 1995 fastsat regler  

 om supplerende (nedsatte) dagpenge til et arbejdsløshedskassemedlem.
Til brug  

 herfor har direktoratet udarbejdet denne vejledning.
 Retten til at få supplerende dagpenge efter denne bekendtgørelses regler  

 skal ses i sammenhæng med de øvrige regelsæt, f.eks. reglerne om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed og arbejdes og indtægters betydning for  

 arbejdsløshedsdagpengenes størrelse.
Det skal indledningsvis oplyses, at søgnehelligdage er almindelige  

 dagpengegivende dage.
Det vil sige, at der kan udbetales dagpenge for  

 søgnehelligdage, hvis de almindelige betingelser iøvrigt er opfyldt, herunder  

 reglerne om tilmelding til AF.
Afskaffelsen af søgnehelligdagsreglerne betyder, at et medlem, som ophører  

 i et arbejdsforhold ved udgangen af dagen før en søgnehelligdag, vil være  

 dagpengeberettiget for søgnehelligdagen(e), såfremt de almindelige  

 betingelser for at udbetale dagpenge er opfyldt.
Et medlem, som fortsætter  

 med ledighed efter søgnehelligdagen(e), skal således fremmøde på  

 arbejdsformidlingen den første åbningsdag efter søgnehelligdagen(e). Et  

 medlem som kun er ledig på søgnehelligdagen(e), idet medlemmet er i  

 beskæftigelse umiddelbart før og efter søgnehelligdagen(e), vil uanset  

 manglende fremmøde være dagpengeberettiget, såfremt medlemmet opfylder de  

 øvrige betingelser for dagpenge, herunder at medlemmet har været ledig på  

 søgnehelligdagen(e). Ved ledighed forud for en søgnehelligdag(e), hvor  

 fremmøde på AF har været muligt, vil manglende tilmelding til AF medføre  

 udelukkelse fra dagpenge også for søgnehelligdagen(e) indtil fremmøde finder  

 sted.
Til § 1, stk. 2 Ved afgørelsen af om der er tale om nedsat tid, er udgangspunktet  

 forholdet imellem beskæftigelsen i den pågældende uge og fuld sædvanlig  

 ugentlig arbejdstid.
Det betyder, at et medlem, der f.eks. opnår 2 dages  

 beskæftigelse på 7,4 timer dagligt, i denne sammenhæng anses for at arbejde  

 på nedsat tid, da der er tale om mindre end fuld sædvanlig ugentlig  

 arbejdstid.
Til § 2 Et fuldt ledigt medlem, der alene har lønnet bierhverv, anses i forhold  

 til reglerne om supplerende dagpenge ikke for at arbejde på nedsat tid.
Uger,  

 hvori der alene forekommer bierhverv, er derfor kun omfattet af enkelte af  

 bekendtgørelsens bestemmelser.
 Det er ikke afgørende, om det konkrete arbejde kan udbydes som  

 hovedbeskæftigelse, men om arbejdet efter sin art normalt udbydes som  

 hovedbeskæftigelse.
Der vil typisk være tale om beskæftigelse, som medlemmet har haft/kan have  

 sideløbende med en fuldtidsbeskæftigelse.
Der vil således typisk være tale om  

 beskæftigelse af et begrænset omfang.
 Som eksempler på bierhverv kan nævnes:
Viceværter (fritids) Kirkesangere Honorarlønnede organister Menighedsrådskasserere Kontrollører (fritids) Frivillige brandmænd Til § 3 For deltidsforsikrede fastsættes den gennemsnitlige ugentlige arbejdstid  

 før ledigheden på baggrund af gennemsnittet af beskæftigelsen i den periode,  

 der danner grundlag for beregningen af medlemmets dagpengesats.
Det fremgår af direktoratets bekendtgørelse vedrørende fremgangsmåden ved  

 beregning af arbejdsfortjenesten for lønmodtagere, at der for  

 deltidsforsikrede mindst skal foreligge henholdsvis 180/195 løntimer i 12  

 ugers/3 måneders perioden for, at perioden kan danne grundlag for en  

 beregning.
Dette svarer til gennemsnitlig 15 løntimer i hver uge i perioden.
 I situationer, hvor der ikke foreligger en periode, der opfylder  

 betingelserne for beregning af dagpenge, skal den gennemsnitlige ugentlige  

 arbejdstid ved beregningen af supplerende dagpenge fastsættes til 15 timer.
 For medlemmer, der overgår fra deltids- til fuldtidsforsikring eller  

 fuldtids- til deltidsforsikring inde i en uge, er det af administrative  

 grunde bestemt, at ændringen af forsikringskategori i relation til  

 supplerende dagpenge regnes fra starten af efterfølgende uge.
 Herved undgås bl.a. problemer vedrørende anvendelsen af  

 mindsteudbetalingsreglerne i § 17.
 Et medlem som f.eks. overgår fra fuldtids- til deltidsforsikring fredag i  

 uge 25 vil være omfattet af reglerne om supplerende dagpenge til  

 deltidsforsikrede fra starten af uge 26.
Til § 4, stk 1 Anvendelsen af medlemmernes egne oplysninger (tro- og love oplysninger) om  

 beskæftigelsens omfang ved beregningen af supplerende dagpenge bygger på en  

 forudsætning om, at oplysningerne kan efterkontrolleres hos 3. mand  

 (arbejdsgiveren).
 Det vil sige, at arbejdsgiveren skal kunne afgive oplysninger om  

 beskæftigelsens omfang.
 I de tilfælde hvor dette ikke er muligt, skal indtægten omregnes til  

 timer.
 Der bør i den forbindelse lægges afgørende vægt på, om det i forbindelse  

 med den indgåede arbejdsaftale er et naturligt element, at arbejdsgiveren,  

 eller den der er bemyndiget hertil, kan kontrollere arbejdets udførelse.
 Noget sådant vil typisk være tilfældet i situationer, hvor beskæftigelsen  

 udføres på virksomheden eller på en af arbejdsgiveren anvist arbejdsplads  

 under ledelse af en arbejdsgiverrepræsentant.
Ukontrollabel beskæftigelse forekommer i tilfælde, hvor den ansatte  

 arbejder uden opsyn af arbejdsgiveren eller dennes repræsentant.
Der kan  

 f.eks. være tale om free-lance beskæftigede, konsulenter og handelsrejsende.
Ukontrollabel beskæftigelse forekommer endvidere i tilfælde, hvor  

 arbejdets udførelse »normalt« kræver, at der forinden har fundet en  

 vis forberedelse sted.
Som eksempler på medlemsgrupper, der er beskæftiget på  

 denne måde, kan nævnes skuespillere, musikere, foredragsholdere og  

 undervisere.
På undervisningsområdet er der imidlertid i praksis lavet en undtagelse  

 fra reglen om omregning i § 4. I de tilfælde, hvor der er indgået en  

 overenskomst, der regulerer omfanget af forberedelsestiden samt betalingen  

 herfor, anses arbejdet ikke for at være ukontrollabelt.
Dette forudsætter  

 dog, at arbejdsgiveren er omfattet af overenskomsten.
 Såfremt arbejdsgiveren ikke er omfattet af overenskomsten, kan man ikke  

 undgå omregning efter § 4 ved »privat« at aftale, at beskæftigelsen  

 aflønnes efter en overenskomst, der regulerer omfanget og betalingen for  

 forberedelsestiden.
 I de tilfælde, hvor en omregning skal finde sted, skal man være opmærksom  

 på, at bekendtgørelsens § 9 indeholder en særlig belægningsregel for  

 medlemmer, der er beskæftiget i ansættelsesforhold, hvor beskæftigelsens  

 omfang ikke kan kontrolleres.
Til § 4, stk. 2 Ved opgørelsen af nettoindtægten foretages der fradrag for de  

 dokumenterede, nødvendige udgifter, der i henhold til gældende skatteregler  

 fradrages indtægten før skatteberegning.
Der foretages ikke fradrag  

 for arbejdsmarkedsbidrag i henhold til lov om arbejdsmarkedsfonde.
 Der kan ikke foretages fradrag for ligningsmæssige fradrag, d.v.s.  

 udgifter der alene fradrages i den skattepligtige almindelige indkomst i  

 forbindelse med skatteligningen.
Til § 4, stk. 3 I de tilfælde, hvor indtægten ikke er kendt på tidspunktet for arbejdets  

 udførelse, og hvor det vurderes, at medlemmets arbejde ikke er omfattet af §  

 9, stk. 1, og stk. 2, skal der foretages et foreløbigt fradrag i dagpengene  

 på baggrund af det faktiske antal arbejdstimer.
 Når indtægten kendes, foretages det endelige fradrag efter omregning af  

 nettoindtægten.
Til § 4, stk. 4 I tilfælde, hvor et medlem har haft ukontrollabelt arbejde, som ikke har  

 medført indtægter, foretages fradrag i dagpengene på baggrund af det faktiske  

 antal arbejdstimer, der er medgået til arbejdets udførelse.
Fradraget for  

 hver arbejdsdag kan maksimalt udgøre 7,4 timer for fuldtidsforsikrede/for  

 deltidsforsikrede maksimalt 1/5 af den gennemsnitlige ugentlige arbejdstid  

 før ledigheden.
Til § 5, stk. 1 Bestemmelsen omfatter personer, der har en fast tilknytning til en  

 arbejdsgiver.
Det vil sige både medlemmer, der f.eks. arbejder 20 timer pr.  

 uge eventuelt med frigørelsesattest og medlemmer, der f.eks. er garanteret en  

 mindste gennemsnitlig ugentlig arbejdstid med varierende ugentlig arbejdstid.
Arbejder et medlem i en turnusordning f.eks. 37 timer i den ene uge og 0  

 timer i den anden uge, tæller begge uger med i 52-ugers-perioden.
Det samme  

 gør sig gældende for medlemmer, der er beskæftiget på nedsat tid og som  

 arbejder i en vagtplan, der kører over et antal uger.
 I tilfælde af at et medlem, der f.eks. er beskæftiget i en turnus, får  

 merarbejde eller anden beskæftigelse ved siden af, der betyder, at der ikke  

 udbetales supplerende dagpenge for en eller flere uger, vil disse uger ikke  

 tælle med ved opgørelsen af, om medlemmet er faldet for § 5, stk. 1.
Uger, hvor et medlem modtager erstatning for løn for udført arbejde tæller  

 med i 52-ugersperioden.
Dette kan f.eks. være i tilfælde, hvor en virksomhed  

 er gået konkurs, og hvor medlemmet ikke har modtaget løn for udført arbejde,  

 men får erstatning fra Lønmodtagernes Garantifond.
 I tilfælde, hvor medlemmet f.eks. er fritstillet i en opsigelsesperiode,  

 og derfor modtager løn i opsigelsesperioden, består ansættelsesforholdet, og  

 ugerne i opsigelsesperioden, tæller derfor med i 52-ugers-perioden.
 Uger, hvor medlemmet får erstatning for manglende overholdelse af  

 opsigelsesvarsel fra Lønmodtagernes Garantifond samt uger, hvor medlemmet får  

 erstatning for uberettiget bortvisning, tæller ikke med i 52-ugers-perioden.
 Et medlem, der har mistet retten til supplerende dagpenge og som derefter  

 har haft 26 ugers arbejde med mere end 30 timer pr. uge inden for en 12  

 måneders periode, kan igen få supplerende dagpenge.
 For medlemmer, der arbejder i turnus, skal den gennemsnitlige ugentlige  

 arbejdstid lægges til grund ved afgørelsen af, om medlemmet har generhvervet  

 retten til supplerende dagpenge.
 Perioder, der betragtes/sidestilles med arbejde i henhold til  

 arbejdsløshedsforsikringslovens § 53 og § 56, betragtes ligeledes som arbejde  

 i relation til generhvervelsen af retten til supplerende dagpenge.  

 Konsekvensen af ovenstående er bl.a., at et medlem ikke kan generhverve  

 retten til supplerende dagpenge ved støttet arbejde.
Til § 5, stk. 2 Bestemmelsen indebærer, at ikke alle uger, hvori der forekommer  

 beskæftigelse på nedsat tid, er omfattet af stk. 1.
 Stk. 2  fastslår, hvilke former for beskæftigelse, der  

 ikke er omfattet af § 5, stk. 1. Bestemmelsen indeholder en negativ  

 afgrænsning, hvilket betyder, at såfremt beskæftigelsen ikke direkte er  

 undtaget, da er den omfattet af stk. 1.
 Stk. 2,  nr. 1 indebærer, at medlemmer beskæftiget som  

 midlertidig medhjælp og hvor ansættelsen sker fra dag til dag, ikke er  

 omfattet af tidsbegrænsningen, hvis der er tale om beskæftigelse hos  

 forskellige arbejdsgivere.
 Bestemmelsen betyder bl.a., at et medlem ikke kan arbejde på flere  

 kommunale skoler eller kommunale plejehjem inden for samme kommune uden at  

 blive omfattet af tidsbegrænsningen.
Ved vikariater formidlet via vikarbureauer er det væsentligt at vide, om  

 vikaren er ansat af bureauet, eller der alene er tale om en formidling.
Hvis  

 der alene er tale om formidling, vil arbejdsgiveren være den virksomhed, som  

 vikaren er beskæftiget hos.
 Stk. 2,  nr. 2 omhandler medlemmer, der er beskæftiget  

 med enkeltopgaver uden at være fastansat.
Ved enkeltopgaver er det opgavens gennemførelse, der er bestemmende for  

 ansættelsesforholdets varighed.
Det betyder, at ansættelsesforhold, hvis  

 varighed er tidsmæssigt afgrænset - f.eks. til et antal timer eller dage -  

 ikke er omfattet af stk. 2, nr. 2. Som et eksempel på en opgavebestemt  

 ansættelse kan nævnes lastoptagere, der er beskæftiget med losning af skibe.
 Ved opgavebestemte ansættelser ophører arbejdsforholdet automatisk, når  

 opgaven er gennemført.
 Stk. 2,  nr. 3 betyder, at uger, hvor udbetalingen af  

 supplerende dagpenge alene skyldes, at medlemmet i henhold til  

 overenskomst eller faglig kutyme er hjemsendt på grund af vejrlig eller  

 materialemangel, ikke er omfattet af § 5, stk. 1.
 Det fremgår af stk. 2, nr. 4, at tidsbegrænsningen i retten til  

 supplerende dagpenge ikke gælder for medlemmer i delperiode 2.
 Dette indebærer, at et medlem, der har mistet retten til supplerende  

 dagpenge i delperiode 1, uanset dette, er berettiget til supplerende dagpenge  

 i delperiode 2.
 Uger i delperiode 2, hvor et medlem modtager supplerende dagpenge, tæller  

ikke med til 52-ugers-perioden.
 Et medlem, der efter at have mistet retten til supplerende dagpenge i  

 delperiode 1, og som på grund af beskæftigelse i delperiode 2 erhverver ret  

 til ny delperiode 1, er ikke berettiget til supplerende dagpenge i delperiode  

 1, før medlemmet har haft 26 ugers arbejde med mere end 30 timer pr. uge  

 inden for en 12-måneders-periode.
 Beskæftigelse i delperiode 2 indgår ved opgørelsen af, om medlemmet har  

 haft 26 ugers arbejde med mere end 30 timer pr. uge inden for en  

 12-måneders-periode, og indgår dermed i vurderingen af, om medlemmet har  

 generhvervet retten til supplerende dagpenge.
Til § 5, stk. 3 I stk. 3 fastslås, at man ved vurderingen af om medlemmet er omfattet af  

 undtagelsen i stk. 2, nr. 1, alene skal se på, om den aktuelle arbejdsgiver  

 kun optræder en gang indenfor 13 uger.
Såfremt det er tilfældet, vil den  

 pågældende uge ikke være omfattet af stk. 1.
I 13-ugers-perioden indgår den uge, hvori den aktuelle beskæftigelse  

 forekommer, samt de 12 forudgående/efterfølgende uger.
Det skal i den  

 forbindelse påpeges, at hvis medlemmet er ansat 2 gange i samme uge hos samme  

 arbejdsgiver, da er ugen omfattet af § 5, stk. 1.
 Det skal understreges, at det alene er »dag-til-dag-ansættelse«,  

 der indgår i vurderingen efter stk. 2, nr. 1. Forekommer der således indenfor  

 en 13-ugers-periode udover »dag-til-dag-ansættelse« også en periode  

 med fastansættelse hos samme arbejdsgiver, indgår perioden med fastansættelse  

 ikke i vurderingen efter stk. 2, nr. 1.
Til § 5, stk. 4 I henhold til de gældende regler kan et medlem, der mister retten til  

 supplerende dagpenge i henhold til § 5, stk. 1, uden dagpengemæssige  

 konsekvenser opsige sit arbejde.
For at sikre, at medlemmet kan opsige sit  

 arbejde så betids, at den pågældende kan fratræde i forbindelse med, at  

 retten til supplerende dagpenge ophører, skal arbejdsløshedskassen orientere  

 medlemmet om, at den pågældende står overfor at miste retten til supplerende  

 dagpenge.
Til § 5, stk. 5 Medlemmer, der er faldet for tidsbegrænsningen i § 5, stk. 1, kan modtage  

 dagpenge i enkelte uger med delvis arbejde, når der ikke er tale om  

 beskæftigelse på fast nedsat tid.
Udgangspunktet er, at man ikke vil afskære  

 de medlemmer, der har mistet retten til supplerende dagpenge, fra at overtage  

 ethvert stykke arbejde på nedsat tid.
 Afgørende for, om der kan udbetales supplerende dagpenge efter, at  

 medlemmet er faldet for stk. 1, er, om den aktuelle beskæftigelse er omfattet  

 af § 5, stk. 1. Hvis det ikke er tilfældet, kan der udbetales supplerende  

 dagpenge for den pågældende uge.
 Eksempel:
 Et medlem af Handels- og Kontorfunktionærernes Arbejdsløshedskasse- der  

 har været ansat på fast nedsat tid - 20 timer om ugen - er faldet for  

 tidsbegrænsningen i § 5, stk. 1, og har i den forbindelse fratrådt sit  

 arbejde og er fuldt ledig.
 Medlemmet bliver i ledighedsperioden tilbudt en enkelt dags beskæftigelse  

 som afløser, hvilket hun accepterer.
 Da den pågældende beskæftigelse ikke vil være omfattet af § 5, stk. 1, kan  

 der udbetales supplerende dagpenge for den pågældende uge.
 Det skal bemærkes, at deltidsforsikrede ikke kan få udbetalt supplerende  

 dagpenge efter, at de er faldet for tidsbegrænsningen i bekendtgørelsens § 7.  

 Dette skyldes de særlige begrænsninger, der er gældende for deltidsforsikrede  

 medlemmers ret til at oppebære supplerende dagpenge.
Til § 5 a, stk. 1 § 5  a, stk. 1, indebærer, at to betingelser skal være  

 opfyldt, for at et fuldtidsforsikret medlem i delperiode 1 kan undtages for  

 tidsbegrænsningen i retten til supplerende dagpenge.
 Medlemmet skal i de 65 uger, der ligger umiddelbart forud for den 4. april  

 1994 (d.v.s. fra uge 13 i 1994), have modtaget dagpenge eller feriedagpenge i  

 et omfang, der sammenlagt svarer til 30 uger.
Det er kun udbetaling af dagpenge eller feriedagpenge, der kan medregnes  

 ved opgørelsen af 30-ugers-kravet.
Andre ydelser, der er udbetalt fra  

 arbejdsløshedskassen i 65-ugers-perioden, kan således ikke indgå ved  

 opgørelsen af, om et medlem opfylder 30-ugers-kravet.
 Perioder med ledighed, hvor der ikke er udbetalt dagpenge/feriedagpenge,  

 f.eks.i karensperioden, jf. arbejdsløshedsforsikringslovens § 53, stk. 1, kan  

 heller ikke indgå i opgørelsen af, om medlemmet opfylder 30-ugers-kravet.
 Det er endvidere en betingelse, at medlemmet er berettiget til supplerende  

 dagpenge efter den 18. juli 1994.
 Det vil sige, at et medlem, der har modtaget dagpenge/feriedagpenge i de  

 65 uger, der ligger forud for den 4. april 1994 i sammenlagt 30 uger, men som  

 er faldet for tidsbegrænsningen i perioden inden den 18. juli 1994, ikke er  

 omfattet af bestemmelsen.
 Et medlem, der opfylder ledighedskravet og som har generhvervet retten til  

 supplerende dagpenge efter § 5, stk. 1, vil også være omfattet af § 5 a, stk.  

 1.
Til § 5 a, stk. 2 Bestemmelsen indebærer, at uger efter den 18. juli 1994, hvori der  

 arbejdes 8 timer eller derunder ikke indgår i opgørelsen af de 52 uger  

 indenfor 70 uger.
 I uger, hvor et medlem er omfattet af stk. 2, sættes den nuværende § 5,  

 stk. 2, nr. 1, jf. stk. 3, ud af kraft.
 Ifølge denne bestemmelse er et medlem, der er ansat fra dag til dag hos  

 forskellige arbejdsgivere fritaget for tidsbegrænsningen, hvor arbejdsgiveren  

 kun forekommer en gang inden for 13 uger.
 § 5  a, stk. 2, indebærer, at medlemmet kan vende  

 tilbage til samme arbejdsgiver hver uge, og arbejde maksimalt 8 timer, uden  

 at ugerne bliver omfattet af § 5, stk. 3.
 Samtidig indebærer bestemmelsen, at medlemmer, der har mistet retten til  

 supplerende dagpenge, og alene af den grund ikke kan blive omfattet af § 5 a,  

 stk. 1, i uger efter den 18. juli 1994 kan arbejde 8 timer eller herunder, og  

 samtidig oppebære supplerende dagpenge for de ledige timer efter § 5, stk. 5.
Til § 5 b Der kan opstå situationer, hvor et medlem - der i delperiode 1 har mistet  

 retten til supplerende dagpenge - på grund af beskæftigelse i delperiode 2  

 erhverver ret til ny delperiode 1, uden at medlemmet samtidig generhverver  

 retten til supplerende dagpenge.
 På samme måde kan der opstå situationer, hvor et medlem, der har modtaget  

 supplerende dagpenge i f.eks. 51 uger i delperiode 1, overgår til delperiode  

 2 og på grund af beskæftigelse i delperiode 2, erhverver ret til ny  

 delperiode 1.
 Da opgørelsen af beskæftigelsen i delperiode 2 sker løbende vil dette  

 kunne indebære, at et medlem umiddelbart mister retten til supplerende  

 dagpenge, når medlemmet påny påbegynder delperiode 1.
 For at undgå disse situationer giver bestemmelsen i § 5 b mulighed for at  

 fortsætte udbetalingen af supplerende dagpenge i højst tre måneder fra det  

 tidspunkt, medlemmet har erhvervet ret til ny delperiode 1.
Det er dog en forudsætning, at medlemmet over for arbejdsløshedskassen  

 dokumenterer, at arbejdsforholdet er opsagt, og at opsigelse er sket med  

 kortest muligt varsel til fratræden hurtigst muligt.
Ved vurderingen af, om  

 medlemmet opfylder disse betingelser, tages der udgangspunkt i det tidspunkt,  

 hvor medlemmet har modtaget meddelelse om, at ret til ny delperiode 1 er  

 erhvervet.
 Da opsigelse skal ske med kortest muligt varsel til fratræden hurtigst  

 muligt indebærer dette, at et medlem, der umiddelbart efter erhvervelse af ny  

 delperiode 1 har modtaget meddelelse herom, ikke kan vente med at fratræde  

 til tre måneder efter generhvervelsestidspunktet.
 Uanset hvornår medlemmet har modtaget meddelelse om, at ret til ny  

 delperiode 1 er erhvervet, kan der højst udbetales supplerende dagpenge i tre  

 måneder fra det tidspunkt, hvor medlemmet har erhvervet ret til ny delperiode  

 1.
 Dokumentation for, at medlemmet har opsagt sit arbejde på nedsat tid, kan  

 dels være kopi af en skriftlig opsigelse eller en tro- og love erklæring.
Til § 6 I henhold til reglerne i DfA's bekendtgørelse om rådighed og selvforskyldt  

 ledighed kan et medlem, som mister retten til supplerende dagpenge jf. § 5,  

 stk. 1, uden konsekvenser opsige sit arbejde til fratræden, i forbindelse med  

 at retten til supplerende dagpenge ophører.
 Der kan i den forbindelse opstå situationer, hvor et medlem har opsagt sin  

 stilling i overensstemmelse med reglerne, men hvor de f.eks. på grund af  

 udefra kommende omstændigheder, som ikke kunne forudses, ikke får opbrugt  

 deres ret til supplerende dagpenge.
I disse situationer skal medlemmet i henhold til reglerne i ovennævnte  

 bekendtgørelse heller ikke pålægges karantæne.
For at sikre, at disse  

 medlemmer ikke bliver stillet anderledes i forhold til supplerende dagpenge  

 fastslår § 6, at de skal stilles som om retten til supplerende dagpenge var  

 bortfaldet, jf. § 5, stk. 1.
 Det vil bl.a. sige, at medlemmet, jf. § 5, stk. 1, efter arbejdsophøret  

 skal have 26 ugers arbejde med mere end 30 timers arbejde pr. uge inden for  

 en 12 måneders periode for at generhverve retten til supplerende dagpenge.
Til § 8, stk. 2 og 3 Det kan forekomme, at et medlem modtager et vederlag, der overstiger  

 omfanget af det faktisk udførte arbejde.
I sådanne situationer skal der ske  

 fradrag for antallet af løntimer.
Dette kan f.eks. forekomme, hvis medlemmet  

 modtager løn under en virksomhedslukning eller modtager løn i en  

 opsigelsesperiode, hvor der ikke arbejdes.
Hvis et medlem modtager løn under en virksomhedslukning skal der  

 imidlertid ikke ske fradrag ved hjælp af løntimer, hvis lønudbetalingen i  

 perioden med virksomhedslukning f.eks. kan henføres til beskæftigelse, der er  

 udført tidligere.
Er dette ikke tilfældet, f.eks. fordi der er tale om en  

 funktionær- eller en funktionærlignende ansættelse med fast løn, vil  

 udbetalingerne være omfattet af stk. 2.
 Ansættelsesforhold hvor der f.eks. bliver udbetalt en fast ugeløn, men  

 hvor den ugentlige faktiske arbejdstid kan variere, således at den både kan  

 ligge over og under løntimetallet er ikke omfattet af stk. 2.
Til § 8, stk. 4 Inden for visse områder kan der gøre sig forhold gældende, som kan gøre  

 det nødvendigt, at der fastsættes særlige retningslinier for belægning af  

 dagpengekortet.
Dette er f.eks. tilfældet inden for dele af  

 undervisningsområdet.
Til § 9, stk. 1 og 2 Medlemmer med en ukontrollabel arbejdstid skal i henhold til § 4 have  

 omregnet deres nettoindtægt til timer.
Herudover kan der blive tale om at  

 anvende belægningsreglen i § 9, stk. 1, som betyder, at der kan blive tale om  

 at belægge med 7,4 timer, hvis det omregnede timetal er mindre.
Dette skal  

 ske, hvis arbejdsløshedskassen vurderer, at arbejdets art betyder, at  

 man ikke kan anses for at have været ledig.
Arbejdsløshedskassen skal således  

 som udgangspunkt ikke vurdere det konkrete ansættelsesforhold.
De grupper, der som udgangspunkt vil være omfattet af bestemmelsen om  

 minimumsbelægning, er faggrupper, hvor der er en formodning for, at arbejdet  

 efter sin art er heldagsbeskæftigelse.
Som eksempler kan nævnes fiskere,  

 handelsrejsende og taxachauffører.
Til § 9, stk. 3 og 4 I stk. 3 og 4 er der åbnet mulighed for, at medlemmerne ikke skal  

 minimumsbelægges i henhold til stk. 1 og stk. 2.
 Dette betyder, at et fuldtidsforsikret medlem, der kan godtgøre, at den  

 daglige beskæftigelse har været af mindre omfang end 7,4 timer, kun skal have  

 foretaget belægning med de omregnede timer, jf. § 4.
 Eksempel:
 En fuldtidsforsikret chauffør har inden for et døgn haft en indtjening ved  

 hyrevognskørsel, som omregnet efter § 4, svarer til 5,5 timers beskæftigelse.
 Som udgangspunkt vil en chauffør være omfattet af § 9, stk. 1 og  

 dagpengekortet skal derfor belægges med 7,4 timer.
Chaufføren kan imidlertid fremlægge oplysninger fra vognmanden, som  

 godtgør, at han kun har haft hyrevognen til sin disposition i 6,5 timer i det  

 pågældende døgn.
Dagpengekortet skal herefter alene belægges med det  

 omregnede timetal - 5,5 timer - jf. § 9, stk. 3.
 Havde det omregnede timetal været f.eks. 8,5 timer, skulle dagpengekortet  

 belægges med 8,5 timer.
 Hvis et fuldtidsforsikret/deltidsforsikret medlem godtgør, at den daglige  

 beskæftigelse har været af mindre omfang end 7,4 timer/1/5 af den  

 gennemsnitlige ugentlige arbejdstid før ledigheden og der ikke har været  

 indtægter forbundet med arbejdet, skal dagpengekortet belægges med det  

 faktiske antal timer, der er medgået til arbejdets udførelse, jf. § 4, stk.  

 4.
Til § 10 § 10  indeholder nærmere regler for, hvorledes  

 dagpengekortet skal belægges, når medlemmet ikke er til rådighed eller af  

 anden grund ikke har ret til dagpenge.
Det bemærkes, at fradrag i dagpenge beregnes i forhold til fuld  

 overenskomstmæssig arbejdstid, og ikke i forhold til et bestemt antal - 5  

 eller 6 - dage.
Fradrag vil typisk finde sted i situationer, hvor medlemmet  

 enten har arbejde/indtægt i ugen eller medlemmet ikke har været til rådighed.
 Fradrag for arbejde (indtægt) finder sted uanset, hvornår arbejdet er  

 udført i ugen.
 For så vidt angår belægning på grund af manglende rådighed skal dette kun  

 ske inden for det tidsrum, hvor et medlem skal stå til rådighed for  

 arbejdsmarkedet.
 Modtager et medlem løn under sygdom for et større antal timer end 7,4,  

 f.eks. i kraft af at medlemmet er ansat til 9 timers arbejde lørdag og 9  

 timers arbejde søndag, skal medlemmets dagpengekort belægges med det antal  

 timer, der udbetales løn for under sygdom.
 Et medlem som afholder ferie i en karantæneperiode eller i en periode,  

 hvor den pågældende er omfattet af arbejdsløshedsforsikringslovens § 53, stk.  

 1 eller § 54, skal have dagpengekortet belagt med 7,4 timer, da medlemmet er  

 udelukket fra dagpenge grundet karantæne/karenstid.
Til § 11 Arbejdsløshedskassen skal søge direktoratet om at få udarbejdet særlige  

 regler, og den skal i den forbindelse godtgøre, at der er et behov for disse  

 regler inden for de(t) konkrete arbejdsområde(r) særreglerne skal dække.
Der  

 skal iøvrigt henvises til overgangsbestemmelsen i bekendtgørelsens § 23, stk.  

 2.
Til § 12 Et medlem, der holder egen optjent ferie eller ferie med feriedagpenge,  

 skal have hver feriedag belagt med 7,4 timer.
 Det skal bemærkes, at dagpengekortet ved afholdelse af ferie - herunder  

 egen optjent ferie - ikke skal belægges på lørdage.
 I tilfælde af at medlemmet har optjent og skal afholde en halv feriedag,  

 belægges dagpengekortet med 3,7 timer.
 Ved belægning af dagpengekort for halve feriedage med 3,7 timer er der  

 ikke generelt åbnet mulighed for afholdelse af halve feriedage.  

 Belægningsreglen er alene aktuel for medlemmer, der har optjent halve  

 feriedage f.eks. 2,5 feriedage.
 Ved afholdelse af halve feriedage uden tilmelding til arbejdsformidlingen  

 skal dagpengekortet belægges med 7,4 timer.
Til § 13 Den tekniske belægning for dagpengegodtgørelsen skal anføres på  

 dagpengekortet ud for medlemmets 1. og 2. ordinære arbejdsdag.
 Arbejder et medlem normalt i en 5-dages-uge fra mandag til og med fredag,  

 og ophører medlemmet i arbejde fredag, skal dagpengekortet teknisk belægges  

 med 6,6 timer den 1. og 2. ordinære arbejdsdag, det vil sige den følgende  

 mandag og tirsdag.
 Skal et medlem normalt stå til rådighed for en 7-dages-uge, således at  

 dagpengekortet i tilfælde af sygdom, fri for egen regning m.v. teknisk skal  

 belægges alle ugens dage, skal den tekniske belægning for dagpengegodtgørelse  

 i tilfælde af arbejdsophør en fredag eller en lørdag ske henholdsvis lørdag  

 og søndag eller søndag og mandag.
 Et medlem som har krav på fuld arbejdsgiverbetalt dagpengegodtgørelse for  

 1. og 2. ledighedsdag skal uanset manglende tilmelding til  

 arbejdsformidlingen (belægning 7,4) have dagpengekortet belagt med 6,6 timer.
 Et medlem, hvis dagpengekort alene skal belægges med 3,3 timer i henhold  

 til § 13, stk. 2, skal ved manglende tilmelding til arbejdsformidlingen have  

 belagt dagpengekortet op til 7,4 timer grundet manglende rådighed.
Til § 15 Bestemmelsen i § 15 betyder, at et medlems dagpenge nedsættes i den  

 udstrækning, medlemmet har beskæftigelse og dermed lønindtægt i ugen.
 § 15  sikrer dog i videst muligt omfang, at medlemmer  

 på supplerende dagpenge ikke får mindre i løn + supplerende dagpenge, end de  

 får ved fuld ledighed.
Supplerende dagpenge udbetales med udgangspunkt i den lediges individuelle  

 sats, dog således at satsen reduceres med 1/2% pr. arbejdstime/løntime, der  

 overstiger 7,4 timer pr. uge.
Reduktion i dagpengesatsen beregnes på grundlag  

 af antallet af arbejdstimer/løntimer i en uge minus 7,4 timer.
Forinden  

 reduktionen af satsen finder sted, afrundes det beregnede timetal - efter  

 almindelige afrundingsprincipper - til nærmeste hele antal timer.
Det  

 betyder, at der skal foreligge minimum 7,9 timers beskæftigelse før en  

 reduktion af dagpengesatsen indtræder.
 Et medlem, som har 20,5 timers arbejde i en uge, skal således have  

 reduceret sin individuelle sats med 20,5 minus 7,4 = 13,1, som afrundes til  

 13. Det vil sige, at medlemmets individuelle sats skal reduceres med 13 timer  

 a 1/2% = 6,5%.
 Hvis medlemmets individuelle sats er 490,- kr. vil medlemmet ved  

 satsreduktion på 6,5% få udbetalt supplerende dagpenge efter sats 458,- kr.  

 (490 x 0,935 = 458,15).
 Ved reduktionen af medlemmets sats tages der, ligesom ved beregningen af  

 de supplerende dagpenge, som hovedregel udgangspunkt i de faktiske timer.
Det kan imidlertid forekomme, at løntimerne skal lægges til grund ved  

 reduktionen af satsen.
Dette skal f.eks. ske i tilfælde af, at medlemmet  

 oppebærer løn under sygdom.
 I tilfælde, hvor medlemmet f.eks. er fritstillet i en opsigelsesperiode,  

 og derfor modtager løn i opsigelsesperioden, skal der ligeledes ske en  

 reduktion af dagpengesatsen på baggrund af løntimerne.
 Såfremt de supplerende dagpenge, jf. § 8, stk. 2, skal beregnes på  

 grundlag af løntimetallet, skal dette også finde anvendelse i forbindelse med  

 reduktionen af satsen.
 Det samme vil være tilfældet i de situationer, hvor der i henhold til § 8,  

 stk. 4, på særlige områder fastsættes regler, der indebærer, at man ved  

 beregningen af supplerende dagpenge skal anvende løntimer.
 Hvis arbejdstiden er ukontrollabel, er det det omregnede timetal, der  

 lægges til grund ved reduktionen af dagpengesatsen.
 Eksempel:
En rent provisionslønnet sælger med max.-sats der har været i  

 beskæftigelse mandag, tirsdag og onsdag i en uge får ved brug af  

 omregningssatsen beregnet et timeforbrug på 3 timer pr. dag.
Medlemmet skal  

 minimumsbelægges og fradrages for 7,4 timer x 3 = 22,2 timer.
Medlemmets  

 satsreduktion skal imidlertid alene beregnes på grundlag af det omregnede  

 timetal, det vil sige 3 x 3 = 9 minus 7,4 = 1,6 som afrundes til 2 timer a  

 1/2% = 1%. Medlemmet vil således få udbetalt dagpenge på grundlag af 99% af  

 max.sats, med et fradrag for 22,2 timer.
Ved beregningen af reduktionen af medlemmets sats, skal  

 arbejdsløshedskassen alene vurdere, om der forekommer timer fra  

 lønmodtagerbeskæftigelse i ugen.
Er dette tilfældet, skal der finde en  

 reduktion af satsen sted, og det er således uden betydning, om timerne  

 stammer fra starten på/ophør i et fuldtidsbeskæftigelsesforhold.
Satsen skal dog kun reduceres, hvis den overstiger 80% af højeste dagpenge  

 for henholdsvis fuldtids- og deltidsforsikrede.
Det vil sige, at medlemmer  

 med en sats, der er lig med eller mindre end 80% af højeste dagpenge, vil få  

 udbetalt supplerende dagpenge med deres individuelle sats.
 Medlemmer med en individuel sats på over 80% af højeste dagpenge vil  

 endvidere højst få reduceret den individuelle sats til 80% af højeste  

 dagpenge.
 Eksempel:
 Et medlem med individuel sats på f.eks. 83% af højeste dagpenge, som  

 arbejder 15 timer i en uge, vil få beregnet en individuel satsreduktion på 15  

 minus 7,4 = 7,6, som afrundes til 8 timer a 1/2% = 4%. Som følge af  

 80%-bundgrænsen vil medlemmet imidlertid kun få reduceret satsen ned til 80%  

 af højeste dagpenge, det vil sige med 3%.
 Det bemærkes, at som følge af en ændring af  

 arbejdsløshedsforsikringslovens § 51, stk. 4, vil dimittender og  

 værnepligtige, der modtager dagpenge i henhold til  

 arbejdsløshedsforsikringslovens § 51, stk. 2, og stk. 3, 1. pkt., fra 1.  

 april 1995 også være omfattet af reglerne om satsreduktion ved arbejde på  

 nedsat tid.
 Indtil 1. april 1995 skal der fortsat ikke foretages satsreduktion ved  

 arbejde på nedsat tid for disse grupper.
Til § 16 Et medlem kan få supplerende dagpenge med den individuelle sats, hvis der  

 kun sker fradrag i dagpengene som følge af andet end beskæftigelse ved  

 lønarbejde.
Der kan f.eks. være tale om bibeskæftigelse ved selvstændig  

 virksomhed, timeoverførsel, dagpengegodtgørelse fra arbejdsgiveren for 1. og  

 2. ledighedsdag, ferie uden løn, sygdom uden løn, borgerligt ombud eller  

 aktiviteter, der udføres i det offentliges interesse, erstatning fra  

 Lønmodtagernes Garantifond for manglende overholdelse af opsigelsesvarsel  

 eller erstatning for løn i en opsigelsesperiode på grund af uberettiget  

 bortvisning.
 Eksempel:
Et fuldtidsforsikret medlem med individuel sats over 80% af max. sats, der  

 påfører f.eks. 2 dages sygdom i en uge med iøvrigt fuld ledighed, vil alene  

 få fradrag for 7,4 timer x 2 = 14,8 timer, men ingen reduktion i den  

 individuelle sats.
Forekommer der udover de 2 dage med sygdom 10 timers  

 beskæftigelse i ugen vil medlemmet - udover fradrag for 14,8 timer + 10 timer  

 = 24,8 timer - få reduceret sin individuelle sats med 10 minus 7,4 = 2,6  

 afrundet til 3 timer a 1/2% = 1,5%.
 Eksempel:
 Et deltidsforsikret medlem med individuel sats over 80% af max.-sats for  

 deltidsforsikrede, der påfører f.eks. 10 timers bibeskæftigelse ved  

 selvstændig virksomhed på dagpengekortet i en uge med iøvrigt fuld ledighed,  

 vil således alene få fradrag i dagpengene for 10 timer, uden reduktion i den  

 individuelle sats.
Til § 17 Bestemmelserne fastslår, at der er en vis mindstegrænse for, hvor få timer  

 der kan udbetales supplerende dagpenge for.
Hovedreglen er for  

 fuldtidsforsikrede, at der ikke kan udbetales for mindre end 7,4 timer.
Til § 18 Når arbejdsgiverens forpligtelse til at udbetale en dagpengegodtgørelse  

 for 1. og 2. ledighedsdag til samme medlem er bortfaldet, skal arbejdsgiveren  

 over for medlemmet skriftligt oplyse på hvilke dage og for hvilke  

 tidspunkter, medlemmet har modtaget en dagpengegodtgørelse.
 Erklæringen skal underskrives af medlemmet og arbejdsgiveren og af  

 medlemmet gives til arbejdsløshedskassen.
 Erklæringen er dokumentation for, at arbejdsgiveren har opfyldt  

 arbejdsløshedsforsikringslovens forpligtelse til at betale medlemmet en  

 dagpengegodtgørelse for 1. og 2. ledighedsdag.
 Hvis arbejdsløshedskassen kan konstatere, at dagpengekortet/kortene af  

 medlemmet er blevet teknisk belagt, og at arbejdsløshedskassen derfor har  

 tilbageholdt dagpenge svarende til det antal ledighedsdage, som det  

 forudsættes i arbejdsløshedsforsikringsloven, at arbejdsgiveren skal betale  

 til det samme medlem, kan arbejdsløshedskassen dog genoptage udbetalingen af  

 dagpenge til medlemmet for 1. og 2. ledighedsdag, hvis de almindelige  

 betingelser herfor er opfyldt, selv om erklæringen endnu ikke er givet til  

 arbejdsløshedskassen.
 Hvis medlemmet på grund af uoverensstemmelse med arbejdsgiveren om dennes  

 forpligtelse til at betale en dagpengegodtgørelse ikke har modtaget  

 dagpengegodtgørelsen, men medlemmets dagpengekort af arbejdsløshedskassen er  

 blevet teknisk belagt for det antal ledighedsdage, som det forudsættes i  

 arbejdsløshedsforsikringsloven, at arbejdsgiveren skal betale til det samme  

 medlem, kan arbejdsløshedskassen dog også genoptage udbetalingen af dagpenge  

 til medlemmet for 1. og 2. ledighedsdag, hvis de almindelige betingelser  

 herfor er opfyldt.
 Er arbejdsgiveren ikke forpligtet til at betale en dagpengegodtgørelse for  

 1. og 2. ledighedsdag kan medlemmet få dagpenge fra arbejdsløshedskassen ved  

 ledighedens start, hvis de almindelige betingelser for at få dagpenge er  

 opfyldt.
Til § 19 Et medlem anses for at være ledig på grund af vejrlig, hvis medlemmets  

 arbejde indstilles eller ikke kommer i gang som følge af dårligt vejr.
 Arbejdsstandsning, som f.eks. skyldes varme eller omfatter medlemmer, der  

 er beskæftigede indendørs, vil som følge heraf ikke kunne betragtes som  

 vejrligsledighed.
Et medlem anses for at være ledig på grund af materialemangel, hvis  

 arbejdet indstilles eller ikke kommer i gang på grund af materialemangel og  

 arbejdsgiveren i henhold til overenskomst eller faglig kutyme har ret til at  

 indstille arbejdet i denne situation.
Det er i den forbindelse uden betydning  

 om medlemmet enten bliver på arbejdspladsen og venter på materialer eller  

 bliver hjemme.
 Arbejdsgiveren eller den han bemyndiger dertil skal i rubrikken  

 »arbejdsgiverens navn og adresse« ud for vejrligsdagen attestere  

 vejrligsdagen ved underskrift eller firmaets stempel.
 Medlemmer, som forgæves giver møde på arbejdspladsen og modtager  

 erstatning for indtil 2 timer, skal ikke have dagpengekortet belagt for disse  

 timer, hvis arbejdet ikke kan igangsættes, og der straks ved arbejdstidens  

 begyndelse sker hjemsendelse (eller ansættelse ikke finder sted).
Det er ikke et ubetinget krav, at et medlem skal møde på arbejdspladsen  

 hver dag, når medlemmet er hjemsendt på grund af vejrlig.
Arbejdsgiveren kan  

 på forhånd tilkendegive, at medlemmet ikke skal møde på arbejdet næste dag,  

 med mindre arbejdet kan genoptages.
Attestation kan således gives  

 efterfølgende, men den skal foreligge, inden dagpengekortet afleveres til  

 arbejdsløshedskassen.
Tilsvarende gælder ved hjemsendelser på grund af  

 materialemangel.
 Der kan ikke udbetales dagpenge for vejrligsdage i forbindelse med  

 arbejde, der udføres uden for landets grænser, medmindre der arbejdes for en  

 dansk arbejdsgiver, og medlemmet hver dag efter arbejdstids ophør vender  

 tilbage til sin bopæl i Danmark.
Et medlem kan ikke få dagpenge i en hjemsendelsesperiode på grund af  

 vejrlig eller materialemangel, når medlemmet i henhold til overenskomst,  

 arbejdsaftale, kutyme m.v. har ret til løn eller arbejdsvederlag i  

 hjemsendelsesperioden.
Det er uden betydning, om vederlaget rent faktisk  

 udbetales.
 Medlemmet kan heller ikke få dagpenge, hvis medlemmets arbejdsgiver har  

 fraskrevet sig muligheden for at hjemsende medlemmet uden løn på grund af  

 vejrlig/materialemangel.
 Det samme gælder, hvis medlemmet er ansat i en akkordopgave, hvor der er  

 aftale om udførelse af et bestemt stykke arbejde til en på forhånd aftalt  

 betaling for en bestemt afgrænset tidsperiode, og medlemmet har forpligtet  

 sig til at færdiggøre arbejdet.
Til § 20 Under arbejdsfordeling nedsættes den overenskomstmæssige arbejdstid i en  

 begrænset periode, uden at de pågældende medarbejdere er afskedigede.
En  

 arbejdsfordeling er bl.a. karakteristisk ved, at medarbejderne i hele  

 perioder fortsat er ansat i virksomheden, også selv om ordningen medfører en  

 samlet lukning i et antal uger.
 Formålet med en arbejdsfordeling er at undgå afskedigelser i den periode,  

 som arbejdsfordelingen er aftalt for.
 Hvis en arbejdsfordeling er aftalt i strid med bekendtgørelsens regler,  

 kan de pågældende medlemmet ikke få supplerende dagpenge i den periode,  

 arbejdsfordelingen er aftalt for.
 Anmeldelsen af en arbejdsfordeling skal foretages på en af Direktøren for  

 Arbejdsløshedsforsikringen godkendt blanket og skal indeholde oplysninger om  

 de af arbejdsfordelingen omfattede medarbejdere med angivelse af navn,  

 personnummer samt hvilken arbejdsløshedskasse, medarbejderne er medlem af.  

 Kopi af anmeldelsen sendes af Arbejdsformidlingen til den eller de berørte  

 arbejdsløshedskasser.
 En arbejdsfordeling skal for at berettige til supplerende dagpenge være  

 tilrettelagt således, at arbejdstiden nedsættes med hele dage.
 Der skal enten være tale om mindst 2 dage pr. uge, eller en  

 fordelingsordning hvor en uges ledighed efterfølges af en uge med fuld  

 beskæftigelse.
I særlige tilfælde kan et medlem få supplerende dagpenge, selv om en  

 arbejdsfordeling ikke omfatter en hel virksomhed, men kun en del heraf.
Når  

 der foreligger særlige driftsmæssige eller faglige grunde, og der i øvrigt er  

 enighed om arbejdsfordelingen, kan denne godkendes af Arbejdsmarkedsrådet  

 efter de samme regler, som er nævnt ovenfor.
 Hvis en virksomhed med en godkendt arbejdsfordeling uforudset får et  

 kortvarigt behov for arbejdskraft, medregnes en sådan periode med mere  

 beskæftigelse end forudsat i arbejdsfordelingsperioden, med mindre  

 arbejdsfordelingen inden er afmeldt til Arbejdsformidlingen.
 Ved en afmelding skal det angives, om afbrydelsen af  

 arbejdsfordelingsordningen er af midlertidig karakter.
 Arbejdsgiverens betaling af en dagpengegodtgørelse for 1. og 2.  

 ledighedsdag ændrer ikke på bestemmelserne om arbejdsfordeling.
