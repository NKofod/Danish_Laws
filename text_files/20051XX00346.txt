Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ophævelse af lov om amtskommunal  

 indkomstskat samt ophævelse af lov om regulering af statstilskud til  

 amtskommuner ved ændringer i den amtskommunale udskrivningsprocent (Lovforslag nr.
L 188).
 Det foreliggende lovforslag indgår i udmøntningen af  

 regeringens aftale fra juni 2004 med Dansk Folkeparti om en strukturreform,  

 den  

 efterfølgende aftalte udmøntningsplan fra september 2004, og det skal ses som  

 en forudsætning for aftalen af 27. februar 2006 mellem regeringen (Venstre og  

 Det Konservative Folkeparti), Dansk Folkeparti og Det Radikale Venstre om en  

 kommunal finansieringsreform.
 Som følge af kommunalreformen nedlægges amtskommunerne og  

 antallet af skatteudskrivende niveauer reduceres fra tre til to pr. 1. januar  

 2007. Lovforslaget er et led i udmøntningen af den del af aftalen om  

 kommunalreformen, der vedrører amtskommunernes nedlæggelse.
 Lovforslaget indebærer, at lov om amtskommunal indkomstskat  

 og lov om regulering af statstilskud til amtskommuner ved ændringer i den  

 amtskommunale udskrivningsprocent ophæves den 1. januar 2007.
 Den amtskommunale indkomstskat afløses delvist af det statsligt  

 udskrevne sundhedsbidrag, og den øvrige del af den amtskommunale indkomstskat  

 tilgår kommunerne, og indgår ved fastsættelsen af den kommunale  

 skatteudskrivning for 2007.
Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til  

 det forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
