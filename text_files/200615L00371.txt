Tillægsbetænkning afgivet af Retsudvalget den 12. april 2007 Tillægsbetænkning over Forslag til lov om ændring af lov om  

 udlevering af lovovertrædere og  

  

 forskellige andre love og om ophævelse af lov om udlevering af  

  

 lovovertrædere til Finland, Island, Norge og Sverige (Gennemførelse af konvention  

 om overgivelse for strafbare forhold mellem de nordiske lande (nordisk  

 arrestordre) m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 15. november 2006 og var til 1. behandling  

 den 30. november 2006. Lovforslaget blev efter 1. behandling henvist til  

 behandling i Retsudvalget.
Udvalget afgav betænkning den 29. marts 2007.  

 Lovforslaget var til 2. behandling den 12. april 2007, hvorefter det blev  

 henvist til fornyet behandling i Retsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
2. Politiske bemærkninger Udvalget har med tilfredshed noteret sig, at udenrigsministeren  

 under det åbne samråd med udvalget den 21. marts 2007 om tidligere  

 inddragelse  

 af Folketinget i forbindelse med mellemstatsligt samarbejde og i forhold til  

 konventioner m.v. bl.a. tilkendegav,   

 	  

 at regeringen er  

 indstillet på at imødekomme ønsket fra Folketinget om at blive inddraget  

 tidligere  

 i forbindelse med internationale forhandlinger, som kan føre til  

 internationale  

 aftaler, og at regeringen vil ændre den nuværende praksis i denne retning,   

 	  

 at ændringerne vil  

 indebære, at vigtigheden af at inddrage Folketingets fagudvalg så tidligt,  

 som det  

 giver mening, vil blive indskærpet, og at der vil blive udarbejdet  

 retningslinjer med forslag til, hvornår en sådan tidlig orientering af  

 fagudvalg kan finde sted,   

 	  

 at effekten af den  

 reviderede procedure beror på et gensidigt forbedret samspil mellem  

 Folketingets  

 udvalg og regeringen, og at det er op til udvalgene og de enkelte  

 folketingsmedlemmer af følge op på regeringens tidlige orientering, og   

 	  

 at regeringen vil  

 overveje mulighederne for, at Folketinget efter hvert folketingsvalg vil få  

 tilsendt  

 en oversigt over igangværende forhandlinger om væsentlige internationale  

 aftaler m.v. og status for disse.
 Udvalget tager endvidere til efterretning, at udenrigsministeren  

 i svar på spørgsmål nr. 4 har oplyst, at regeringen så hurtigt som muligt  

 færdiggør udarbejdelsen af de nævnte retningslinjer, så den nye procedure kan  

 sættes  

 i kraft, og at det vil ske på baggrund af drøftelser mellem de ministerier,  

 som  

 vil blive særlig berørt af ændringerne i praksis.
 Udvalget opfordrer regeringen til at orientere Folketinget om  

 indholdet af de nye retningslinjer og procedurer, inden de sættes i kraft.
 Som bilag til tillægsbetænkningen optrykkes udenrigsministerens  

 svar på spørgsmål nr. 4 og 5.
3. Indstillinger Et  

  

 flertal  

  

 i udvalget  

 (udvalget med undtagelse af DF og EL) indstiller lovforslaget til  

  

 vedtagelse  

  

 i den affattelse, det  

 foreligger efter 2. behandling.
 Et  

  

 mindretal  

  

 i  

 udvalget (DF og EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

  

 Pernille Vigsø Bagge (SF)   

 Line Barfod (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 72 efter  

 betænkningsafgivelse Bilagsnr.
Titel 9 Betænkning afgivet 29/3-07 10 Udkast til tillægsbetænkning Bilag 2 Udvalgets spørgsmål til udenrigsministeren og  

 dennes svar herpå Spørgsmålene og udenrigsministerens svar herpå er optrykt efter  

 ønske fra udvalget.
 Spørgsmål  

 nr. 4:
Hvornår forventer ministeren, at den af ministeren under  

 samrådet skitserede nye procedure vil kunne sættes i kraft? Svar:
 Det er ikke muligt at sætte en endelig dato for, hvornår den nye  

 procedure vil kunne sættes i kraft.
 Det er imidlertid min ambition, at regeringen så hurtigt som  

 muligt færdiggør udarbejdelsen af de retningslinier, som jeg nævnte under  

 samrådet den 21. marts 2007, og som er en forudsætning for, at den nye  

 procedure kan sættes i kraft.
 Jeg lægger dog samtidig vægt på, at retningslinierne bliver  

 bæredygtige, og det er derfor vigtigt, at de bliver udtryk for grundige  

 overvejelser om, hvornår det i praksis bedst vil give mening at inddrage  

 Folketinget i forbindelse med indgåelse af diverse internationale aftaler.  

 Udarbejdelsen af retningslinierne vil således ske på baggrund af drøftelser  

 mellem de ministerier, som vil blive særlig berørt af ændringen i praksis.
 Spørgsmål nr. 5:
Ministrene bedes oversende det talepapir, der lå til grund for  

 ministerens besvarelse af samrådsspm.
A den 21/3-07.
 Svar:
 Jeg ved1ægger det talepapir, der lå til grund for min besvarelse  

 af samrådsspørgsmålet den 21. marts 2007.
 Talepunkter:
Indledende bemærkninger Jeg er glad for denne mulighed for at drøfte Folketingets ønske  

 om at blive inddraget endnu tidligere i arbejdet med internationale aftaler.  

 Det er et ønske, som regeringen gerne vil søge at imødekomme og jeg ser  

 derfor  

 frem til en dialog om, hvordan det nærmere kan ske.
Jeg er gået ud fra, at Retsudvalgets udvalgsspørgsmål og  

 indkaldelsen af dette samråd er en udløber af vores drøftelser på Konferencen  

 om samspillet mellem Folketing og regering i oktober sidste år.
Det var i den  

 forbindelse, at Folketinget udtrykte ønske om at blive inddraget endnu  

 tidligere i forbindelse med regeringens indgåelse af internationale aftaler.  

 Jeg svarede den gang på Arken, at vi ville undersøge mulighederne.
Jeg har fuld for forståelse for Folketingets ønske om at blive  

 inddraget tidligere i forbindelse med multilaterale aftaler.
I større og  

 større  

 omfang sker der international regulering, som efterfølgende kræver regulering  

 på nationalt plan.
I disse tilfælde vil det ofte være naturligt at inddrage  

 Folketinget.
Derudover noterede jeg mig på Arken, at ønsket om tidligere  

 inddragelse af Folketinget i forbindelse med arbejdet med internationale  

 aftaler først og fremmest var begrundet i, at flere og flere af disse  

 internationale aftaler har direkte betydning for borgerne.
Vi har nu set på mulighederne, og vi har i regeringen taget de  

 første skridt til at ændre den gældende praksis.
Men før jeg gennemgår de  

 nærmere overvejelser om disse ændringer, vil jeg kort ridse op, hvilken  

 praksis  

 regeringen følger i dag i relation til inddragelse af Folketinget i  

 internationale  

 forhandlinger, der må forventes at føre til vedtagelse af multilaterale  

 aftaler, som ikke er omfattet af EU-proceduren.
Praksis i dag Det følger som bekendt af grundlovens § 19, at regeringen  

 handler på rigets vegne i mellemfolkelige anliggender.
Det betyder blandt  

 andet, at det er regeringen, som forhandler internationale aftaler.
Og indgår  

 dem, medmindre Folketingets samtykke er nødvendigt.
Det fremgår også af  

 grundloven,  

 hvornår det er tilfældet.
Derudover har regeringen pligt til at rådføre sig med Det  

 Udenrigspolitiske Navn forud for enhver beslutning af større udenrigspolitisk  

 rakkevidde og i øvrigt orientere Nævnet løbende om udenrigspolitiske  

 spørgsmål.  

 Det kan for eksempel være en beslutning om at undertegne en international  

 aftale.
Der er fast praksis for, at det er regeringen, der skønner, hvornår  

 det  

 er nødvendigt at orientere eller rådføre sig med Nævnet.
Denne balance i grundloven mellem regering og Folketing er et  

 godt udgangspunkt for den praksis, som regeringen i dag følger i sin  

 orientering af Folketinget.
Og det er en balance, som vi skal være  

 opmærksomme  

 på ikke at forrykke.
Der er allerede fast praksis for, at de enkelte ministerier  

 giver en orientering til det relevante fagudvalg i Folketinget forud for  

 vedtagelse og undertegnelse af traktater, som skønnes at indeholde  

 forpligtelser af større fagpolitisk betydning.
Dette gælder uanset om der  

 senere kræves samtykke fra Folketinget.
Dette fremgår ligeledes af  

 Udenrigsministeriets traktatvejledning.
De enkelte ministerier er altså allerede i dag ansvarlige for at  

 orientere Folketinget om regeringens forhandlinger om eller indgåelse af  

 internationale aftaler på deres respektive områder.
Det er ministerierne  

 selv,  

 der vurderer, hvornår Folketinget skal inddrages.
Folketingets Udvalg for Forretningsordenen fremkom i en  

 betænkning fra maj 1999 blandt andet med en række forslag om forbedret  

 lovkvalitet i forbindelse med indhentelse af Folketingets samtykke til  

 indgåelse af traktater.
Blandt disse forslag indgik et ønske om én gang om  

 året  

 at modtage en fortegnelse over traktater som Danmark har undertegnet, men  

 endnu  

 ikke ratificeret, og traktater, som Danmark har ratificeret, men som endnu  

 ikke  

 er trådt i kraft.
På baggrund af dette ønske har jeg gennem flere at hver december  

 fremsendt en opdateret oversigt over disse traktater til Folketinget.
Denne  

 praksis vil jeg naturligvis opretholde.
Ændring af praksis Det er min opfattelse, at den praksis, som vi følger i dag, er i  

 fuld overensstemmelse med vores forpligtelser over for Folketinget.
Men det  

 betyder på ingen måde, at der ikke kan gøres mere.
Tværtimod er regeringen -  

 som jeg startede med at sige  indstillet på at imødekomme ønsket fra  

 Folketinget om at blive inddraget endnu tidligere i forbindelse med  

 internationale forhandlinger, som kan føre til multilaterale aftaler.
 Derfor har jeg drøftet mulighederne for en ændring af nugældende  

 praksis med mine kolleger i regeringen, og jeg vil på den baggrund ændre den  

 praksis, som gælder i dag.
Ændringerne vil for det første indebære, at vigtigheden af at  

 inddrage Folketingets fagudvalg så tidligt som overhovedet muligt vil blive  

 indskærpet.
Det vil selvsagt fortsat være sådan, at dette først og fremmest  

 gælder, når der er tale om forhandlinger, der kan føre til en international  

 aftale,  

 hvor Folketingets samtykke skal indhentes, for den kan indgås.
Men vi vil  

 formulere proceduren således, at tidlig inddragelse af Folketinget ikke  

 nødvendigvis  

 begrænses til disse aftaler.
For det andet vil vi udarbejde et sæt retningslinier med forslag  

 til, hvornår i processen en sådan tidlig orientering af fagudvalg kunne finde  

 sted.
Vores ambition er, at orienteringen sker på et tidspunkt, hvor det  

 giver  

 mening.
Regeringen vil udarbejde disse retningslinier på baggrund af  

 drøftelser  

 mellem de ministerier, som vil blive særlig berørt af ændringen i praksis.
 Nogle af de elementer, der vil indgå i regeringens nærmere  

 overvejelser i forbindelse med udarbejdelse af retningslinerne, vil være, at  

 orientering af Folketinget bor overvejes på tidspunktet for eksempelvis  

 indkaldelse af den første diplomatkonference eller ved det første  

 tekstudkast.
Det giver sig selv, at den endelige vurdering af det passende tidspunkt  

 fortsat skal foretages af de respektive ministerier, som er nærmest til at  

 foretage denne vurdering.
Det er i den forbindelse nødvendigt at tage højde  

 for, at internationale aftaler kan være meget forskellige i form og indhold.
Proceduren omkring udarbejdelse, vedtagelse, underskrift og  

 ratifikation afhænger af den enkelte aftale og de involverede parter.
Der er  

 ikke den samme ensartethed i proceduren, som det er tilfældet for de  

 retsakter,  

 der er omfattet af EU-proceduren.
Retningslinierne vil derfor blive udformet  

 så  

 fleksibelt, at der kan tages højde for forskellighederne i de enkelte  

 forhandlinger.  

 Af samme grund vil det ikke være muligt at udarbejde et egentligt regelsæt.
For at sikre, at den reviderede procedure får den ønskede  

 effekt, vil jeg gerne fremhæve behovet for et gensidigt forbedret samspil  

 mellem Folketingets udvalg og regeringen på det her område.
Jeg håber derfor  

 på  

 en fælles forståelse for, at det er op til udvalgene og de enkelte  

 folketingsmedlemmer  

 at følge op på regeringens tidlige orientering om de internationale aftaler  

 ved  

 hjælp af de redskaber, som de har til deres rådighed.
Her tænker jeg  

 naturligvis særligt på udvalgsspørgsmål, § 20-sporgsmàl og indkaldelse af  

 samråd.
Udmøntning af retningslinierne De ændringer i praksis, som jeg netop har nævnt, vil - når de er  

 blevet konkretiseret  blive udmøntet ved, at Udenrigsministeriet  

 rundsender et  

 brev til alle ministerier med orientering om den reviderede procedure.
I  

 brevet  

 vil Udenrigsministeriet markere vigtigheden af at ministerierne følger den  

 reviderede procedure.
Derudover vil de nye retningslinier blive tilføjet  

 Udenrigsministeriets  

 Traktatvejledning, som anvendes af alle ministerier.
Afsluttende bemærkninger Vi har nu taget de indledende skridt mod en ændring af praksis med  

 henblik på at imødekomme Folketingets ønske.
Og jeg ser frem til en fortsat  

 dialog om emnet.
