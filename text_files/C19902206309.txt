(Til rektorer for samtlige  

 gymnasieskoler og studenterkursus) I henhold til bekendtgørelse om studentereksamen m.v. i gymnasiet, nr. 265  

 af 25. maj 1984, §§ 3, 11 og 18, bekendtgørelse om undervisningen m.v. i  

 gymnasiet, nr. 268 af 25. maj 1984, § 31, bekendtgørelse om studenterkursus  

 og om studentereksamen for privatister, nr. 309 af 13. juni 1984, §§ 14 og  

 15, bekendtgørelse om gymnasiet, nr. 76 af 6. februar 1990, §§ 15, 18, 19,  

 22, 26, 27 og 45, bekendtgørelse om studenterkursus, nr. 52 af 17. januar  

 1989, §§ 23, 27, 30, 34 og 53 samt bekendtgørelse om fagene m.v. i gymnasiet,  

 nr. 694 af 4. november 1987, § 35, fastsættes følgende bestemmelser om  

 studentereksamen:
Bestemmelser om indberetning af læsepensa  

 og eksamensopgivelser § 1.  Læsepensa og eksamensopgivelser indberettes til  

 ministeriet på særlige skemaer.
§ 2.  Skemaet udfyldes af læreren med oplysninger, der  

 dækker læsepensum for det pågældende niveau frem til undervisningsperiodens  

 ophør.
Eksamensopgivelserne udvælges i samråd med eleverne/kursisterne og  

 påføres skemaerne.
Læsepensum og eksamensopgivelser meddeles hver  

 elev/kursist i form af en kopi.
Stk. 2.  et eksemplar af skemaerne med læsepensa og  

 eksamensopgivelser indsendes fagvis ordnet til ministeriet senest den 15.  

 marts.
Skolen/kursus opbevarer 2 kopier af hvert skema.
 § 3.  Skemaerne med læsepensum og eksamensopgivelser  

 kontrolleres stikprøvevis af ministeriet.
Stk. 2.  Såfremt ministeriet ønsker et læsepensum  

 og/eller eksamensopgivelser ændret, meddeles dette til rektor senest den 25.  

 april.
Efter denne dato vil der normalt ikke blive krævet ændringer.
Rektor  

 er ansvarlig for, at pensum er indberettet og evt. ændret inden sidste  

 skoledag.
Stk. 3.  Ændringer i læsepensum og/eller  

 eksamensopgivelser foretages af læreren efter de af ministeriet givne  

 anvisninger.
Det reviderede skema fremsendes til ministeriet gennem rektor.  

 Skolen/kursus opbevarer 2 kopier af det reviderede skema.
§ 4.  Efter 15. marts kan ændringer i læsepensum  

 og/eller eksamensopgivelser kun undtagelsesvis foretages.
Sådanne ændringer  

 meddeles af læreren til rektor, der indfører disse på pensumskemaet.
Læreren  

 har ansvaret for at orientere eleverne som ændringerne.
 Stk. 2.  Skønner rektor, at ændringerne ikke er  

 væsentlige for pensum, eller at der ikke kan rejses tvivl om, hvorvidt  

 bekendtgørelsen for faget er opfyldt, skal sagen ikke forelægges ministeriet.
 § 5.  Dagen før eksamensplanens offentliggørelse  

 sender skolen/kursus skema med læsepensum og eksamensopgivelser til censor.
Stk. 2.  Skolen/kursus skal opbevare et eksemplar af  

 eksamensopgivelserne for at kunne afgøre eventuelle tvivlsspørgsmål i  

 forbindelse hermed.
Skemaer med læsepensa og eksamensopgivelser opbevares 1  

 år på skolen/kursus.
Almindelige bestemmelser om eksamen § 6.  Skolen/kursus indberetter i september måned til  

 ministeriet oplysninger om klasser, hold og lærere ved den kommende eksamen.
 Stk. 2.  Fremkommer der senere ændringer til de  

 indberettede eksamensoplysninger, skal disse ændringer straks meddeles  

 ministeriet skriftligt.
§ 7.  Skolen/kursus bestiller i december måned  

 skriftlige opgaver til den kommende eksamen.
Eksamensopgaverne bestilles på  

 særlige blanketter fremsendt fra ministeriet.
 § 8.  Skolen/kursus modtager i april måned  

 eksamensråskemaer for den kommende eksamen fra ministeriet.  

 Eksamensråskemaerne er strengt fortrolige, og må indtil sidste almindelige  

 skoledag for 3.g/II.kl. kun være kendt af rektor, inspektor og en sekretær  

 for disse.
 Stk. 2.  På grundlag af eksamensråskemaerne udarbejder  

 rektor den detaljerede eksamensplan for skolen/kursus.
 Stk. 3.  Forekommer der fejl i eksamensplanen, skal det  

 straks meddeles ministeriet på en særlig blanket.
Stk. 4.  Skolens/kursets eksamensplan for 3.g/II.kl. må  

 først offentliggøres på den af direktoratet fastsatte sidste almindelige  

 skoledag for 3.g/II.kl.
Eksamensplanen for 1.g, 2.g og I. kl. må  

 offentliggøres den samme dag, dersom skolen/kurset har afsluttet  

 valgholdsoprettelsen for det kommende skoleår.
I modsat fald må  

 eksamensplanen for 1.g, 2.g og I.kl. først offentliggøres, når valgholdene er  

 oprettet.
 § 9.  Inden sidste almindelige skoledag orienterer  

 rektor eleverne/kursisterne om de generelle eksamensregler for skriftlig og  

 mundtlig eksamen, herunder forholdsregler i tilfælde af sygdom,  

 uregelmæssighed ved eksamen og eksaminanders klagemulighed.
 Stk. 2.  Rektor er ansvarlig for, at  

 eleverne/kursisterne inden sidste almindelige skoledag bliver orienteret om  

 de specielle regler, der gælder for den skriftlige og/eller den mundtlige del  

 af eksamen i hvert enkelt fag, herunder hvilke hjælpemidler der er tilladt  

 ved den skriftlige prøve, under den mundtlige prøves forberedelsestid og  

 under selve eksaminationen.
 § 10.  Efter sidste almindelige skoledag må  

 organiseret undervisning, herunder spørgetimer, ikke finde sted.
 § 11.  Ved såvel skriftlig som mundtlig censur skal  

 censor gøre notater til brug for karakterfastsættelsen og til brug for en  

 evt. klagesag.
Særlige bestemmelser om skriftlig eksamen § 12.  Ved modtagelse af kuverter med de skriftlige  

 opgaver skal rektor sikre sig, at det bestilte svarer til det på kuverterne  

 anførte indhold.
 Stk. 2.  Opgaverne skal, indtil prøven finder sted,  

 opbevares på betryggende vis i boks.
§ 13.  De tilsynsførende ved de skriftlige prøver skal  

 så vidt muligt vælges blandt skolens/kursets lærere.
Ingen lærer må føre  

 tilsyn med elever/kursister, som læreren selv fører op til eksamen i det fag,  

 der er skriftlig prøve i.
 Stk. 2.  Ved skriftlige prøver (bortset fra musik) skal  

 antallet af tilsynsførende være følgende:
 Antal elever: 1-20 21-40 41-60 61-80 81-100... Antal tilsynsførende: 2 3 4  

 5 6...
 Stk. 3.  Ved skriftlige prøver i musik fastsætter rektor  

 antallet af tilsynsførende.
 Stk. 4.  Rektor skal sørge for, at de tilsynsførende før  

 prøvens begyndelse er orienteret om regler for skriftlig eksamen som anført i  

 gymnasiebekendtgørelsen og dette cirkulære, samt om de tilladte hjælpemidler.
§ 14.  Eksamenslokalet åbnes 10 minutter før prøvens  

 begyndelse.
Samtlige tilsynsførende skal være til stede i lokalet fra  

 åbningstidspunktet.
 Stk. 2.  Efter åbning af eksamenslokalet må ingen andre  

 end eleverne/kursisterne, de tilsynsførende og rektor eller dennes  

 stedfortræder være til stede i lokalet.
Stk. 3.  Eleverne/kursisterne anbringes således, at  

 ingen kan nå hinanden ved samtidig at række en arm ud.
Tasker, poser, overtøj  

 og lignende må ikke under prøver opbevares umiddelbart op ad prøvebordene.
 Stk. 4.  Ved prøver i musik anbringes eleverne enten i  

 hver sit lokale med et tasteinstrument, eller, hvis flere elever anbringes i  

 samme lokale med el-klaverer med høretelefoner, da på en sådan måde at  

 eleverne ikke kan se hinandens tastatur eller på nogen måde meddele sig til  

 hinanden.
Stk. 5.  De tilsynsførende skal fordele sig  

 hensigtsmæssigt i lokalet.
De må ikke foretage sig noget, der kan virke  

 forstyrrende for eleverne/kursisterne.
De skal have deres opmærksomhed rettet  

 mod eleverne/kursisterne, og de må ikke give nogen oplysning vedrørende  

 opgaverne.
Ved prøve i musik, hvor eleverne sidder i hver sit lokale, skal de  

 tilsynsførende jævnligt føre tilsyn med eleverne, og eleverne må kun forlade  

 lokalet i følge med en tilsynsførende.
§ 15.  Før prøvens begyndelse uddeles besvarelsesark.  

 Besvarelsesarkene skal være forsynet med en oplysningsrubrik, der skal  

 indeholde skolens/kursets navn samt felter til elevens/kursistens navn,  

 nummer, hold, fag, ark nr., antal ark ialt og tilsynsførendes signatur.
Ved  

 henvendelse til de tilsynsførende kan eksaminanden få udleveret yderligere  

 besvarelsesark.
Stk. 2.  Eleven/kursisten skal straks ved modtagelsen af  

 besvarelsesark skrive sit navn i oplysningsrubrikken.
Udleverede  

 besvarelsesark må ikke foldes eller deles i mindre stykker.
 Stk. 3.  Under prøven kan eleverne/kursisterne ved  

 henvendelse til de tilsynsførende få udleveret tilladte hjælpemidler,  

 herunder nodepapir, millimeterpapir, enkelt- og dobbeltlogaritmisk papir,  

 normalfordelingspapir m.v. (hjælpeark).
 § 16.  Rektor eller dennes stedfortræder åbner ved  

 prøvens begyndelse opgavekuverten, og de tilsynsførende deler en opgave ud  

 til hver elev/kursist.
 Stk. 2.  Alle eksemplarer af opgaverne, herunder  

 eventuelle overskydende eksemplarer, skal blive i eksamenslokalet, indtil  

 prøven er erklæret afsluttet, jf. § 17.
 § 17.  Ved udløbet af den tid, der er afsat til  

 prøven, tilkendegiver de tilsynsførende, at prøven er afsluttet.  

 Eleverne/kursisterne skal blive siddende og må ikke meddele sig til hinanden,  

 før alle besvarelser er afleveret til de tilsynsførende.
 Stk. 2.  Det sidste kvarter før prøvens ophør må ingen  

 elev/kursist forlade sin plads, heller ikke efter at have afleveret sin  

 besvarelse.
 Stk. 3.  Før besvarelsen afleveres, må en elev/kursist  

 kun midlertidigt forlade lokalet efter tilladelse fra og under ledsagelse af  

 en tilsynsførende.
Stk. 4.  Når en elev/kursist forlader eksamenslokalet  

 før prøvens ophør, bortset fra de i stk. 3 nævnte tilfælde, skal denne  

 aflevere sin besvarelse til bedømmelse.
Ingen elev/kursist må forlade sin  

 plads, før den tilsynsførende har kvitteret for modtagelsen af besvarelsen.  

 Efter at besvarelsen er afleveret, kan eleven/kursisten ikke ændre i den.
 § 18.  Eleven/kursisten afgør selv, hvilke  

 besvarelsesark og hjælpeark der ønskes bedømt, og eleven/kursisten skal  

 nummerere samtlige ark og anføre antallet af afleverede ark.
Stk. 2.  De tilsynsførende skal sikre sig, at alle  

 oplysningsrubrikker er behørigt udfyldt, og attesterer ved påtegning af  

 initialer eller navn, at opgaven er afleveret til bedømmelse, at antallet af  

 ark svarer til det i oplysningsrubrikken anførte, samt at arkene er  

 nummereret.
Afleveringstidspunkt må ikke skrives på besvarelsen.
Stk. 3.  Elever/kursister, der afleverer ved prøvens  

 afslutning, kan tage besvarelsesark og hjælpeark, der ikke ønskes bedømt, med  

 ud af eksamenslokalet.
Elever/kursister, der har afleveret tidligere, kan  

 afhente besvarelsesark og hjælpeark, der ikke er ønsket bedømt, umiddelbart  

 efter prøvens afslutning.
 § 19.  Skolen/kursus ordner besvarelserne holdvis i  

 alfabetisk rækkefølge, svarende til karakterlisten.
 Stk. 2.  Besvarelserne, karakterlisten og et eksemplar  

 af opgaven lægges i et charteque, som lukkes og forsegles (f.eks. med en  

 oblat). Besvarelsernes art og antal skrives uden på chartequet, som sendes  

 anbefalet til den af de to beskikkede censorer, skolen har fået anvist som 1.  

 censor.
 § 20.  Skriftlig studentereksamen i musik skal normalt  

 afholdes i tidsrummet kl. 14.00 - 18.00.
 Stk. 2.  Skriftlig studentereksamen i musik kan deles,  

 så en del af eksaminanderne aflægger prøve i tidsrummet kl. 10.00 - 14.00  

 under iagttagelse af reglerne i stk. 3 - 5, hvis lokale praktiske forhold  

 berettiger hertil.
 Stk. 3.  Eksaminander, der aflægger prøve i tidsrummet  

 10.00 - 14.00, må ikke aflevere deres besvarelse og forlade prøvelokalet før  

 kl. 14.00.
Stk. 4.  Eksaminander, der aflægger prøve i tidsrummet  

 14.00 - 18.00, skal være under tilsyn, fra de møder på skolen og til prøvens  

 begyndelse.
Når disse eksaminander tager plads i prøvelokalerne, skal de  

 tilsynsførende påse, at eksaminanderne ikke ved ord eller tegn udveksler  

 oplysninger om opgaven, samt at der ikke er efterladt kladde eller andre  

 notater fra den forrige eksaminand i prøvelokalet.
 Stk. 5.  De åbnede kuverter med opgaveteksten i  

 skriftlig musik skal opbevares i skolens aflåste boks mellem kl. 10.00 og kl.  

 14.00. Første hold eksaminanders opgavetekster skal indsamles sammen med  

 besvarelserne og opbevares på skolen indtil kl. 18.00.
§ 21.  Rektor kan give tilladelse til, at en  

 elev/kursist benytter skrivemaskine uden hukommelse.
Elever/kursister, der  

 anvender skrivemaskine, samles i et særligt lokale.
Tekstbehandlingsanlæg og  

 skrivemaskiner med hukommelse er ikke tilladte hjælpemidler ved skriftlig  

 eksamen.
Generelle bestemmelser om mundtlig eksamen § 22.  Ministeriet meddeler skolerne/kurserne, hvilke  

 eksamensfag der er udtrukket som prøvefag.
 Stk. 2.  For 2.g/I.kl. meddeles dette gennem en  

 opstilling af eksamensfagene i en prioriteret rækkefølge, hvoraf  

 skolerne/kurserne ud fra hver enkelt elevs/kursists valg af valgfag kan  

 aflæse den enkelte eksaminands prøvefag.
§ 23.  Eksaminationstiderne for de forskellige fag på  

 de forskellige niveauer angives ved antal eksaminationer pr. time, jf.  

 efterfølgende skema.
De prøver, der er sammensat af en praktisk og en  

 teoretisk prøve, er anført i skemaet ved to tal, hvor det første tal betegner  

 antal eksaminander pr. time ved en praktisk prøve, og det andet tal betegner  

 antal eksaminationer pr. time ved en teoretisk, individuel prøve.  

 Forberedelsestiden til den teoretiske prøve er almindeligvis lig med  

 eksaminationstiden.
Afvigelser fra denne regel er anført i skemaet.
§ 24.  Ministeriet udpeger censorer til mundtlig  

 eksamen.
Censorerne skal påse, at eksamen afvikles forskriftsmæssigt, og at  

 eksaminandernes rettigheder sikres.
Stk. 2.  Hvis en censor ikke benyttes alle de dage, som  

 er afsat til prøve ifølge direktoratets eksamensplan, skal skolen/kursus  

 meddele censors skole/kursus, hvilke dage der ikke benyttes.
Hvis en censor i  

 2.g/I.kl. slet ikke benyttes, fordi ingen elever skal til prøve i det  

 pågældende fag, meddeles dette både til censors skole/kursus og til  

 ministeriet.
 § 25.  Eksaminator udarbejder eksamensspørgsmålene,  

 der fyldigt og alsidigt skal dække hele det opgivne eksamenspensum, uanset  

 antallet af eksaminander.
Stk. 2.  Eleverne/kursisterne må ikke gøres bekendt med  

 spørgsmålenes ordlyd eller med antallet af spørgsmål i de enkelte dele af  

 pensum eller i pensum som helhed.
Stk. 3. Eksamensspørgsmålene fremsendes af  

 eksaminator gennem skolens administration, så de kan være censor i hænde  

 senest 3 hverdage (skoledage) før eksamensdagen.
Eksamensspørgsmålene  

 adresseres til censors tjenestested (eventuelt efter aftale til censors  

 private bopæl). Bilag til eksamensspørgsmålene medsendes kun i det omfang,  

 det er nødvendigt for at kunne forstå eksamensspørgsmålene.
 Stk. 4.  Censor skal påse, at spørgsmålene dækker det  

 opgivne pensum, og at der ikke stilles spørgsmål uden for det opgivne pensum.
Stk. 5.  Eksamensspørgsmålene skrives på eller vedhæftes  

 en blanket, udfærdiget af ministeriet.
Efter eksamen underskrives blanketten  

 af både eksaminator og censor.
Blanketten afleveres til rektor sammen med  

 alle eventuelle bilag til spørgsmålene.
§ 26.  I fag, hvor der skal prøves i en ulæst tekst  

 valgt af censor, skal denne senest 7 dage før prøven sende eksaminator et  

 eksemplar af de tekster, censor vil benytte ved prøven, og en liste over de  

 tekststeder, eksaminanderne vil få forelagt.
Listen skal indeholde så mange  

 tekststeder, at eksaminator kan udskyde indtil 1/5 af dem.
Eksaminator kan  

 desuden, ved mundtlig forhandling inden prøven, henstille til censor, at  

 eksaminanderne får enkelte gloser oversat eller får særlige forklaringer,  

 hvis en sådan hjælp anses for nødvendig.
Censor medbringer det fornødne antal  

 ekstemporaltekster.
Stk. 2.  I fag, hvor der skal prøves i en ulæst tekst  

 valgt af eksaminator, skal denne senest 7 dage før prøven sende censor en  

 liste over de tekster, eksaminator vil forelægge eksaminanderne.
Hvis en  

 tekst ikke er hentet i de almindelige antologier, skal den vedlægges i kopi.
§ 27.  Eksaminator har ansvar for, at  

 forberedelseslokalet og eksaminationslokalet er i forskriftsmæssig stand, og  

 at der i forberedelseslokalet findes alt det tilladte materiale, som  

 skolen/kursus ifølge fagets »Praktiske forhold ved  

 studentereksamen« skal stille til rådighed.
Stk. 2. I forberedelsestiden  

 er det tilladt eksaminanden at anvende det materiale, der har været anvendt i  

 undervisningen eller i forberedelsen hertil, jf. dog fagets »Praktiske  

 forhold ved studentereksamen.
 § 28.  Eksamensspørgsmålene tildeles eksaminanderne  

 ved lodtrækning, idet der trækkes sedler, som skal være uigennemsigtige og  

 ensartede.
 Stk. 2.  I tilfælde, hvor eksaminationen omfatter flere  

 af hinanden uafhængige spørgsmål, der ikke er koblede, tildeles spørgsmålene  

 ved hver sin lodtrækning.
 Stk. 3.  Både censor og eksaminator skal være til stede,  

 når en eksaminand trækker sit spørgsmål.
 Stk. 4.  Censor skal sikre, at bestemmelserne om  

 eksaminandernes forberedelses- og eksaminationstid jf. § 23 overholdes.
§ 29.  Umiddelbart efter karakterfastsættelsen  

 indfører censor karakteren på karakterlisten.
Karakteren er endelig, når  

 karakteren er meddelt eksaminanden, og karakteren kan kun ændres efter  

 tilladelse fra ministeriet.
Karakterlisten skal underskrives efter afslutning  

 af hver dags eksaminationer.
 Stk. 2.  Efter hver eksamination og karakterfastsættelse  

 meddeler eksaminator i censors påhør mundtligt eksaminanden den fastsatte  

 karakter.
Bestemmelser om lommeregnere ved prøver § 30.  Hver eksaminand må kun medbringe en  

 lommeregner, og eksaminanderne må ikke låne lommeregnere af hinanden under  

 prøverne.
 Stk. 2.  Hvis en eksaminands lommeregner bryder sammen  

 under prøven, skal skolen/kurset tilbyde eksaminanden en anden lommeregner.
§ 31.  Brugsanvisninger til lommeregnere må ikke  

 medbringes.
Det gælder dog ikke sådanne, der fra fabrikantens eller  

 importørens side er pålimet eller påtrykt lommeregneren.
 § 32.  Alle lommeregnere skal overholde følgende:
 Stk. 2.  Ved prøver må udlæsning af beregningsresultater  

 kun kunne ske på lommeregnerens display, og kun i form af tal og bogstaver.  

 Dog må statusmeddelelser kunne vises ved symboler.
 § 33.  De skriftlige prøver i biologi, fysik, kemi og  

 matematik stilles under den forudsætning, at eleverne/kursisterne anvender  

 lommeregnere, der er forsynet med:
- x, 1/x, y , og deres inverse funktioner. - cos, sin, tan og deres  

 inverse funktioner.
Argument i grader og radian samt en tast for tallet . -  

 ln x og log x og deres inverse funktioner.
 § 34.  Rektor fastsætter proceduren for godkendelse af  

 de benyttede lommeregnere.
Bestemmelser om sygeeksamen og reeksamen § 35.  Rektor sender inden den 1. juli meddelelse til  

 ministeriet om de elever, der i medfør af bestemmelserne i  

 gymnasiebekendtgørelsens §§ 15-17 er tilmeldt skriftlig syge~ og/eller  

 reeksamen.
 § 36.  Rektor giver tilladelse til sygeeksamen, når  

 følgende betingelser er opfyldt:
Stk. 2.  Hvis betingelserne i stk.1 ikke er opfyldt,  

 eller rektor iøvrigt er i tvivl om, hvorvidt tilmeldingen kan accepteres,  

 indsendes denne ledsaget af rektors bemærkninger til ministeriet inden den 1.  

 juli.
Ministeriet træffer herefter afgørelse i sagen.
 Stk. 3.  Kun elever, der rettidigt har tilmeldt sig  

 reeksamen, og elever, der har fået godkendt tilmelding til sygeeksamen, kan  

 deltage i eksamen.
 § 37.  De mundtlige prøver ved syge- og reeksamen  

 finder sted inden for skoleårets første 10 skoledage.
 § 38.  Formanden for fordelingsudvalget i amtskommunen  

 (for Københavnsområdet og Bornholms Amtskommunes vedkommende dog de rektorer,  

 der fremgår af vedlagte bilag) tager initiativ til koordinering af  

 planlægningen.
 Stk. 2.  Censorerne udpeges normalt inden for den  

 pågældende amtskommune, for Københavnsområdet og Bornholm Amtskommune dog  

 inden for de i bilaget angivne distrikter.
Stk. 3.  Rektorerne aftaler indbyrdes placeringen af  

 eksaminationerne og fordelingen af censorhvervene, således at der kun  

 benyttes censorer, som tidligere har fungeret som censor i det pågældende  

 fag, og således at man tilstræber, at censorhvervet går på skift mellem  

 skolernes lærere.
En skoles egne lærere må ikke benyttes som censorer ved  

 skolen.
 Stk. 4.  Eksaminerne skal koordineres således, at  

 udgifterne til vederlag og rejser begrænses mest muligt, og således at  

 prøverne griber mindst muligt ind i eksaminators og censors undervisningstid.
Ikrafttrædelses- og ophævelsesbestemmelser § 46.  Cirkulæret træder i kraft 1. maj 1990. stk. 2.  

 Samtidig ophæves følgende bestemmelser: Cirkulære af 28. marts 1973 om  

 reeksamen, RS 01-09, Cirkulære af 5. april 1973 om sygeeksamen ved  

 studentereksamen, RS 01-09, Skrivelse af 24. april 1981 om mundtlig  

 studentereksamen, RS 01-07, Skrivelse af 3. december 1982 om almindelige  

 bestemmelser vedrørende praktiske forhold ved studentereksamen, RS 01-07,  

 Cirkulæreskrivelse af 1. april 1982 vedr. afholdelse af skriftlig eksamen i  

 musik, RS 01-07.
 Stk. 3.  Følgende bestemmelser ophæves, men har fortsat  

 virkning for højere forberedelseseksamen: Skrivelse af 28. marts 1980 om  

 læsepensum, Skrivelse af 16. juni 1981 om sygeeksamen, Skrivelse af 11.  

 januar 1984 om brug af skrivemaskine, Skrivelse af 16. januar 1987 om  

 tilrettelæggelse af den mundtlige reeksamen og sygeeksamen, Cirkulære af 5.  

 august 1988 om tilsyn m.v. ved skriftlig studentereksamen og højere  

 forberedelseseksamen, Cirkulære af 20. oktober 1989 om lommeregnere tilladt  

 til brug ved skriftlig studentereksamen og højere forberedelseseksamen.
 P.m.v.
 e.b.
Jens Pilegaard Hansen undervisningsinspektør BILAG Distrikter ved reeksamination, omgængereksamen og sygeeksamen i  

 august/september for hovedstadsområdet og Bornholms Amt.
