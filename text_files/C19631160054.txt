 Under dags dato har jeg tilskrevet Dyreværnsforeningen Svalen,  

 Lyshøjgårdsvej 61, Valby, således:
 »I en hertil indsendt skrivelse af 18. november 1963 har De som  

 formand for Dyreværnsforeningen Svalen beklaget Dem over, at statsadvokaten  

 for Sjælland den 1. november 1963 har tiltrådt en af politimesteren i ......  

 den 19. september 1963 truffet afgørelse om, at der fra den offentlige  

 anklagemyndigheds side ikke vil være videre at foretage i anledning af en af  

 Dem mod NN, YY og XX rejst sigtelse for overtrædelse af justitsministeriets  

 bekendtgørelse nr. 541 af 29. december 1942 angående indfangning og aflivning  

 af herreløse katte samt jagtloven og dyreværnsloven.
 I denne anledning skal jeg, efter at der har været foretaget yderligere  

 undersøgelse i sagen, meddele, at omgørelse af den således trufne beslutning  

 i medfør af retsplejelovens § 721, stk. 3, skal ske inden 2 måneder efter at  

 politimesteren har truffet sin afgørelse, og at det derfor allerede af denne  

 grund nu er udelukket at ændre afgørelsen, hvorved bemærkes, at Deres  

 skrivelse først er modtaget her den 19. november 1963, altså samme dag som  

 fristen udløb.
 I anledning af det af Dem rejste spørgsmål om forståelsen af nævnte  

 bekendtgørelse bemærkes følgende:
Det er - som af Dem antaget - ingen betingelse for anvendelse af  

 bekendtgørelsen, at det drejer sig om erhvervsmæssig indfangning.
Som det er  

 fastslået i justitsministeriets skrivelse ad 14. december 1955 til  

 foreningen, må bekendtgørelsen dog forstås med forbehold af dansk rets øvrige  

 regler vedrørende indfangning og aflivning af dyr.
I det foreliggende  

 tilfælde er det navnlig bestemmelsen i § 14 i lov nr. 107 af 31. marts 1953  

 om mark- og vejfred, der har betydning.
I denne bestemmelse er det fastsat,  

 at den »optagelsesberettigede« har ret til på hensigtsmæssig måde  

 at fjerne bl.a. omstrejfende hunde og katte fra sin grund.
Om retten til  

 optagelse siger lovens § 5, at enhver er berettiget til at optage eller lade  

 optage fremmede husdyr, som uden hjemmel færdes løse på hans grund.
I den foreliggende sag har de tre nævnte beboere forklaret, at alle  

 beboerne i ....., der hører under X Boligselskab, har været plaget af en snes  

 vilde katte, der bl.a. havde tilsvinet ejendommen i høj grad; kort i forvejen  

 var en 9 måneder gammel pige blevet smittet af kattepest.
Da henvendelse til  

 boligselskabet og til »Kattens værn«, der havde lovet at tage  

 affære, ikke gav resultat, indfangede de selv 5 herreløse katte, der blev  

 sluppet ud et stykke derfra.
