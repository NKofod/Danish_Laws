Fremsat den 2. marts 2001 af Hanne Severinsen (V), Gitte  

 Lillelund Bech (V),  

 Brian Mikkelsen (KF) og Kim Behnke (UP) Forslag til folketingsbeslutning om indførelse af C-niveau i matematik på  

 gymnasiets sproglige linje Ministeren opfordres til at indføre en ordning, der  

 sikrer, at elever på gymnasiets sproglige linje opnår et C-niveau  

 i matematik.
Dette skal sikres ved, at naturfag efter den såkaldte  

 model II som hovedregel bliver obligatorisk for elever på gymnasiets  

 sproglige linje, hvilket sikrer eleverne et C-niveau i såvel matematik  

 som fysik/kemi inden for naturfagsrammerne.
Ordningen skal senest træde  

 i kraft den 1. august 2002.
Bemærkninger til forslaget Beslutningsforslaget er en delvis  

 genfremsættelse af beslutningsforslag nr.
B 142, folketingsåret  

 1999-2000 (se Folketingstidende 1999-2000, forhandlingerne side 7550 og  

 tillæg A, side 7585 og 7586). Ved udformningen af beslutningsforslaget  

 er der taget hensyn til, at det også skal være muligt at  

 opnå C-niveau i matematik for elever på gymnasiets sproglige  

 linje på anden måde end ved at gøre naturfag efter den  

 såkaldte model II obligatorisk i gymnasiets sproglige linje.  

 Hovedreglen skal dog være, at C-niveauet i matematik i gymnasiets  

 sproglige linje opnås ved naturfag efter model II.
I december 1995 udsendte Undervisningsministeriet to  

 rammebeskrivelser for forsøg med naturfag på gymnasiets  

 sproglige linje.
Den ene af disse, den såkaldte model II, har siden  

 1997 været udbudt som en forsøgsordning og er blevet evalueret  

 af en arbejdsgruppe nedsat af Uddannelsesstyrelsen.
Arbejdsgruppens  

 evaluering blev i december 1999 oversendt til Uddannelsesudvalget.
Af  

 evalueringen fremgår det, at forsøget har været meget  

 vellykket.
 Af evalueringen fremgår det således:
 At eleverne har opnået solide erfaringer med matematik som  

 beregningsredskab.
 At den skriftlige prøve med centralt stillede opgaver i  

 naturfag er et fagligt kvalitetsløft.
 At alle elever ved forsøget opnår et C-niveau i  

 matematik uden brug af valgblokke.
 At B-niveauet kan opnås ved brug af kun én valgblok i 3.  

 g.
 At alle elever på sproglig linje fortsat opnår et  

 C-niveau i fysik/kemi.
 At naturfag stadig fremstår som en helhed, efter at  

 matematikindholdet i faget er øget, og at denne ændring endda  

 har styrket fysik-/kemiindholdet.
 At eleverne ikke oplever den ekstra arbejdsbyrde som noget  

 problem.
 At eleverne ved den skriftlige prøve i sommeren 1999 klarede  

 sig udmærket, og at der derfor ikke er problemer med at opnå de  

 opstillede faglige mål for undervisningen.
 Det er vigtigt, at det nu sikres, at eleverne på  

 gymnasiets sproglige linje får C-niveau i matematik og derved  

 undgår en blindgyde i forhold til de videregående uddannelser,  

 hvor dette er et krav.
 Det er desuden vigtigt at opnå synergieffekt mellem  

 de enkelte dicipliner inden for naturfag, hvilket bedst nås med  

 naturfag efter model II.
 Af hensyn til planlægningen på gymnasierne og  

 af hensyn til mulige finanslovsbindinger foreslås ordningen  

 først gjort obligatorisk fra august 2002.
Skriftlig fremsættelse Hanne Severinsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af C-niveau i matematik på gymnasiets sproglige linje.
(Beslutningsforslag nr.
B 140).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
