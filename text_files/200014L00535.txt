Betænkning afgivet af Retsudvalget den  

 17. maj 2001 Betænkning over Forslag til lov om ændring af  

 straffeloven og retsplejeloven (Hæleri og anden efterfølgende medvirken samt  

 IT-efterforskning) [af justitsministeren (Frank Jensen)] 1. Ændringsforslag Der er af Venstres og Socialistisk Folkepartis medlemmer  

 af udvalget stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 21. marts 2001 og var til 1.  

 behandling den 17. april 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Den 6. april 2001 sendte justitsministeren de indkomne  

 høringssvar samt en høringsoversigt til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Digital Rights, Forbrugerrådet og Telekommunikationsindustrien i Danmark.
Deputationer Endvidere har Forbrugerrådet mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 38 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, KF, CD og RV)  

 indstiller lovforslaget til vedtagelse uændret.
 Et mindretal i udvalget (V) stemmer for de  

 stillede ændringsforslag og vil ved 3. behandling redegøre for  

 sin stilling til lovforslaget.
 Et andet mindretal i udvalget (SF) indstiller  

 lovforslaget til vedtagelse med de stillede ændringsforslag.
 Et tredje mindretal i udvalget (DF) indstiller  

 lovforslaget til vedtagelse med de stillede  

 ændringsforslag.
Dansk Folkeparti kan støtte, at man udvider  

 kriminaliseringen af hæleri, dog undrer Dansk Folkeparti sig over, at  

 man kan lægge sig fast på nogle strafferammer, når man i  

 forhold til alle mulige andre kriminalitetsformer, som bl.a.
Dansk Folkeparti  

 har draget frem såsom vold og voldtægt, efter regeringens  

 opfattelse ikke kan fastlægge strafferammer, men hele tiden henviser  

 til Straffelovrådets arbejde, før man eventuelt kan tage  

 stilling til den udvidelse af strafferammerne, som Dansk Folkeparti finder,  

 at der er behov for.
 Lovforslaget indebærer også, at der skal ske  

 en ændring af retsplejelovens regler om indgreb i  

 meddelelseshemmeligheden, idet der skal skabes mulighed for at efterforske i  

 benyttelsen af mobiltelefoner i givne områder inden for et bestemt  

 tidsrum uden underretning om indgrebet til indehaverne af de  

 pågældende telefoner.
Dansk Folkeparti finder, at det i nogle tilfælde kan  

 være berettiget, at man laver et sådant indgreb i  

 meddelelseshemmeligheden.
Men Dansk Folkeparti mener samtidig, at når  

 indgrebet generelt rammer alle, der har været i nærheden af et  

 område, hvor der er begået kriminalitet, må der også  

 gives en oplysning til telefonejerne om, at den pågældende  

 udvidede telefonoplysning er foretaget.
Dansk Folkeparti kan ikke affinde sig med, at det i  

 lovforslaget anføres, at en sådan praksis er umulig og ganske  

 uoverkommelig.
Dansk Folkeparti mener, det er vigtigt, at noget sådant  

 oplyses, hvis der skal ske indhentelse af teleoplysninger.
 Et fjerde mindretal i udvalget (EL) indstiller  

 lovforslaget til vedtagelse med de stillede ændringsforslag.  

 Såfremt ændringsforslagene forkastes, vil mindretallet stemme  

 imod lovforslaget ved 3. behandling.
Enhedslisten støtter den del af lovforslaget, som  

 udvider kriminaliseringen af hæleri, sådan at den omfatter  

 udbytte af alle strafbare forbrydelser.
Enhedslisten er principielt imod, at  

 strafferammer fastlægges af EU, men da strafferammerne i Danmark i  

 forvejen er strengere på dette område, end der er lagt op til i  

 rammebeslutningen, er Enhedslisten indstillet på at acceptere den  

 konkrete rammeafgørelse.
 Derimod er Enhedslisten grundlæggende imod den del  

 af lovforslaget, der giver generel mulighed for at indhente oplysninger om,  

 hvem der i et givent område og inden for et bestemt tidsrum har  

 benyttet en bestemt sendemast.
Lovforslaget er et led i en glidende udvikling, hvor  

 menneskers mulighed for at færdes uhindret uden at blive kontrolleret  

 hele tiden indskrænkes.
Dette sker, uden at der er nogen som helst  

 principielle overvejelser over, hvor grænserne for overvågning  

 går.
Derfor er de langsigtede konsekvenser af dette lovforslag  

 uoverskuelige og uhyggelige.
Lovforslaget kan føre til, at almindeligt  

 politiarbejde, hvor forbrydelser efterforskes med henblik på at  

  fremlægge beviser i retten, erstattes med, at en større eller  

 mindre gruppe mennesker mødes med krav om, at de skal kunne bevise,  

 hvor de var, og hvad de foretog sig på dette sted.
I praksis vendes  

 bevisbyrden om.
Lovforslaget lægger op til, at mennesker kan  

 registreres, uden at de får det at vide   heller ikke efter at  

 forbrydelsen er opklaret.
Det sker primært med henvisning til, at det  

 vil være forbundet med store praktiske problemer at oplyse de  

 pågældende om, at de er blevet registreret.
Det er en helt  

 uacceptabel begrundelse.
Det fører ud på en alvorlig  

 retspolitisk glidebane, hvis sådanne indgreb i det enkelte menneskes  

 rettigheder kan ske med henvisning til praktiske vanskeligheder.
Effekterne af lovforslaget er tvivlsomme.
Alvorlige  

 forbrydelser, der begås som et led i organiseret kriminel virksomhed,  

 vil næppe kunne opklares ved hjælp af denne metode.
Teknisk set  

 er det forholdsvis enkelt for de kriminelle at beskytte sig mod  

 afsløring ved registrering af telefonsamtaler, som føres via  

 sendemaster.
Så det bliver kun amatørerne, man kan få ram  

 på, og de efterlader sig i forvejen, som oftest, masser af spor.
 Til gengæld bliver det nemt for kriminelle at sprede  

 falske spor ved at købe mobiltelefoner eller taletidskort i en andens  

 navn ved hjælp af et falsk, stjålent, fundet eller købt  

 sygesikringsbevis.
Teknisk set er der også mange vanskeligheder ved at  

 bruge oplysninger fra sendemasterne.
Det er i udvalgsarbejdet blevet  

 dokumenteret, at der ikke er nogen sikkerhed for, at samtalerne går via  

 den nærmeste sendemast.
Anvendelsen af dette redskab risikerer altså at  

 føre politiets efterforskning væk fra de skyldige i forbrydelsen  

 og over på andre.
Til gene for disse mennesker og til skade for  

 efterforskningen.
 Et femte mindretal i udvalget (KRF) vil ved 2.  

 behandling redegøre for sin stilling til de stillede  

 ændringsforslag og til lovforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (V og SF), tiltrådt af et mindretal  

 (DF og EL):
Til § 2 1) Nr. 2, 3, 4 og 6 udgår.
[Udvidet teleoplysning udgår] 2) I den under nr. 5 foreslåede affattelse af §  

 786, stk. 1, udgår »og 4«.
[Konsekvensrettelse] 3) Nr. 7 udgår.
[Pligt til underretning] Bemærkninger Til nr. 1 og 2 Ændringsforslagene tager de dele af lovforslaget ud,  

 som indeholder bestemmelser om en adgang til at indhente udvidede  

 teleoplysninger, også kaldet masteoplysninger.
Det betyder ikke, at  

 muligheden for at indhente teleoplysninger af den pågældende  

 karakter dermed fjernes.
Tværtimod.
I stedet åbnes der op for, at  

 den praksis, som var ved at danne sig ved domstolene, kan  

 fortsætte.
Forslagsstillerne finder, at domstolene var godt på  

 vej til at fastlægge en afbalanceret praksis, hvor der var taget hensyn  

 til proportionalitet kombineret med en konkret mistanke for at tillade  

 indgrebet.
Hensigten med ændringsforslagene er derfor at lade  

 udviklingen af denne praksis fortsætte.
Forslagsstillerne stiller sig ikke afvisende over for, at  

 der indføres en hjemmel i retsplejeloven til at indhente udvidede  

 teleoplysninger, men med regeringens lovforslag åbnes der op for, at  

 lovlydige borgere i et givet område kan blive udsat for, at en  

 registrering af deres samtale ender hos politiet og domstolene, oven i  

 købet uden at der sker underretning til de pågældende.  

 Derfor hilser forslagsstillerne det velkomment, hvis regeringen i  

 folketingsåret 2001-02 præsenterer et nyt lovforslag for  

 Folketinget, evt. kombineret med de øvrige dele af  

 Brydensholtudvalgets betænkning, som der endnu ikke er fremsat  

 lovforslag om.
En anden mulighed vil være at opdele lovforslaget,  

 således at Folketinget vedtager den ene del om hæleri inden  

 sommerferien og skriver en beretning om den anden del vedrørende  

 teleoplysninger inden udløbet af folketingsåret.
 Forslagstillerne finder det helt uacceptabelt, at  

 regeringen så kort tid inden samlingens afslutning fremsætter et  

 lovforslag af så vidtgående karakter og med så mange  

 principielle problemstillinger, at der ikke er tid til at behandle det med  

 tilstrækkelig grundighed.
Til nr. 3 Ændringsforslaget sikrer, at de gældende  

 principper om underretning til indehaverne af de telefoner, hvor der er sket  

 indgreb i meddelelseshemmeligheden ved indhentelse af de såkaldte  

 masteoplysninger, fastholdes.
Med ændringsforslaget understreger  

 forslagsstillerne samtidig, at domstolene allerede efter de gældende  

 regler i retsplejeloven har pligt til at underrette de  

 pågældende.
Forslagsstillerne finder, at der kan spores en  

 tendens i tiden til, at borgere ønsker en stærkere beskyttelse  

 mod de overvågningsrisici, der følger med udviklingen og  

 udbredelsen af IT-teknologien.
Det er ikke mindst det hensyn, der har givet  

 anledning til ændringsforslaget.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 194 Bilagsnr.
