Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som senest ændret ved bekendtgørelse nr. 1286 af 15. september 2022, foretages følgende ændringer:
 1. Overskriften til kapitel 11 affattes således:
»Kapitel 11 Energiforbrug og klimapåvirkning« 2. I § 250 indsættes efter »undgås,«: » og så unødvendig klimapåvirkning undgås,«.
 3. Før § 251 indsættes som ny overskrift:
»Bygningers energiforbrug« 4. § 293 affattes således:
 »§ 293.  Bygningsopvarmning skal baseres på vedvarende energi.
 Stk. 2. I bygninger beliggende i områder, hvor tilslutning til fjernvarmenet er mulig, kan bygningsopvarmning baseres på fjernvarme uanset stk. 1.
 Stk. 3. I bygninger beliggende i områder, hvor der er etableret naturgasnet, eller hvor der foreligger en projektgodkendelse udarbejdet inden 1. januar 2013 om individuel naturgasforsyning af området i henhold til varmeforsyningsloven, kan bygningsopvarmningen baseres på naturgas uanset stk. 1.
 Stk. 4. Eksisterende bygninger beliggende i områder, hvor tilslutning til fjernvarmenet ikke er mulig, eller hvor der ikke er etableret naturgasnet eller truffet beslutning herom i henhold til varmeforsyningsloven inden 1. januar 2013, jf. stk. 3, er ikke omfattet af stk. 1.
Stk. 5. Der kan kun meddeles dispensation fra stk. 1, hvis der efter en konkret vurdering er forhold ved bebyggelsen eller ejendommen, der gør bygningsopvarmning baseret på vedvarende energi uegnet.
Ved dispensation kan kommunalbestyrelsen eksempelvis lægge vægt på, at en eller flere af følgende faktorer gør installationen af vedvarende energi ved det konkrete byggeri uegnet:
 1) Grundstørrelse.
 2) Bygningens placering på grunden.
 3) Nabohensyn.
 4) Lokale udbygningsplaner for fjernvarme.
5) Bygningens påtænkte anvendelse.« 5. § 294 affattes således:
»§ 294. I nybyggeri og i eksisterende bygninger, hvor bygningsopvarmningen ikke er baseret på vedvarende energi i overensstemmelse med § 293, og hvor der foretages ombygninger eller forandringer, der er væsentlige, skal der være en andel af vedvarende energi i den samlede energiforsyning til bygningen, hvis dette er teknisk muligt og økonomisk rentabelt.
Rentabilitet vurderes efter § 275. Bestemmelsen gælder ikke renoveringer af kirker samt fredede og bevaringsværdige bygninger, jf. § 278.« 6. Før § 295 indsættes som ny overskrift:
»Bygningsautomatik« 7. § 295 affattes således:
 »§ 295. I nye bygninger omfattet af § 260 med et dimensionerende varmebehov eller kølebehov over 290 kW skal der installeres bygningsautomatik til styring af de tekniske anlæg.
 Stk. 2. I eksisterende bygninger omfattet af § 260 med et dimensionerende varmebehov eller kølebehov over 290 kW skal der installeres bygningsautomatik til styring af de tekniske anlæg, hvis det er teknisk gennemførligt og rentabelt, jf. § 275. Installationen skal være gennemført inden udgangen af 2025.
Stk. 3. Bygningsautomatik efter § 295 og § 296 udgøres af det samlede system, der benyttes til at regulere og styre de tekniske anlæg.
Systemet skal være i stand til:
1) løbende at overvåge og analysere energiforbruget, 2) at kommunikere med de tekniske anlæg og regulere disse anlæg energieffektivt efter behovet i bygningen, 3) at kunne udtrykke den energimæssige effektivitet af bygningen og dens tekniske anlæg, og 4) detektere fejl i anlæggene og underrette driftspersonalet om fejlene.« 8. § 296 affattes således:
»§ 296. Der skal gennemføres en funktionsafprøvning af bygningsautomatik inden ibrugtagning.
Funktionsafprøvningen skal påvise, at bygningsautomatikken er korrekt installeret og reguleret, virker efter hensigten og giver bygningen den forudsatte energimæssige effektivitet.« 9. Før § 297 indsættes som ny overskrift:
»Klimapåvirkning« 10. § 297 affattes således:
»§ 297. Ved opførelsen af bygninger, som er omfattet af reglerne om energiramme i § 259 eller § 260, bortset fra byggeri undtaget efter § 251, stk. 2, skal der foretages en beregning af bygningens klimapåvirkning over dens livscyklus.
For bygninger på samme byggesag kan beregningen foretages samlet.
Stk. 2. Klimapåvirkningen skal opgøres i kg CO2-ækvivalenter pr. m2 pr. år beregnet i henhold til DS/EN15978:2012 Bæredygtighed inden for byggeri og anlæg - Vurdering af bygningers miljømæssige kvalitet - Beregningsmetode.
Klimapåvirkningen opgøres for en betragtningsperiode på 50 år fra byggeriets færdigmelding.
I beregningen indgår modulerne:
 1) A1: Råmaterialer.
 2) A2: Transport.
 3) A3: Fremstilling.
 4) B4: Udskiftning.
 5) B6: Energiforbrug til drift.
 6) C3: Forbehandling af affald.
 7) C4: Bortskaffelse.
 8) D: Potentiale for genbrug, genanvendelse og anden nyttiggørelse.
 Stk. 3. Klimapåvirkningen fra materialer opgøres i forhold til etagearealet som opgjort ifølge § 455, med følgende modifikationer:
 1) Alle kælderarealer, affaldsrum i terrænniveau og sikringsrum medregnes.
 2) Udvendige ramper, trapper, brandtrapper, altaner, altangange og lignende medregnes alene med 25 pct.
 3) Integrerede garager til enfamiliehuse, rækkehuse og lignende medregnes alene med 50 pct.
 4) Integrerede carporte, udhuse, overdækninger, skure og lignende medregnes alene med 25 pct.
 5) Walk-on-ceilings og lignende medregnes alene med 25 pct.
 6) Garager og carporte, der ikke er integrerede i den primære bebyggelse, samt udhuse, hønsehuse, drivhuse, overdækkede terrasser, udnyttede tagflader og lignende medtages ikke.
 Stk. 4. I beregningen af klimapåvirkningen fra materialer indgår de dele af bygningen, som nærmere afgrænset i oversigten over bygningsdele i bilag 2, tabel 6.
 Stk. 5. Ved beregning af klimapåvirkning fra materialer anvendes det generiske datagrundlag i bilag 2, tabel 7, eller data fra miljøvaredeklarationer, jf. stk. 6.
Stk. 6. Anvendte miljøvaredeklarationer skal være relevante og gyldige samt udført i henhold til DS/EN15804 Bæredygtighed inden for byggeri og anlæg - Miljøvaredeklarationer  Grundlæggende regler for produktkategorien byggevarer.
Miljøvaredeklarationer kan være projektspecifikke, produktspecifikke eller repræsentere et gennemsnit for en bestemt produkttype.
 Stk. 7. Ved beregning af klimapåvirkning fra materialer medregnes udskiftning af bygningsdele og byggematerialer ifølge levetider og principper som fastlagt i BUILD RAPPORT 2021:32  BUILD levetidstabel  Version 2021.
Stk. 8. Klimapåvirkning fra driftsenergi beregnes på baggrund af energibehovet som beskrevet i §§ 250-256, omregnet til klimapåvirkning ifølge de emissionsfaktorer, som fremgår af bilag 2, tabel 8, eller på baggrund af miljøvaredeklaration for det konkrete fjernvarmeforsyningsanlæg.
Miljøvaredeklaration skal være gyldig og udført i henhold til ISO 14025. Der må kun medregnes anlæg, der er godkendt i henhold til Varmeforsyningsloven.
Der medregnes alene det opvarmede etageareal som beskrevet i § 256, nr. 3.
Stk. 9. Bygningsejer kan inkludere oplysning om, at byggeriet opfylder lavemissionsklassen, hvis klimapåvirkningen er på højst 8,0 kg CO2-ækvivalenter pr. m2 pr. år.
Beregningen foretages med de ændringer, som følger af § 298, stk. 1-4.« 11. § 298 affattes således:
»§ 298. For bygninger, som er omfattet af § 297, og som har et opvarmet etageareal, jf. § 256, på over 1.000 m2, må klimapåvirkningen, ifølge tilsvarende beregningsforudsætninger som beskrevet i § 297 med de ændringer, som følger af stk. 2-4, ikke overstige 12,0 kg CO2-ækvivalenter pr. m2 pr. år.
Der afrundes til én decimal inden evaluering af, om kravet er overholdt.
Klimapåvirkningen af flere bygninger kan kun beregnes samlet, hvis de er udført med ensartet anvendelse, energibehov jf. §§259-260, bærende system, fundament og klimaskærm.
 Stk. 2. Modul D: Potentiale for genbrug, genanvendelse og anden nyttiggørelse, jf. § 297, stk. 2, indgår ikke i beregningen ifølge stk. 1.
 Stk. 3. Hvis bygningen har en energiramme med tillæg, jf. § 260, stk. 3, indgår den del af energibehovet, som medfører tillæg, ikke i beregningen ifølge stk. 1.
Stk. 4. Hvis særlige forhold ved bygningen, som følge af dens placering, funktion, eller tilsvarende forhold, nødvendiggør et materialeforbrug, som medfører en øget klimapåvirkning, indgår den øgede klimapåvirkning ikke i beregningen ifølge stk. 1. Forskellen beregnes som anvist i bilag 2, tabel 9.« 12. Som bilag 2, tabel 6 indsættes bilag 1 til denne bekendtgørelse.
 13. Som bilag 2, tabel 7 indsættes bilag 2 til denne bekendtgørelse.
 14. Som bilag 2, tabel 8 indsættes bilag 3 til denne bekendtgørelse.
 15. Som bilag 2, tabel 9 indsættes bilag 4 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2023.
 Stk. 2. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bolig- og Planstyrelsen, den 28. november 2022 Lise Aaen Kobberholm / Berit Ipsen Hansen Bilag  1 »Tabel 6  Bygningsdele til beregning af klimapåvirkning Dette bilag beskriver hvilke bygningsdele der skal indgå i beregningen af bygningers klimapåvirkning.
 Værdierne i tabel 6 afgrænser hvilke dele af byggeriet, der indgår i beregningen, jf. § 297, stk. 4. Bygningsdele, der ikke er nævnt, indgår ikke.
 Tabellen indeholder desuden detaljerede linjer for forskellige typer af konstruktioner eller installationer.
 Alle delkomponenter i konstruktioner medtages.
 Bygningsdele, der indgår i den færdige bygning som tag, ydervægge, indervægge, dæk og lignende, medregnes fra den indvendige overflade til den udvendige overflade.
Bygningsdelene er grupperet i typer og kategorier.
I kolonnen detaljeringsniveau fremgår eventuelle afgrænsninger af, hvad der skal medregnes af materialer for den pågældende bygningsdel.
Forenklinger Fastgørelsesmidler, fx søm, skruer, kiler, hulplader til søm eller skruer, murbindere eller lignende, medregnes ikke.
Større samlinger af væsentlig betydning for det bærende system, fx boltesamlinger, medregnes.
Dette kan være som et samlet skøn af materialemængder, sådan som materialet er opgjort i bilag 2, tabel 7.
Udstøbning af revner i betonelementer, udstøbning af et filigrandæk eller lignende samling mellem elementer kan anses for samme konstruktion.
Delvist præfabrikerede konstruktioner kan beregnes uden at medtage udfyldning imellem elementerne.
 Der medregnes ikke fugemateriale, lokale membraner og fugtspærre i fundamenter, samt håndlister, fodpaneler og lignende lister.
 Tegloverliggere og lignende indregnes som det omkringliggende murværk.
 Brandlukninger, recesser, rørgennemføringer og andre former for lukninger af udsparinger mm. kan udelades fra beregningen, hvis der i stedet foretages beregning på baggrund af den omliggende konstruktion, antaget homogen.
 Ved rør eller ledninger til de tekniske installationer medregnes kun de lige strækninger og ikke bøjninger.
 Hvor det af tabel 6 fremgår eventuelt som mængde råmateriale i kolonnen for Detaljeringsniveau, kan bygningsdelen opgøres ved at antage, at hele bygningsdelen består af det materiale, som er til stede i størst omfang i bygningsdelen, og beskrives ved den klimapåvirkning for materialet, som fremgår af bilag 2, tabel 7.
Råhuse Såfremt bygningen ved færdigmelding mangler dele, som fx gulv, vægmaling mm., som er nødvendige for at sikre funktionaliteten for bygningen, medregnes sådanne dele af bygningen i beregningen af bygningens klimapåvirkning, uanset at bygningsdelene faktisk ikke er til stede i bygningen på færdigmeldingstidspunktet.
Bygningsdele « Bilag 2 »Tabel 7: Generisk datagrundlag Dette dokument indeholder det generiske datagrundlag, jf. § 297, stk. 5.
Ved anvendelsen af datagrundlaget anvendes det mest repræsentative datasæt for materialet.
Såfremt der ikke findes et repræsentativt datasæt, anvendes data for de forskellige delkomponenter.
Dog kan der altid anvendes en opgørelse af mængde råmateriale hvor dette fremgår af kolonnen Detaljeringsniveau i bilag 2, tabel 6.
 For så vidt angår tekniske installationer kan bygningsejer som alternativ til opgørelse af anvendte mængder vælge at opgøre klimapåvirkningen for bygningen på basis af de standardværdier, som fremgår nederst.
 Hvor en værdi for global opvarmning er angivet med #[bogstav og talværdi], anvendes den værdi for global opvarmning, som fremgår af tilsvarende kolonne i rækken med tilsvarende ID.
Standardværdierne herunder kan anvendes af bygningsejer som alternativ til faktiske mængder ved at opgøre installationernes klimapåvirkning alene på baggrund af areal.
Det anvendte areal i m2 er det samlede opvarmede etageareal (jf. § 256, stk. 3) plus det opvarmede kælderareal.
Det således fremkomne areal ganges med standardværdien.
Den således fremkomne værdi benyttes i stedet for en opgørelse af installationernes faktiske klimapåvirkning.
 Standardværdier for installationer, opgivet i kg CO2-ækvivalenter pr. m2 pr. år:
« Bilag 3 »Tabel 8 - Emissionsfaktorer for el, fjernvarme og ledningsgas Datapunkterne mellem de angivne værdier beregnes med lineær interpolation.
« Bilag 4 »Tabel 9  Referenceværdier for beregning af klimapåvirkning, som ikke indgår i beregningen ifølge § 298, stk. 1.
 For at fastlægge størrelsen af den berettigede øgede klimapåvirkning, der som følge af § 298, stk. 4, ikke skal medregnes, foretages en isoleret beregning af klimapåvirkningen fra den del af bygningen, der er påvirket af det særlige forhold.
 Det fastlægges hvad forskellen i klimapåvirkning er mellem den faktiske del af bygningen og en beregnet reference, som udtryk for den forventede klimapåvirkning hvis ikke det særlige forhold havde nødvendiggjort andre valg i byggeriet.
 Forskellen imellem den faktiske beregnede klimapåvirkning og referenceværdien medregnes ikke, når man vurderer byggeriet mod grænseværdien i § 298, stk. 1.
 Der sondres i det følgende mellem konstruktioner, søjler/bjælker, fundamenter, og installationer.
Konstruktioner For konstruktioner beregnes forskellen vha. referenceværdi jf. tabel 9 og formel 1 herunder Referenceværdier for konstruktioner:
 Tabel 9: Liste over referenceværdier, som anvendes til at beregne den berettigede øgede klimapåvirkning af konstruktioner ved særlige forhold.
Konstruktioner For konstruktioner skal forskellen i klimapåvirkning i forhold til en almindelig referenceværdi beregnes som i formel 1 herunder.
 Formel 1:
hvor x er klimapåvirkningen fra materialerne i den pågældende bygningskonstruktion (i kg CO2-ækv.) opgjort over den 50-årige betragtningsperiode, r er referenceværdien for den givne konstruktion (i kg CO2-ækv. /m2 /år), m er arealet af den konstruktion, som berøres af det særlige forhold (i m2), og a er arealet som opgjort ifølge § 297, stk. 3, (i m2).
Søjler/bjælker For søjler og bjælker skal forskellen i klimapåvirkning i forhold til en almindelig referenceværdi beregnes som i formel 2 herunder.
 Formel 2:
hvor r er en referenceværdi på 0,47 kg CO2-ækv. /m/år, m er længden af søjlen/bjælken (i m), og a er arealet som opgjort ifølge § 297, stk. 3 (i m2).
Fundamenter For fundamenter skal forskellen i klimapåvirkning i forhold til en almindelig referenceværdi beregnes som i formel 3 herunder.
Påvirkningen opgøres samlet for hele fundamentet, også i de tilfælde hvor kun dele af fundamentet har et øget materialeforbrug.
 Formel 3:
hvor x er klimapåvirkningen fra materialerne i fundamentet (i kg CO2-ækv.) opgjort over den 50-årige betragtningsperiode.
r er en referenceværdi på 1,06 kg CO2-ækv. /m2 /år, a er arealet som opgjort ifølge § 297, stk. 3 (i m2).
Installationer For installationer beregnes forskellen mellem den faktiske klimapåvirkning af installationerne og standardværdierne i BR18 bilag 2, tabel 7, øvrige bygningstyper, som i formel 4 herunder.
 Formel 4:
hvor i er klimapåvirkningen fra materialerne i de faktiske installationer (i kg CO2-ækv.) opgjort over den 50-årige betragtningsperiode, s er standardværdi for installationer, øvrige bygningstyper (i kg CO2-ækv. / m2/ år), jf.
BR18 bilag 2, tabel 7, standardværdier, eopv er summen (i m2) af det samlede opvarmede etageareal (som opgjort ifølge § 256, stk. 3) plus det opvarmede kælderareal, og a er arealet som opgjort ifølge § 297, stk. 3, (i m2).
 «.
