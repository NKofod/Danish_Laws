Under Henvisning til Bestemmelserne i Lov Nr. 56 af 18. Marts 1925 om  

 Ægteskabets Retsvirkninger § 18 om, at en Ægtefælles Afhændelse, Pantsætning  

 m.v. af fast Ejendom, der er Fælleseje, i visse Tilfælde kræver den anden  

 Ægtefælles Samtykke, har Hr.
Overretssagføreren udbedt sig en Udtalelse fra  

 Justitsministeriet om, hvilke Bevisligheder en Køber af en fast Ejendom eller  

 en Laangiver efter nævnte Lovs Ikrafttræden den 1. Januar 1926 bør forlange  

 for at være sikret imod at vedkommende Retshandel omstødes i Henhold til 2.  

 Stk. i den nævnte Lovbestemmelse, uanset at Erhververen (Panthaveren), var i  

 god Tro.
 Foranlediget heraf skal man meddele, at det rejste Spørgsmaal henhører  

 under Domstolenes Afgørelse; Justitsministeriet skal dog som sin Formening om  

 det paagældende Spørgsmaal udtale følgende:
 For saa vidt Ejeren erklærer at være ugift, maa man anse det for rettest,  

 at der afkræves ham Erklæring paa Tro og Love om, at han er ugift, hvilken  

 Erklæring eventuelt kan indføjes i Skødets eller Panteobligationens Tekst.
For saa vidt Ejeren erklærer, at han er gift, og det ikke godtgøres, at  

 Ejendommen er hans Særeje, maa han enten forevise Vielsesattest og Samtykke  

 fra den anden Ægtefælle, eventuelt Samtykke fra vedkommende Overøvrighed,  

 jfr.
Lovens § 20 og Justitsministeriets Cirkulære af 28. November 1925, eller  

 afgive Erklæring paa Tro og Love - selvstændig eller indføjet i Dokumentets  

 Tekst - om, at Ejendommen ikke tjener til Familiens Bolig, og at  

 Ægtefællernes eller den anden Ægtefælles Erhvervsvirksomhed ikke er knyttet  

 til Ejendommen.
 Denne Fremgangsmaade er dog unødvendig, saafremt der i Henhold til Lovens  

 § 56 er oprettet Ægtepagt om, at den ældre Lovgivnings Regler skal vedblive  

 at gælde for Ordningen af Formueforholdet mellem Ægtefællerne, idet  

 Dispositionens Berettigelse i dette Tilfælde udelukkende vil være at bedømme  

 efter Reglerne i Lov Nr. 75 af 7. April 1899 om Formueforholdet mellem  

 Ægtefæller.
 Endvidere bemærkes, at for saa vidt en fast Ejendom, der tilhører en gift  

 Person, og som tjener til Familiens Bolig eller som Grundlag for  

 Ægtefællernes eller den anden Ægtefælles Erhvervsvirksomhed, ønskes bortlejet  

 eller bortforpagtet, maa det efter Justitsministeriets Formening være  

 tilstrækkeligt til Sikring af Leje- eller Forpagtningsretten, at Ejeren -  

 enten selvstændig eller indføjet i Kontraktens Tekst - paa Tro og Love  

 erklærer, at Udøvelsen af Lejemaalet eller Forpagtningen ikke vil forhindre,  

 at Ejendommen fortsat tjener til fælles Bolig eller som Grundlag for  

 Erhvervsvirksomheden.
 Endelig skal man tilføje, at det efter Justitsministeriets Formening ikke  

 kan paahvile Retsskriveren at undersøge, hvorvidt en Disposition over en fast  

 Ejendom vil komme i Strid med Reglerne i nævnte Lovs § 18, 1. stk.
 Skrivelse fra Justitsministeriet til Overretssagfører N.N.
