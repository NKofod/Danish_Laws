Bekendtgørelse om ændring af bekendtgørelse om støtte til dyrkning af energiafgrøder § 1 I bekendtgørelse nr. 1416 af 11. december 2007 om støtte til dyrkning af energiafgrøder, som ændret ved bekendtgørelse nr. 14 af 13. januar 2009, foretages følgende ændring:
 1. § 3, stk. 2, affattes således:
»Stk. 2. Marker med energiafgrøder skal udgøre et sammenhængende areal på mindst 0,30 ha.« § 2 Bekendtgørelsen træder i kraft den 21. marts 2009.
