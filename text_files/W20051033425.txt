Konkrete afgørelser vedr. § 6a fra ÅB 2005 I (N.j.nr. 11-03370-2005) Ansøger var blevet slået i ansigtet af ukendte gerningsmænd og havde herved brækket næsen.
Nævnet afslog i medfør af offererstatningslovens § 6 a at yde erstatning, idet kravet måtte anses som bortfaldet på grund af ansøgers egen skyld.
Nævnet lagde ved afgørelsen vægt på, at ansøger i landsretten var blevet dømt for umiddelbart inden tilskadekomsten at have forsøgt at voldtage en kvinde, og at volden mod ham var blevet udøvet med henblik på at forhindre voldtægten.
