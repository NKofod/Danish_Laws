 Den 22. november 1989 fremsendte en amerikansk ansøger pr. kurer  

 instruktioner til et dansk patentbureau om indlevering af en international  

 patentansøgning, som ønskedes videreført for Danmark.
 Indleveringsfristen var i henhold til PTL's § 31, stk. 1, den 29.
 november 1989, men forsendelsen blev først modtaget af bureauet den  

 30. november 1989 og straks indleveret til direktoratet.
 Den 8. december 1989 begærede man om genoprettelse i henhold til PTL's  

 § 72, idet forsendelsen under normale omstændigheder ville havde været  

 bureuaet i hænde senest den 27. november 1989. Det havde ikke været muligt at  

 få opklaret grunden til forsinkelsen, der efter det oplyste var indtrådt i  

 London.
 Efter at bureauet overfor direktoratet ved hjælp af kopier til  

 fuldmægtige i 8 andre lande og med de pågældende fuldmægtiges påstempling om  

 modtagelsesdato havde dokumenteret, at forsendelsen under normale  

 omstændigheder ville havde været rettidig fremme blev begæringen om  

 genoprettelse imødekommet.
Ingeniørfirmaet Lehmann & Ree Frederiksberg Alle 26 1820 Frederiksberg Vor ref: 6042/89 - K6 JJB/ie Deres ref: 41241 Dato: 18 okt 1990 Exxon Chemical Patents Inc., -Vedr. patentansøgning nr. 6042/89. Genoprettelse.
 Under henvisning til Deres brev af 24 sep d.å. skal direktoratet meddele,  

 at Deres begæring om genoprettelse af PCT-ansøgning nr. 6042/89 er  

 imødekommet.
 Genoprettelsen vil blive bekendtgjort i Dansk Patenttidende den 12 nov  

 1990.
 Direktoratet skal i den forbindelse henlede opmærksomheden på patentlovens  

 §74, stk. 2. I medfør af denne bestemmelse kan den, som efter et en  

 patentansøgnings bortfald er bekendtgjort, men inden bekendtgørelse om  

 genoprettelse i Dansk patenttidende har fundet sted og som i god tro har  

 påbegyndt erhvervsmæssig udnyttelse af opfindelsen her i landet eller har  

 truffet væsentlige foranstaltninger hertil, fortsætte udnyttelsen ved  

 bibeholdelse af dennes almindelige karakter.
