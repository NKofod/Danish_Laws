§ 1.  1 I forbindelse med udflytning af veterinærdirektoratets laboratorium er der  

 blevet mulighed for i forbindelse med laboratoriemæssig undersøgelse i  

 tilslutning til kødkontrollen også at foretage undersøgelse for ochratoxin A  

 og for vækstfremmende hormoner, som derfor er medtaget under laboratoriets  

 arbejdsopgaver sammen med adresseændringen.
 § 1.  2.
 Der er nu åbnet mulighed for under vedkommende overdyrlæges ledelse at  

 foretage laboratoriemæssige bakteriologiske undersøgelser af slagtedyr og  

 undersøgelser for indhold af antibiotika og kemoterapeutika fra slagtedyr fra  

 andre virksomheder.
Ændringen giver mulighed for at samle de nævnte undersøgelser fra en  

 fusions afdelinger på eet laboratorium (fusionslaboratorium) og ansøgning  

 herom skal i hvert enkelt tilfælde forhandles mellem de implicerede parter  

 (slagteriets ledelse, de involverede overdyrlæger, veterinærdirektoratet og  

 evt.
Den danske Dyrlægeforening). I disse forhandlinger skal indgå en  

 vurdering af behovet for laboratoriefaciliteter på de enkelte virksomheder  

 under hensyntagen til produktionernes art og størrelse m.v.
 Ændringen giver således ikke mulighed for at modtage prøver til  

 undersøgelse fra virksomheder, som ikke er tilsluttet vedkommende fusion,  

 hvorfor tilladelse hertil kun kan opnås ved en dispensation fra nævnte  

 bestemmelse, som i givet fald skal meddeles af landbrugsministeriet.
 § 1.  3 og 5.
Praktiske undersøgelser suppleret med mikrobiologiske undersøgelser af halskirtler har vist, at der ikke ved snøvlesyge hos svin er nogen  

 særlig motivering for udrensing af halskirtlerne, hvorfor den ubetingede  

 bestemmelse om, at halslymfekirtlerne skal udrenses ved snøvlesyge, er  

 udgået.
 § 1.  4.
 Slagtehastigheden på eksportsvineslagterierne er gennem de seneste år  

 forøget betydeligt, hvorfor der er opstået et behov for at få fastsat  

 kontrolnormer for slagtehastigheder over 180 svin i timen.
Med ændringen er der nu fastsat kontrolnormer for slagtehastigheder til og  

 med 450 svin i timen.
Ved eventuelle højere slagtehastigheder skal  

 bemandingen fastlægges efter forhandling mellem vedkommende slagteri, Den  

 danske Dyrlægeforening og veterinærdirektoratet.
 De høje slagtehastigheder har også medført et behov for retningslinier for  

 kontrolpladsernes indretning, og efter forhandling mellem de implicerede  

 parter skal meddeles, at hvert kontrolsæt bør være til rådighed for  

 kontrollen i ca. 75 sekunder.
Udover længden af kontrolpladserne bør deres indbyrdes placering og  

 samhørigheden mellem krop, plucks og tarme medtages i vurderingen af  

 kontrolpladsernes indretning.
Afstandene mellem de enkelte kontrolpladser bør  

 være så korte som muligt, og der bør være mulighed for ubesværet at kunne  

 skifte kontrolplads for dermed at lette mulighederne for samarbejdet mellem  

 dyrlægerne.
Det skal herunder så vidt muligt undgås, at der er  

 niveauforskelle mellem de enkelte kontrolpladser.
 Fremføringen af krop, plucks og tarme bør være parallel og synkron.
 Håndvaske og sterilisationsudstyr m.v. skal være hensigtsmæssigt placeret.
 P.V.V.
