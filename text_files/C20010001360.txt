Vejledning om forbudet mod vildledende  

 markedsføring af fødevarer Indledning Fødevaredirektoratet gennemførte i 1997-98  

 en kontrolkampagne mod vildledende markedsføring af  

 fødevarer.
Kampagnens formål var at sætte fokus på  

 denne del af fødevarelovgivningen hos såvel virksomheder som  

 kontrolmyndigheder med det sigte at beskytte forbrugerne mod vildledende  

 mærkning og markedsføring af fødevarer.
Formålet  

 var desuden at styrke niveauet for kontrollen efter kampagnens afslutning.  

 Efter 1. januar 2000 er der endvidere indført en ny sanktionsmulighed,  

 idet fødevareloven giver mulighed for at give administrative  

 bøder, dvs. bøder, som fødevareregionerne giver direkte  

 til virksomhederne.
 Ved kampagnens start udarbejdede  

 Fødevaredirektoratet vejledningen "Vildledning - en  

 vejledning", juli 1997, der afløses af denne vejledning.  

 Vejledningen er dels revideret i henhold til kampagnens resultater og afsagte  

 EU-domme på området, dels tilføjet en eksempelsamling, der  

 indeholder resuméer af klagesager, der er afgjort under kampagnen.  

 Samtlige påbud og forbud, der blev udstedt under kampagnen, herunder  

 påbud og forbud, der ikke er påklaget, fremgår af rapporten  

 "Kontrolkampagne mod vildledende mærkning og  

 markedsføring", juni 1999. Disse afgørelser indgår  

 sammen med klagesagsafgørelserne i den praksis, som fremover kan  

 udgøre et arbejdsredskab for virksomheder og fødevareregioner,  

 når mærkning og markedsføring skal udformes eller  

 kontrolleres.
 De regler, der omtales i denne vejledning, er først  

 og fremmest § 19 i lov nr. 471 af 1. juli 1998 om fødevarer m.m.  

 (fødevareloven) og § 15 i bekendtgørelse nr. 741 af 9. august  

 2000 om mærkning m.v. af fødevarer  

 (mærkningsbekendtgørelsen). Derudover findes relevante regler i  

 produktspecifikke bekendtgørelser og EU-forordninger (varestandarder).  

 Kontrolvejledningen indeholder oversigter over reglerne på  

 fødevareområdet.
Kapitel 1 Forbuddet mod vildledende markedsføring Fødevarelovens § 19 forbyder salg af  

 fødevarer under omstændigheder, der er egnet til at vildlede  

 forbrugerne med hensyn til varens oprindelse, produktions- eller  

 fremstillingsmåde, fremstillingstidspunkt, beskaffenhed, art,  

 mængde, sammensætning, behandling, egenskaber eller  

 virkninger.
Bestemmelsen afløser de tidligere forbud i  

 levnedsmiddelloven, kødloven, ægloven, fiskekvalitetsloven og  

 mælkeloven, der var gældende, da kampagnen mod vildledende  

 markedsføring blev gennemført.
Da vejledningen er et  

 arbejdsredskab for fødevareregioner og virksomheder, er der for at  

 øge den praktiske anvendelighed alene henvist til  

 fødevareloven.
De enkelte afgørelser i eksempelsamlingen er  

 imidlertid afgjort efter de nu ophævede love.
Da det afgørende efter § 19 er  

 markedsføringens egnethed til at vildlede forbrugerne, er der  

 ikke krav om, at der konkret eller faktisk er sket en sådan  

 vildledning.
Ved kontrol skal der foretages en konkret vurdering af de  

 samlede omstændigheder ved markedsføringen af fødevaren.  

 Eksempelvis kan enkelte dele af mærkningen eller markedsføringen  

 isoleret set være vildledende, mens det vurderet i sammenhæng med  

 den øvrige del mister den vildledende karakter.
 Modsat kan det også forekomme, at det samlede  

 indtryk af mærkningen og markedsføringen er vildledende, selv om  

 der for så vidt ikke er noget at udsætte på de enkelte  

 elementer.
Der skal derfor altid foretages en samlet vurdering af de  

 oplysninger, forbrugeren får.
Det kan f.eks. være den samlede  

 mærkning på et produkt eller den tekst, hvori en given anprisning  

 indgår.
Se afgørelse i eksempelsamlingen vedrørende  

 "100 pct. rent naturprodukt".
 I modsætning til f.eks.  

 næringsdeklarationsbekendtgørelsen er § 19 ikke begrænset  

 til færdigpakkede fødevarer, og både mærkning  

 på fødevarens indpakning samt reklamer m.v. er omfattet af  

 bestemmelsen.
§ 19 er en generalklausul.
Heri ligger bl.a., at  

 bestemmelsen ikke anvendes, hvis et forhold er konkret reguleret af anden  

 lovgivning.
Som eksempel kan nævnes, at der er fastsat visse  

 betingelser for anprisning af oksekød.
Hvis et produkt anprises med  

 "Dansk tyrekalv", skal forholdet bedømmes efter reglerne om  

 mærkning af oksekød.
Hvis derimod svinekød anprises som  

 "Fra fritgående svin", skal anprisningen vurderes efter  

 vildledningsbestemmelsen, idet forholdet ikke er reguleret i anden  

 lovgivning.
Hvis anvendelsen af en bestemt varebetegnelse er reguleret  

 i en varestandard eller lignende, skal spørgsmål om anvendelse  

 af varebetegnelsen afgøres efter de specifikke regler herfor.
Der er  

 eksempelvis regler for, hvilke produkter der må bære  

 varebetegnelser som saft, juice og cider.
Når det vurderes, om et  

 produkt må kaldes f.eks. saft, skal vurderingen ske efter reglerne i  

 saftbekendtgørelsen.
Heri ligger også, at det ikke er udelukket, at der  

 kan foreligge vildledning, selv om regler i anden lovgivning er overholdt.  

 Som eksempel kan nævnes mærkningsbekendtgørelsens § 14.  

 Efter denne bestemmelse skal fødevarer være mærket med  

 oprindelse, hvis det er nødvendigt for ikke at vildlede forbrugerne.  

 Der kan imidlertid være tilfælde, hvor der uanset en sådan  

 mærkning med oplysning om oprindelsessted vil være tale om  

 vildledning.
Dette kan eksempelvis være tilfældet, hvis produktet  

 er mærket med oprindelsesland samtidig med, at der vises et flag fra et  

 andet land.
For enkelte anprisninger er der fastsat generelle  

 retningslinier i vejledninger for, hvordan § 19 skal fortolkes.
Det  

 gælder f.eks. for anprisningen let/light, for anprisninger om lav  

 forekomst af salmonella i fjerkræ og for anprisningen  

 "Campylobacter-fri". Uden for disse tilfælde vil det bero  

 på en konkret vurdering i hvert enkelt tilfælde sammenholdt med  

 administrativ praksis, om der er tale om vildledning.
 Det er forbudt efter § 19, stk. 2, at give indtryk af, at  

 en fødevare har særlige egenskaber, når alle lignende  

 fødevarer har eller efter lovgivningen skal have tilsvarende  

 egenskaber.
Som eksempel kan nævnes, at juice ikke må  

 anprises "fri for farvestoffer", idet det ikke er tilladt at  

 sætte farvestoffer til juice.
Derimod er anprisningen "al juice er  

 fri for farvestoffer" tilladt.
Det afgørende er, at anprisningen  

 ikke må give indtryk af, at produktet på dette punkt er noget  

 særligt i forhold til andre produkter af samme type.
Det vil sige, at  

 det på en lige så markant måde skal fremgå, at alle  

 andre tilsvarende fødevarer heller ikke indeholder farvestoffer.
Afgrænsningen af referencegruppen "alle  

 lignende fødevarer" afhænger af, om der findes en  

 varestandard, eller produktet markedsføres under en offentlig  

 mærkningsordning.
Hvis der findes en varestandard, er alle produkter,  

 der er omfattet af varestandarden, referencegruppen.
Hvis produktet  

 markedsføres under en offentlig mærkningsordning (f.eks.  

 økologi- eller kvalitetsmærkningsordningen), er alle produkter,  

 der er omfattet af mærkningsordningen, referencegruppen.
Anprisningen  

 skal så ses på baggrund af, hvilke konkrete obligatoriske krav  

 der er til varestandarden eller mærkningsordningen.
Hvis der ikke  

 findes en varestandard for produktet, eller hvis produktet ikke  

 markedsføres under en offentlig mærkningsordning, er  

 referencegruppen som udgangspunkt alle produkter på markedet, der  

 bærer den samme varebetegnelse.
Der er ikke tale om vildledning, selv om nogle forbrugere  

 ikke vil kunne forstå en anprisning, f.eks. fordi den er anført  

 på et fremmedsprog, eller der er anvendt et for forbrugeren ukendt  

 symbol.
Der er alene hjemmel til at kræve dansk mærkning af de  

 oplysninger, der er obligatoriske ifølge lovgivningen.
Denne regel er  

 ikke til hinder for, at oplysningerne tillige anføres på et  

 eller flere andre sprog.
Om anprisninger på fremmedsprog bemærkes  

 i øvrigt, at de i almindelighed skal vurderes på samme  

 måde som anprisninger anført på dansk.
Sådanne  

 anprisninger er således lovlige, hvis de efter deres indhold ville  

 være lovlige på dansk.
Eksempelvis vil en anprisning som "no  

 sugar" på en færdigpakket fødevare udløse krav  

 om lang næringsdeklaration.
Denne vil skulle affattes efter reglerne i  

 den danske næringsdeklarationsbekendtgørelse, herunder opfylde  

 sprogkravene.
 Subjektive anprisninger som f.eks. "mere smag",  

 "bedre smag" vil i almindelighed ikke være omfattet af § 19.  

 Generelle anprisninger som "byens bedste  " eller "Danmarks  

 dejligste  " vil i almindelighed ikke falde ind under  

 fødevarelovens område.
Det fremgår af fødevarelovens § 19, stk. 5,  

 at det er producenten eller forhandleren, der skal dokumentere, at  

 oplysningerne er sande.
En anprisning er lovlig, hvis det kan dokumenteres,  

 at den er sand.
Dette gælder dog ikke sundhedsanprisninger, som er  

 forbudt, også selv om de kan dokumenteres.
 Fødevareregionerne har til opgave at vejlede  

 virksomhederne, men har ikke mulighed for at forhåndsgodkende  

 mærkningen og markedsføringen af konkrete produkter.
I kapitel 2 omtales en række eksempler på  

 vildledende anprisninger.
Som nævnt skal der ved kontrol foretages en  

 konkret vurdering af de samlede omstændigheder ved  

 markedsføringen af fødevaren.
Det bør derfor holdes for  

 øje, at der ikke er tale om en facitliste, men om retningslinier for  

 den konkrete vurdering, der skal foretages.
Der er endvidere tale om en  

 begrænset række af eksempler.
Der vil derfor kunne forekomme  

 andre typer af anprisninger, der efter omstændighederne vil kunne  

 være vildledende.
Kapitel 2 Eksempler på typer af vildledende oplysninger Varebetegnelse Forbuddet mod vildledning gælder for alle dele af  

 markedsføringen, også valg af varebetegnelse.
I mangel af en  

 varestandard eller sædvane skal færdigpakkede fødevarer  

 forsynes med en beskrivende betegnelse, der er egnet til at identificere  

 fødevaren.
Varebetegnelsen skal således være i  

 overensstemmelse med indholdet af produktet, og det er ikke  

 tilstrækkeligt, at det fremgår af ingredienslisten, hvad  

 produktet "i virkeligheden" er lavet af.
Det vil således  

 være vildledende at anvende varebetegnelsen honningkager om en kage,  

 der ikke er fremstillet med honning, uanset at det fremgår af  

 ingredienslisten, at honning ikke indgår i produktet.
Et andet eksempel  

 er varebetegnelsen cordon bleu, der ikke kan anvendes på et produkt af  

 hakket kød i stedet for skært kød, heller ikke selv om  

 dette fremgår af ingredienslisten.
Oplysninger i ingredienslisten kan  

 med andre ord ikke "redde" eller "reparere på" en  

 ulovlig varebetegnelse.
Omvendt er der sædvane for en række  

 varebetegnelser, der indikerer ingredienser, som ikke er i produktet,  

 eksempelvis vingummi, butterdej og teboller.
Et andet eksempel på  

 produkter, der ikke indeholder den ingrediens, der er nævnt i  

 varebetegnelsen, er produkter omfattet af Kommissionens beslutning af 28.  

 oktober 1988 (88/566/EØF). Beslutningen indebærer, at  

 produkterne kan bruge beskyttede betegnelser som mælk, fløde og  

 ost på trods af, at disse ikke indgår i produkterne.
Som  

 eksempler kan nævnes kakaosmør, flødeboller,  

 flødekarameller og ostekiks.
EF-domstolen har endvidere vurderet, at det må  

 accepteres, at bearnaisesauce og hollandaisesauce produceres ud fra  

 forskellige ingredienser.
Det kan således ikke kræves, at  

 eksempelvis bearnaisesauce fremstilles på basis af smør og  

 æg.
Det må accepteres, at bearnaisesauce og hollandaisesauce  

 fremstilles på basis af plantefedt i stedet for smør og  

 eventuelt uden æg.
Tilsvarende vil gælde for majonæse, der  

 kan fremstilles med og uden æg og med varierende indhold af olie.
Se  

 endvidere under Eksempler på konkrete anprisninger, Ægte,  

 ren, rigtig.
 Vedrørende varestandarder henvises til kapitel  

 1.
Illustrationer Illustrationer på indpakningen skal være i  

 overensstemmelse med indholdet i produktet.
Er der frugtillustrationer  

 på indpakningen, eventuelt kombineret med et frugtnavn, må  

 forbrugerne kunne forvente, at der i produktet findes bestanddele fra den  

 pågældende frugt i form af frugtsaft eller frugtkød.  

 Indeholder produktet udelukkende aromaer som smagsstof eller aromaer samt en  

 mindre del frugtsaft eller frugtkød, er sådanne illustrationer  

 vildledende.
Frugtsmagen kan beskrives som f.eks. "med x-smag". Det  

 er ikke udelukket, at et produkt kan indeholde aromaer, men det er en  

 forudsætning, at frugtsaften/kødet er den karakteriserende eller  

 i hvert fald en væsentlig ingrediens i produktet.
Dette gælder,  

 uanset hvilken type af aromaer der er tale om.
Begrebet aroma skal i denne forbindelse defineres på  

 samme måde som i aromabekendtgørelsen.
Det betyder bl.a., at et  

 simpelt ekstrakt eller koncentrat af en fødevare, der er en  

 fødevareingrediens og ikke en aroma, ikke udelukker brugen af  

 frugtnavne eller frugtillustrationer.
 Med hensyn til afbildninger af  

 "serveringsforslag" eller lignende vil det bero på en konkret  

 vurdering af markedsføringen, om kravet om overensstemmelse mellem  

 illustration og indhold kan siges at være opfyldt.
Oprindelse Mærkning, der kan give indtryk af en bestemt  

 oprindelse, ses ofte enten i forbindelse med illustrationer i form af flag  

 eller andre nationale kendetegn eller ved, at varebetegnelsen indeholder  

 navnet på en geografisk lokalitet.
Også den øvrige  

 mærkning, f.eks. oplysning om den ansvarlige for fødevaren, et  

 logo eller et varemærke, kan imidlertid have samme virkning.  

 Mærkningsbekendtgørelsen forudsætter, at vildledning med  

 hensyn til oprindelse efter omstændighederne kan afværges, hvis  

 det virkelige oprindelsessted angives.
Som nævnt ovenfor i kapitel 1  

 vil der imidlertid i nogle tilfælde kunne være tale om en  

 overtrædelse af § 19, uanset at der på færdigpakningen  

 findes en oplysning om fødevarens virkelige oprindelse.
Der anvendes for en række produkter varebetegnelser,  

 der objektivt set kan antyde en bestemt oprindelse, men hvor der alligevel  

 ikke kan være tvivl om, at den geografiske betegnelse ikke er en  

 oplysning om produktets oprindelse.
Som eksempler kan nævnes  

 wienerbrød, franske kartofler, franskbrød og  

 frankfurterpølser.
I disse tilfælde er der ikke krav om  

 angivelse af oprindelse, da der er tale om en indarbejdet generisk  

 betegnelse.
Herved forstås en almindeligt anvendt betegnelse, som  

 på trods af den geografiske henvisning udelukkende forstås som en  

 bestemt produkttype i kraft af produktets egenskaber og ikke i kraft af  

 tilblivelsesstedet.
I andre tilfælde end de indarbejdede generiske  

 betegnelser må det vurderes, om oplysning om oprindelse er  

 nødvendig for at undgå vildledning af forbrugerne.
Det  

 afgørende er, om fødevaren præsenteres på en  

 sådan måde, at forbrugerne kan få en fejlagtig opfattelse  

 af, at produktet hidrører fra et bestemt land eller en bestemt  

 geografisk lokalitet.
I en række tilfælde må  

 præsentationen af fødevaren som hidrørende fra en anden  

 geografisk lokalitet end den virkelige lokalitet imidlertid siges at  

 være så massiv, at oplysning om den virkelige oprindelse ikke er  

 tilstrækkelig til at undgå, at forbrugeren vildledes.
I  

 sådanne tilfælde foreligger der en overtrædelse af §  

 19.
Det er vigtigt at være opmærksom på, at  

 mærkningen er en helhed.
Det kan betyde, at det samlede indtryk af  

 mærkningen indebærer, at der foreligger en overtrædelse af  

 § 19, selv om dele af mærkningen isoleret betragtet ikke kan anses for  

 vildledende.
F.eks. kan det samlede indtryk af en varebetegnelse, der  

 indeholder navnet på en geografisk lokalitet, sammenholdt med  

 anvendelsen af nationale kendetegn være vildledende, også selv om  

 varebetegnelsen ellers ikke som udgangspunkt må forstås som en  

 oplysning om fødevarens oprindelse.
Til illustration af dette kan  

 nævnes, at det vil være vildledende, hvis der på en pose  

 med franske pastiller er trykt franske flag eller andre franske kendetegn,  

 hvis produktet ikke er fremstillet i Frankrig.
Det gælder også,  

 selv om posen måtte være mærket med oplysning om det  

 virkelige oprindelsessted.
Er der tale om efterligning af udenlandske produkter,  

 egnsretter e.l., må det kunne dokumenteres, at den originale opskrift  

 følges.
F.eks. må et brød af italiensk type produceret i  

 Danmark være fremstillet efter samme opskrift som originale italienske  

 brød.
Eksempler på konkrete anprisninger Natur, naturlig Anprisninger som "natur- ",  

 "naturlig" e.l. bør som udgangspunkt undgås, da de  

 spiller på en forventning hos forbrugeren om, at "naturlige"  

 produkter er mere sundhedsmæssigt acceptable end tilsvarende produkter,  

 hvilket ofte ikke er tilfældet.
Hvis anprisningen anvendes, må  

 det imidlertid kræves, at fødevaren fremstår, som den  

 eksisterer i naturen ved ingen eller kun minimal behandling.
EF-domstolen har  

 vurderet, at anprisningen "natur- " ikke udelukker, at der kan  

 anvendes tilsætningsstoffer, forudsat at tilsætningsstoffet er  

 lovligt i det pågældende produkt.
Hvis en enkelt ingrediens anprises som naturlig, skal  

 ingrediensen opfylde kriteriet om, at fødevaren fremstår, som  

 den eksisterer i naturen ved ingen eller kun minimal behandling.
Hvis der  

 f.eks. anprises med "naturlig smag", må det kunne  

 kræves, at fødevarens smag ikke stammer fra aroma, men fra en  

 ingrediens, som findes i naturen.
Rig på, højt indhold For anprisninger som "rig på  ",  

 "højt indhold af  " er det ikke blot er en  

 forudsætning, at eksempelvis et anprist vitamin findes i  

 fødevaren i den påkrævede mængde, men også at  

 mængden findes i den form, som det er bestemt til at blive indtaget i  

 af forbrugerne, dvs. den "brugsklare" eller "drikkeklare"  

 udgave.
Dette er af betydning for f.eks. drikkevarer, der skal fortyndes  

 inden indtagelsen.
Hjemmelavet, hjemmebagt Anprisningen "hjemmelavet",  

 "hjemmebagt" eller lignende må kun anvendes, hvis  

 fødevaren er fremstillet i den detailforretning, hvorfra den  

 sælges.
Frisk Anprisningen "frisk",  

 "friskpresset", friskbagt" e.l. kan ikke betragtes som  

 forenelig med en holdbarhed på flere uger eller, som der er eksempler  

 på fra praksis, flere måneder.
Vurderingen af anprisningen kan  

 dog falde forskelligt ud, afhængigt af hvilken fødevare der er  

 tale om.
Således må det kræves, at f.eks. brød  

 sælges inden for et døgn fra fremstillingen, hvorimod frugt vil  

 kunne anprises som frisk i flere dage efter plukningen, forudsat at frugten  

 har bevaret sit friskhedspræg og ikke har været kunstigt  

 holdbarhedsgjort.
Der kan dog ikke opstilles en generel regel om, at der ikke  

 må være anvendt konserveringsmidler.
Er der imidlertid anvendt  

 konserveringsmidler, bevirker det dog naturligvis ikke nogen  

 forlængelse af det tidsrum, inden for hvilket det er muligt at anprise  

 den pågældende fødevare som frisk.
Se tillige  

 afgørelse i eksempelsamlingen vedrørende "Frisk  

 juice".
Luksus Anvendes anprisningen "luksus- ", f.eks. om  

 en majonæse, må det kunne dokumenteres, på hvilken  

 måde produktet "gør sig fortjent" til denne  

 betegnelse, dvs. hvorved produktet adskiller sig fra andre  

 majonæseprodukter på markedet.
I et sådant tilfælde  

 vil det være relevant at se på de anvendte ingredienser (deres  

 art eller mængde) eller eventuelt fremstillingsmetoden.
Denne type  

 anprisninger vil dog være vanskelige at vurdere, da der dårligt  

 kan opstilles præcise kriterier for, hvor stor en forandring der skal  

 til, før produktet kan betegnes som et luksusprodukt.
Et produkt kan  

 dog ikke anprises som et luksusprodukt, blot fordi det opfylder en  

 varestandard.
Er der derimod i f.eks. en marmelade anvendt frugt i  

 større mængde end krævet efter standarden, vil et  

 sådant produkt efter omstændighederne kunne anprises som en  

 luksusmarmelade.
Ægte, ren, rigtig Anprisninger som "ægte",  

 "ren" eller "rigtig" må af forbrugerne kunne tages  

 til indtægt efter deres ordlyd.
Anprises et produkt således som  

 "ægte marcipan" eller "ren marcipan", må  

 forbrugerne kunne forvente, at der er tale om et produkt fremstillet  

 udelukkende af mandler, dvs. uden abrikoskerner eller lignende (herudover  

 indgår andre ingredienser som f.eks. sukker).
Foreligger der en varestandard, hvor der kræves  

 bestemte ingredienser for at anvende en varebetegnelse, er det forbudt efter  

 § 19, stk. 2, at anprise f.eks. et saftprodukt som "rigtig saft",  

 da alle andre saftprodukter på markedet skal opfylde den samme standard  

 og derfor er lige så "rigtige". Se i øvrigt kapitel 1.  

 I andre tilfælde, hvor standarden giver en valgmulighed for at anvende  

 forskellige ingredienser, kan det efter omstændighederne være  

 berettiget at anvende de nævnte anprisninger.
Som eksempel kan  

 nævnes "ægte flødeis" om en is, der er  

 fremstillet på grundlag af fløde og ikke helt eller delvist  

 på grundlag af smør.
For produkter, hvor der ikke gælder en varestandard,  

 er der i nogle tilfælde mulighed for at producere produktet med  

 varierende ingredienser.
Se herved bemærkninger vedrørende  

 bearnaisesauce, hollandaisesauce og majonæse under  

 Varebetegnelse.
For sådanne produkter kan varebetegnelsen  

 kombineres med anprisninger som "ægte",  

 "traditionel" eller lignende, hvis det kan dokumenteres, at  

 produktet er fremstillet efter en traditionel opskrift.
Anvendelse af anprisningen "ægte" i  

 forbindelse med en generisk betegnelse må betragtes som vildledende.  

 Anprisningen antyder, at der også findes et produkt, som ikke er  

 ægte, hvilket ikke er tilfældet.
Som eksempel kan nævnes,  

 at "ægte peberrod" vil være vildledende, idet al  

 peberrod må betegnes som værende ægte, da det ellers ikke  

 må kaldes peberrod.
 Både med hensyn til de produkter, der er fremstillet  

 efter en varestandard, og produkter, der ikke er omfattet af en sådan  

 standard, gælder, at anprisningen må knytte sig til et konkret  

 forhold, f.eks. fremstillingsmetode eller oprindelse, og at den ansvarlige  

 for fødevaren skal kunne dokumentere, at produktet herved adskiller  

 sig fra andre tilsvarende produkter på markedet.
Gammeldags Anprisningen "gammeldags" bør som  

 udgangspunkt alene anvendes, hvis det kan dokumenteres, at der er anvendt en  

 gammel opskrift eller tilvirkningsmåde i øvrigt, der er helt  

 eller delvist forladt i moderne produktion.
Kapitel 3 Eksempelsamling Anprisninger af produktets kvalitet (luksus, renhed  

 m.v.) Luksus is Vildledende at anvende anprisningen "den  

 flødeste" ved markedsføring af flødeis, der ikke  

 indeholder en signifikant højere andel af fløde end tilsvarende  

 produkter.
Vildledende at anvende anprisningen "luksus vanille  

 flødeis" om et flødeisprodukt, der ikke adskiller sig  

 væsentligt fra andre lignende produkter i positiv retning med hensyn  

 til ingredienser eller fremstillingsmetode.
Oprindelse Pizza med italienske symboler Vildledende at anvende italienske navne og symboler,  

 herunder en illustration af det skæve tårn i Pisa, på et  

 produkt, der ikke er fremstillet i Italien.
Mærkningen er egnet til at  

 give indtryk af, at produktet er fremstillet i Italien, hvilket ikke er  

 tilfældet.
Italiensk is Vildledende at anprise is fremstillet i Danmark som  

 "italiensk is" kombineret med et italiensk navn.
Mærkningen  

 er egnet til at give indtryk af, at produktet er fremstillet i Italien,  

 hvilket ikke er tilfældet.
Franske baguettes Vildledende at anvende anprisningen "Dansk  

 melblanding til franske baguettes" og illustration af Eifeltårnet  

 på en melblanding, da det ikke kunne dokumenteres, at  

 sammensætningen af melblandingen svarer til en original fransk  

 opskift.
Danske rejer med norske flag Vildledende at illustrere rejer, fremstillet i Danmark men  

 markedsført i Norge, med norske flag i nærheden af en norsk  

 tekst.
Mærkningen er egnet til at give indtryk af, at produktet er  

 fremstillet i Norge, hvilket ikke er tilfældet.
Dansk pasta med sydlandsk landskab Ikke vildledende at anvende illustration af sydlandsk  

 landskab på pasta, da der ved illustrationen var skrevet "dansk  

 produceret  ".
Anprisninger med "frisk" Frisk juice Vildledende at anvende anprisningen "frisk" om  

 en juice fremstillet af koncentrat, da anprisningen er egnet til at give  

 forbrugeren indtryk af, at juicen er friskpresset, hvilket ikke er  

 tilfældet.
Friskmalet kaffe Vildledende at anvende anprisningen "friskmalet"  

 om en kaffe, der har en holdbarhed på op til 1 år, idet  

 forbrugeren vil forvente, at kaffen er malet kort tid før det endelige  

 salg i detailleddet.
Friskbrændt kaffe Vildledende at anvende anprisningen  

 "friskbrændt" om en kaffe, der har en holdbarhed på  

 flere måneder, idet forbrugeren vil forvente, at kaffen er brændt  

 kort tid før det endelige salg i detailleddet.
Frisk pasta Vildledende at anvende anprisningen "frisk" om  

 pasta, der er pakket i beskyttende atmosfære og derfor har en  

 forlænget holdbarhed, og som sælges i hele den kunstigt  

 forlængede holdbarhedsperiode, som er på flere uger.
Forbrugeren  

 vil forvente, at pastaen er fremstillet kort tid før det endelige salg  

 i detailleddet.
Frisk pakket asparges i glas Vildledende at anvende anprisningen "frisk  

 pakket" om asparges i glas, der har en holdbarhed på flere  

 måneder, og som sælges i hele holdbarhedsperioden.
Forbrugeren  

 vil forvente, at aspargesproduktet er fremstillet kort tid før det  

 endelige salg i detailleddet.
Anprisninger med "hjemmelavet" Hjemmelavet chokolade Vildledende at anvende anprisningen  

 "hjemmelavet" på chokolade fremstillet i  

 produktionsvirksomheder og solgt i kædebutikker ejet af  

 produktionsvirksomheden, eller i andre detailforretninger.
Anprisningen  

 skaber en forventning om, at varen er produceret i den detailbutik, hvor den  

 sælges, hvilket ikke er tilfældet.
Anprisning med "natur", "naturligt"  

 og lignende Natur Müsli Vildledende at anvende anprisningerne "Natur  

 Müsli" og "100 % naturligt fiberprodukt" om to  

 müsliprodukter, hvor ingredienserne er ristede.
Anprisningen giver  

 indtryk af, at ingredienserne fremstår, som de eksisterer i naturen,  

 hvilket ikke er tilfældet.
100 pct. rent naturprodukt Ikke vildledende at anvende anprisningen "et 100 pct.  

 rent naturprodukt", da anprisningen indgik i en tekst, hvori  

 fremstillingsprocessen var beskrevet.
Udgangspunktet, at fødevarer,  

 der anprises med "natur-" fremstår, som det eksisterer i  

 naturen ved ingen eller minimal behandling, fraviges derfor.
Naturligt sødet Vildledende at anvende anprisningen "naturligt  

 sødet" på et læskedrikkoncentrat tilsat saccharose.  

 Anprisningen "naturligt sødet" er egnet til at give indtryk  

 af, at fødevaren kun indeholder det sukker, som er naturligt  

 forekommende i det forarbejdede produkt.
Anprisning af ingredienser, der erstattes af aroma Vanille kiks Vildledende at anvende anprisningerne "Jordbær  

 creams" og "Vanille Kiks" på kiks, der ikke indeholder  

 bestanddele fra jordbær hhv. vanille, men alene aroma.
Citron & Lime læskedrik Vildledende at anvende anprisningerne "Citron &  

 Lime" på mineralvand og "Med citron & Lime" samt  

 "citrus" på læskedrik, der ikke indeholder bestanddele  

 fra citron, lime eller citrusfrugter, men alene naturlig aroma.
Is-te med frugtnavne og frugtillustrationer Vildledende at anvende frugtnavne og frugtillustrationer  

 på is-te, da produkterne ikke indeholder frugtbestanddele fra de  

 pågældende frugter (appelsin, fersken og citron), men alene  

 aroma.
Is-te med citronolie Ikke vildledende at markedsføre is-te mærket  

 med "Ice Tea med citron", da produktet indeholder et  

 citronekstrakt, der ikke er omfattet af aromabekendtgørelsen.  

 Citronekstraktet skal listes i ingredienslisten ved den specifikke betegnelse  

 og ikke som aroma.
Frugtte Vildledende at anvende frugtnavne og frugtillustrationer  

 på te, da produkterne ikke indeholder frugtbestanddele fra de  

 pågældende frugter (mangote, jordbærte og kvædete),  

 men alene aroma.
Slik med frugtnavne og frugtillustrationer Vildledende at anvende frugtnavne og frugtillustrationer  

 på slik (vingummi og bolcher), da produkterne ikke indeholder  

 frugtbestanddele fra de pågældende frugter, men alene aroma.
Jordbær milk shake Vildledende at anvende "jordbær" i  

 varebetegnelsen og illustrationer af jordbær på milk shake, da  

 produkterne ikke indeholder frugtbestanddele fra de pågældende  

 frugter, men alene aroma.
Vildledende varebetegnelser Honningkager Vildledende at anvende varebetegnelsen honningkager om  

 kage, der ikke indeholder honning.
Gåseleverpølse Vildledende at anvende varebetegnelsen  

 gåseleverpølse om et produkt, der kun indeholder 1 pct.  

 gåselever ud af et samlet leverindhold på 40 pct., og at anvende  

 illustration af to gæs.
Varebetegnelsen gåselever efterlader det  

 indtryk, at gåselever er den karakteriserende ingrediens, hvilket ikke  

 er tilfældet.
Det anses heller ikke for rimeligt at anvende  

 varebetegnelsen gåse- og andeleverpølse om et produkt, hvor  

 indholdet af gåselever er hævet til 5 pct., og indholdet af  

 andelever er hævet til 4 pct., og indholdet af svinelever er over 30  

 pct.
Hummersuppepasta og krebsesuppepasta Produkterne indeholdt afkog/udtræk af hhv. hummer og  

 krebs, men dette fremgik ikke af ingredienslisten, som derfor skulle rettes.  

 Endvidere vildledende at illustrere krebsesuppepastaen med hele pillede  

 rejer, der ikke er i produktet.
Fiskefilet Vildledende at anvende varebetegnelsen  

 "fiskefileter" om sejfileter, der er mere eller mindre  

 sønderdelte og formet i tredimensionale forme.
Filet er en traditionel  

 betegnelse for en kødrig side af fisk, som er befriet for ben.
Anprisninger, der gælder alle lignende  

 produkter Uden konservering og farvestoffer Vildledende at anvende anprisningen "ikke tilsat  

 farvestoffer" om en økologisk sojadrik, da det ikke er tilladt at  

 anvende farvestoffer i økologiske sojadrikke.
Forbrugerne kan få  

 den opfattelse, at farvestoffer anvendes i øvrige økologiske  

 sojadrikke, hvilket ikke er tilladt.
Anprisningen "uden  

 konserveringsmidler" er tilladt, da det er tilladt at anvende  

 mælkesyre (E 270) i økologiske sojadrikke.
Uden vækstfremmere Vildledende at anvende anprisningen "uden  

 vækstfremmere" om økologisk kød, da det ikke er  

 tilladt at anvende vækstfremmende stoffer i økologisk  

 husdyrproduktion.
Forbrugerne kan få den opfattelse, at andet  

 økologisk kød kan stamme fra dyr, som har fået  

 vækstfremmere, hvilket ikke er tilladt.
Rigtig juice Vildledende at anvende anprisningen "Rigtig  

 juice" om en juice, da "rigtig" i forbindelse med juice  

 antyder, at der også findes juice, som ikke er rigtig.
Dette er ikke  

 tilfældet, da der er en varestandard for juice.
Virksomheden har anlagt  

 retssag.
Salmonellafri æg Vildledende at anvende anprisningen "Er vi  

 salmonellafri igen? Ja lige som de sidste 30 år" i kombination med  

 illustration af to høns, hvoraf den ene lytter på den anden med  

 et stetoskop, på ægemballage fra Sverige.
Anprisningen giver  

 indtryk af, at svenske æg er noget særligt i forhold til andre  

 produkter af samme type, hvilket ikke er tilfældet, da det er forbudt  

 at sælge æg på det danske marked, der indeholder  

 salmonella.
Anprisninger, der vildleder med hensyn til produktets  

 sammensætning Maskinsepareret kød anprist som  

 "kød" Vildledende at anvende anprisningen "96%  

 kød" om en røget kyllingekødpølse, der er  

 fremstillet af maskinsepareret kyllinge- og kalkunkød.
Hakket svinekød   18-20 % fedtindhold Vildledende at angive fedtindholdet i hakket  

 svinekød til 18-20 %, da det faktiske fedtindhold er 12,9 %.
Sundhedsanprisninger og ernæringsmæssige  

 anprisninger Et fedtstof var anprist med bl.a.
1. "Det kloge valg" under produktnavnet.
Anprisningen er lovlig,  

 da den ikke rejser tvivl om forsvarligheden af at anvende andre lignende  

 fødevarer, jf. fødevarelovens § 20, stk. 1, nr. 5. Da produktet  

 har et lavere indhold af mættet fedt end tilsvarende produkter, er  

 anprisningen endvidere ikke vildledende.
2. "Og han ved hvad han taler om.
I fjor blev han sendt til  

 tælling og svævede mellem liv og død.
Det er prisen for en  

 lidt hektisk og usund livsførelse." Anprisningen er en  

 overtrædelse af fødevarelovens § 20, stk. 1, nr. 1, da teksten  

 er egnet til at udnytte angstfølelse hos forbrugerne.
3. I dag har han lagt sine vaner om og er frisk som en havørn.
Han  

 har fulgt lægernes råd om at lægge sine madvaner om   og  

 har i øvrigt valgt XX som sit daglige fedtstof." Anprisningen er  

 i kombination med anprisningen under pkt. 2 en overtrædelse af  

 fødevarelovens § 20, stk. 1, nr. 2, da anprisningen giver indtryk af,  

 at produktet kan forebygge, lindre eller have gavnlig virkning på  

 sygdomme eller sygdomssymptomer, som er resultatet af en bestemt  

 livsstil.
 Et slankeprodukt var anprist med bl.a.
 1. "gode sunde råvarer" og "gode kostfibre,  

 kulhydrater", som er vildledende, da virksomheden ikke kan dokumentere,  

 at kvaliteten adskilte sig fra andre tilsvarende produkter.
 2. "I stedet for at være træt og utilpas, som man nemt  

 kan blive med de såkaldte lynkure på helt ned til 400  

 kalorier", som er en overtrædelse af fødevarelovens § 20,  

 stk. 1, nr. 5, der forbyder angivelser, der er egnet til at rejse tvivl om  

 forsvarligheden af at anvende andre lignende fødevarer.
 3. "anbefalet kalorietilførsel", som er vildledende, da  

 "anbefalet" giver indtryk af, at kompetente myndigheder eller  

 lignende har anbefalet netop denne kalorietilførsel, hvilket ikke er  

 tilfældet.
 4. "ernæringsmæssig sund måde at slanke sig  

 på", som er vildledende, da ensidig ernæring ikke kan  

 betegnes som sund.
5. "Der findes pulverkure med et meget begrænset antal  

 kalorier, men XXs 1000 kalorier om dagen gør kuren både sund  

  ", som er en overtrædelse af fødevarelovens § 20, stk. 1,  

 nr. 5, der forbyder angivelser, der er egnet til at rejse tvivl om  

 forsvarligheden af at anvende andre lignende fødevarer.
Anprisningen  

 er endvidere vildledende, da ensidig ernæring ikke kan betegnes som  

 sund.
 6. "XX er godkendt som slankepulver med anbefalet  

 kalorietilførsel, det er ingen andre slankepulvere, så med XX  

 løber du ingen risiko", som er vildledende, da  

 "anbefalet" giver indtryk af, at kompetente myndigheder eller  

 lignende har anbefalet netop denne kalorietilførsel, hvilket ikke er  

 tilfældet, og da anprisningen er en overtrædelse af  

 fødevarelovens § 20, stk. 1, nr. 5, der forbyder angivelser, der er  

 egnet til at rejse tvivl om forsvarligheden af at anvende andre lignende  

 fødevarer.
 7. "XX er lavet med udgangspunkt i de nyeste skandinaviske  

 retningslinier", som er en lovlig anprisning, da der på  

 tidspunktet for påbudet fandtes lovlige produkter, der ikke tog  

 udgangspunkt i disse retningslinier.
Stærk og "phytonorm" om urtekapsler Vildledende at anvende anprisningen  

 "stærk", da det ikke kunne dokumenteres, at produktet er  

 stærkere end tilsvarende produkter.
Vildledende at anvende anprisningen  

 "phytonorm", da den er egnet til at give indtryk af, at der  

 eksisterer en form for kvalitetsnorm, hvilket ikke er tilfældet.
Sukkerfri bolcher Sukkerfri bolcher var anprist som velegnede for  

 diabetikere, hvilket er en overtrædelse af  

 mærkningsbekendtgørelsens § 84.
Betegnelser, der er reguleret i varestandarder Sojamælk Betegnelsen "sojamælk" må ikke  

 anvendes om en sojadrik, da betegnelsen mælk er forbeholdt produkter,  

 der stammer fra normal yversekretion.
