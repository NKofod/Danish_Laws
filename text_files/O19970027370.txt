Resumé  


  

 En kvinde klagede over at myndighederne ikke mente hun var berettiget til  

 ordinært og ekstra børnetilskud eller boligstøtte.
Kommunen lagde til grund  

 at  

 kvinden boede sammen med en mand.
Afgørelsen byggede på en anonym henvendelse og oplysninger om  

 elforbruget på mandens folkeregisteradresse.
Kvinden afviste at der var tale  

 om  

 et egentligt samlivsforhold, og klagede over afgørelsen til det sociale  

 ankenævn, men det sociale ankenævn stadfæstede kommunens afgørelse.
Ombudsmanden mente at kommunen havde truffet afgørelse på et  

 spinkelt bevismæssigt grundlag.
Endvidere var der ikke foretaget partshøring  

 i  

 overensstemmelse med reglerne i forvaltningsloven, hvorefter kvinden skulle  

 have haft lejlighed til at udtale sig om den anonyme henvendelse og om de  

 oplysninger kommunen i den anledning havde indhentet.
Kommunen og det sociale  

 ankenævns afgørelser opfyldte heller ikke kravene i forvaltningsloven om en  

 fyldestgørende begrundelse for afgørelsen.
 Ombudsmanden henstillede at nævnet genoptog sagen til ny  

 behandling med henblik på at give en fyldestgørende begrundelse. (J.nr.  

 1995-1220-026).
Sociale ydelsers ophør.
Samlivsforhold Det fremgik af de  

 foreliggende oplysninger at A, der er født den 17. august 1959, og som har  

 tre  

 af sine fem børn (født i henholdsvis 1981, 1983 og 1992) boende hos sig,  

 modtager flere sociale ydelser fra Fredericia Kommune.
I 1994 modtog hun  

 bl.a.  

 delvis friplads til barn i daginstitution, boligstøtte og ordinært og ekstra  

 børnetilskud.
I september 1994 modtog Fredericia Kommune en anonym telefonisk  

 henvendelse om at A boede sammen med B og derfor modtog sociale ydelser med  

 urette.
Ifølge oplysningerne boede A og B sammen på adressen X.
 Den 30. september 1994 sendte  

 Fredericia Kommune A meddelelse om at "ordinært og ekstra børnetilskud  

 er  

 stoppet med virkning fra den 20. oktober 1994. De anses ikke for reelt enlig  

 i  

 henhold til børnetilskudslovens § 2, nr. 1".
 I sagen har kommunen noteret  

 følgende om de oplysninger kommunen støttede afgørelsen på:
 "12.09.94.Anonym  

 henvendelse pr. telf. pgl. oplyser at (A) og (B) har boet sammen ca 1 år på  

 adressen  

 (X) og (B) bare står tilmeldt på adressen (Y) i et havehus - pgl. oplyser at  

 de  

 har bil sammen og tager på ferie sammen.
 Det oplyses nu at (A) er  

 tilflyttet adressen (Z) fra 27.09.94 hvor (B) også bor.
 30.09.94.(En ansat) Teknisk  

 forvaltning oplyser at (B) ikke må bo og være tilmeldt (adressen Y) hele året  

 -  

 der er taget kontakt til Elværket der oplyser at der på (adressen Y) er brugt  

 127 KVT. i 1993 normalt for en 1 vær. bliver der brugt 1oooKVT. om året - så  

 der er intet der tyder på at (B) opholder sig der - men på adressen (Z).
Skrivelse sendt til  

 klienten." Den 3. oktober 1994 henvendte  

 A sig personligt i socialforvaltningen som på journalarket har refereret  

 samtalen  

 således:
 "03.10.94.(A) henvender  

 sig d.d. vedr. stop af ordinært og ekstra børnetilskud okt. 1994 - hun  

 oplyser  

 at hun er alene og det vil hun gerne underskrive på tro og love om hun så  

 skal  

 gå rettens vej, da det vil betyde meget for hendes økonomi, hvis hun ikke kan  

 få ordinært og ekstra børnetilskud mere - hun taler meget om hendes økonomi,  

 og kun økonomi, hvis vi stopper børnetilskudet.
 (A) oplyser at (B) har købt  

 huset på (adressen Z) - og hun lejer det - (A) oplyser at (B) bor (på  

 adressen  

 Y) som er et havehus det oplyser jeg hende om at der må han ikke stå tilmeldt  

 iflg. teknisk forvaltnings (ansatte) (se ovenfor) - (A) oplyser at hun vasker  

 hans tøj.
 Efter (A) modtog brevet  

 lørdag den 01.10.94 var både (B) og pgl. meget vrede, hun udtaler at (B) var  

 på  

 nippet til at ville ringe til undertegnede i weekenden, men valgte at vente  

 med  

 at (ringe) om sagen til om mandagen.
 Hun bliver ved med at  

 fortælle at hun ikke kan få økonomien til at hænge sammen så hun siger at hun  

 er nødt til at få det ordinært og ekstra børnetilskud og boligsikring.
oplyser efter at hun har læst anmeldelsen, at hun ikke  

 har fortalt ret mange at hun har været på ferie med (B) - oplyser at (B) har  

 skifteholdsarbejde og at han opholder sig meget på en båd." Den 10. oktober 1994  

 henvendte hun sig på ny, og forvaltningen har refereret samtalen således:
 "...
Pgl. fortæller, at hun siden  

 maj 1994 har haft seksuelt samvær med (B). De er sammen hver onsdag og går i  

 biografen (uden børn). Desuden er de sammen hver anden weekend, når (B) har  

 fri.
De har fælles venskabskreds. (B) og hans tidligere kone er kommet i  

 (A)'s  

 hjem. (B) og hans hustru er blevet skilt sidste efterår.
Hustruen er gift  

 igen,  

 iflg. (A).
 (A) vasker (B)'s tøj.
 (A) oplyser, at hun ikke har  

 købt noget indbo sammen med (B) og han ikke har noget indbo stående hos  

 hende.
 (B) sælger sin ejendom 1.3.94  

 (adressen Æ), hvor han angiver at have boet fra 1.12.79, i flg.  

 folkeregisteroplysninger.
 (B) køber hus på (adressen  

 Z), hvor (A) flytter ind pr. 1.10.94. (B) har meldt adresse fra 1.3.94 til:  

 (adressen Y) (et havehus - ejet af (B)'s mor).
 (A) påstår at han bor i  

 havehuset.
 Den anonyme anmel. oplyser  

 hertil, at de har været på ferie sammen i Tyrkiet i sommeren 1994. Hertil  

 svarer (A), at det kun er ganske få, som ved det, og at hun nok ved, hvem der  

 har anmeldt hende.
 Endvidere fortæller  

 anmelderen, at de har boet sammen det sidste år og at (B) skulle have betalt  

 10.000 til (A)'s bil. (A) oplyser, at hun selv har købt og betalt bilen.
 Ved møde med (A) og (B) på  

 gaden observeres det af en ansat at (A)'s barn på 2 år siger far til (B).
 (A) er d.d. orienteret om at  

 ordinært og ekstra børnetilskud er stoppet fra 1.10.94 (20.10.94). Er  

 orienteret om at der ankemulighed og ankefrist på 4 uger fra datoen for  

 modtagelsen af skrivelsen herfra (30.9.94).
Ud fra en samlet vurdering af  

 pgl's oplysninger vurderes pgl. som samboende med (B) i h.t.  

 Børnetilskudlovens  

 bestemmelser." Den 13. oktober 1994  

 afleverede A en klage til det sociale ankenævn i Vejle Amt over at  

 børnetilskuddet var blevet standset.
Hun anførte bl.a.:
 "Jeg modtog den 30.9.94  

 en skrivelse fra bidragsafdelingen om at man stoppede mine tilskud den  

 20.10.94  

 - idet De ikke anså mig for at være enlig forsørger - denne afgørelse ønsker  

 jeg at klage over idet følgende kan oplyses:
 Jeg har siden 1990 været  

 enlig forsørger, efter en seperation, og er forsat dette.
 Den 1.10.94 fraflyttede jeg  

 min daværende bolig beliggende (adressen X) - idet jeg af økonomiske grunde  

 ikke havde råd til at blive boende.
En bekendt fra min mands og  

 mit ægteskab, tilbød mig en bolig pr. 1.10.94, idet han havde fået et afbud  

 til  

 denne bolig - som er hans eget hus, men ikke selv bebor huset.
Lejemålet er  

 tidsbegrænset på 2 år, idet udlejeren skal ud og sejle, og først skal bruge  

 boligen selv om 2 år.
..." Vedlagt klagen var bl.a. en  

 erklæring underskrevet af A om "at jeg sammen med mine børn bor alene på  

 adressen (Z) og har boet der siden 1/10-94". Endvidere vedlagde hun en  

 kopi af en lejekontrakt dateret 2. september 1994 mellem hende og B om leje  

 af  

 ejendommen.
Desuden medfulgte en erklæring underskrevet af B om at han på  

 intet  

 tidspunkt havde boet sammen med A eller haft husførelse med hende.
Han  

 forklarede endvidere i brevet at han havde købt ejendommen Z som en  

 investering  

 og udlejet den til en ven, som imidlertid på grund af arbejde i udlandet var  

 sprunget fra.
B oplyste videre at han tidligere havde boet sammen med vennen  

 på  

 en adresse Æ, og at han havde solgt dette hus den 15. juli 1994.
 Under en samtale den 11.  

 oktober 1994 med en medarbejder i statsamtet oplyste A følgende om sit  

 forhold  

 til B:
"Klager oplyser som  

 baggrund for sagen, at hun er fraskilt og har 5 børn.
Klagers fraskilte  

 ægtefælle er far til de 4 af børnene; til det 5 barn, (...), er faderskabet  

 med  

 statsamtets godkendelse ikke fastslået.
Tre børn bor hos klager.
Det oplyses videre, at (B) og  

 dennes tidligere ægtefælle har været bekendte igennem en årrække.
Klager  

 oplyser yderligere, at hun og (B) har haft et seksuelt forhold, men på intet  

 tidspunkt har boet sammen.
Forholdet er nu ophørt, idet klager ikke af  

 økonomiske grunde tør fortsætte dette.
 (B) købte omkring august  

 måned dette år klagers nuværende bolig, idet det var hensigten, at han og (en  

 ven) skulle dele huset. (Vennen) har tidligere boet hos (B), også medens  

 denne  

 var gift. (Vennen) 'sprang imidlertid fra', og (B) havde ikke selv økonomisk  

 mulighed for at bo i huset.
Huset blev derfor lejet ud  

 til klager.
Der er betalt indskud med 12.000 kr. og flytning med 3.700 kr.  

 Klager havde behov for at leje en anden bolig, idet hun var blevet opsagt på  

 grund af manglende huslejebetaling; klager havde desuden 2 hunde.
Vedrørende (B)'s nuværende  

 bolig oplyses, at han p.t. bor i et sommerhus, som han har ejet i længere  

 tid.  

 Han bor her, medens han sætter en båd i stand med henblik på en længere  

 rejse.  

 Under denne rejse er det meningen, at han skal have orlov (...). Klager skal  

 ikke deltage i denne rejse.
Sommerhuset er efter det oplyste på ca. 45 kvm.  

 og  

 har køkken og toilet.
Sommerhuset er møbleret fra tidligere, og (B)'s  

 tidligere  

 hustru fik i forbindelse med skilsmissen de fleste af møblerne.
Klager oplyser, at hun vil  

 have vanskeligt ved at afholde sine udgifter af sine arbejdsløshedsdagpenge  

 alene uden ordinært og ekstra børnetilskud til børnene.
Vedrørende udgifterne  

 oplyses, at huslejen udgør 4.200 kr. pr. måned; hertil kommer varme.
 På forespørgsel oplyses, at  

 der udbetales boligsikring med 2.193 kr. pr. måned, og at klager har en  

 vuggestueplads til datteren (...). Begge disse ydelser er beregnet  

 udelukkende  

 på grundlag af klagers indtægt.
Vedrørende baggrunden for  

 standsningen af børneydelserne oplyser klager videre, at dette skulle være  

 sket  

 efter en anonym henvendelse den 12/9‑94 til kommunen.
Der kan evt. være  

 tale om en hævnakt fra (det 5. barns fars) side.
Klager oplyser, at der var  

 tale om et voldeligt forhold." Den 12. oktober 1994 oplyste  

 A supplerende under en telefonsamtale med amtets medarbejder følgende:
"Klager oplyser, at  

 kommunen nu også har standset boligsikring og ændret på betalingen af  

 vuggestuepladser.
Denne ændring er sket fra 1/10‑94, men vil muligvis  

 ske  

 med tilbagevirkende kraft.
Dette er der endnu ikke truffet afgørelse om.
Klager oplyser vedrørende det  

 af kommunen påståede samliv med (B), at hun har overnattet en del hos ham i  

 sommerhuset i juli måned, og at han har overnattet hos hende i juni.
Samværet  

 har ikke fundet sted, når de ældste børn var hjemme.
Klager forklarer denne  

 ordning med, at hun endnu ikke har energi til en ny mand.
Klager fastholder, at hendes  

 forhold til (B) var (er nu ophørt) af uforpligtende karakter uden et  

 økonomisk  

 fællesskab.
Der har ikke været tale om deling af udgifter, ej heller til  

 kost,  

 idet (B) har spist på sin arbejdsplads eller parterne har spist ude.
De har  

 da  

 betalt skiftevis.
Klager fremhæver yderligere,  

 at det er meningen, at (B) skal ud at sejle, evt. til sommer, og at han i  

 mellemtiden bor i sit sommerhus.
Han er tilmeldt folkeregistret på denne  

 adresse uden indvendinger fra folkeregistrets side." Med virkning fra 1. november  

 1994 anså Fredericia Kommune på ny A for enlig hvorefter boligsikring og  

 friplads på ny blev tildelt hende, ligesom hun fra januar kvartal 1995 på ny  

 fik forhøjet og ekstra børnetilskud.
Fredericia Kommune afgav 2.  

 december 1994 udtalelse til ankenævnet.
Kommunen anførte bl.a.:
 "Sagen starter med at  

 der bliver indgivet en anonym anmeldelse til Dagpenge‑ og  

 bidragsafsnittet den 12.09.94. Denne går ud på at (A) skulle have boet sammen  

 med (B) i ca. 1 år, at (B) skulle have investeret 10.000 kr. i en bil til (A)  

 samt at de har holdt ferie sammen i Tyrkiet i sommer.
 Da (B) har købt huset på  

 (adressen Z) og udlejer huset til (A) samt at (B) har tilmeldt sig en adresse  

 i  

 et havehus, hvor han ikke må stå tilmeldt, stoppes udbetalingen af ordinært  

 og  

 ekstra børnetilskud med virkning fra 1.10.94. Der sendes skriftlig meddelelse  

 til (A) den 30.9.94 med ankevejledning.
 (A) klager pr. tlf. direkte  

 til Det sociale ankenævn.
Den 10.10.94 er (A) til  

 samtale med undertegnede.
Pgl. fortæller ved denne lejlighed, at hun siden  

 maj  

 måned 1994 har haft seksuelt samvær med (B). De er sammen hver onsdag og går  

 i  

 biografen (uden børn). Desuden er de sammen hver anden weekend, når (B) har  

 fri.
De har fælles venskabskreds.
 (A) vasker (B)'s tøj.
 De har været på ferie sammen  

 i Tyrkiet i sommeren 1994.
 Med hensyn til anmeldelsen om  

 at de skulle have boet sammen det sidste år og at (B) skulle have betalt et  

 beløb til bilen, nægter (A) dette.
(A) har til Det sociale  

 ankenævn den 12.10.94 oplyst at have overnattet en del hos (B) i juli måned  

 og  

 at (B) har overnattet hos hende i juni.
De har betalt skiftevis til de fælles  

 udgifter.
De har fælles venner og udadtil anses de for et par.
 Efter at Teknisk forvaltning  

 har tilskrevet (B) om at flytte sin adresse, har (B) meldt flytning til  

 (adressen Ø), hvor der står flere tilmeldt.
 Ved tlf. samtale med (B) den  

 24.10.94 bekræfter han at der har eksisteret et seksuelt samvær, men at dette  

 er ophørt.
 Parret er set sammen tirsdag  

 den 4.10.94, hvor (B) sad ved rattet i (A)'s bil sammen med (A). Det er  

 forklaret hertil, at (B) havde ordnet have på (adressen Z) og at han skulle  

 køres hjem til havehuset på (adressen Y).
 Derudover har et  

 familiemedlem hertil bekræftet, at parret boede sammen.
(A) har 5 børn, hvoraf de 2  

 opholder sig hos den tidligere ægtefælle.
Det yngste barn udbetales der  

 særligt børnetilskud til, idet amtet har givet tilladelse til at barnefaderen  

 er ukendt. (A) har dog 2 gange hertil nævnt barnefaderens navn.
Han skulle  

 være  

 voldelig.
Der har været udbetalt  

 ordinært og ekstra børnetilskud, boligsikring samt friplads til 1 barn,  

 hvilket er stoppet i oktober måned.
Det drejer sig om i alt kr. 4.761 pr.  

 måned.
Boligsikring og friplads er startet op igen fra 1.11.94, idet man har  

 vurderet,  

 at (A) er alene fra den 1.11.94. (A) har været indlagt i en kort periode i  

 november 1994 og børnene har været anbragt på institution.
Der er den 2.12.94  

 udleveret nyt ansøgningsskema til ordinært og ekstra børnetilskud.
I flg. en udregning skulle  

 (A) have haft 7.899 kr. at leve for pr. måned, når de oplyste faste udgifter  

 var betalt.
Hertil kommer udgift til vægtafgift, bilforsikring,  

 vedligeholdelse  

 af bil samt benzin.
Derudover skulle (A) have haft penge til at betale  

 indskud  

 med 12.000 kr. den 27.9.94, flytteudgift med kr. 3.700, købt bil ((...)  

 årgang  

 1985) i april 1994 samt været på ferie i Tyrkiet i sommeren 1994. Der stilles  

 i  

 den forbindelse et stort spørgsmålstegn ved, hvordan (A) har kunnet afholde  

 disse udgifter uden at have modtaget ydelser fra en anden person.
(A) har til ankenævnet  

 oplyst, at hun flyttede til (adressen Z) af økonomiske grunde.
Huslejen er  

 dog  

 kun 200 kr. billigere end (adressen X).
Sagen er sendt til politiet  

 til nærmere undersøgelse.
Der er ikke indgivet politianmeldelse på socialt  

 bedrageri på nuværende tidspunkt.
Sagen er blevet vurderet  

 påny.
Det skønnes godtgjort, at (A) ikke har været enlig i h.t.  

 børnetilskudslovens  

 § 2 fra juni 1994 til udgangen af oktober måned 1994, idet der skønnes at  

 have  

 eksisteret et samliv.
De har været sammen det meste af sommeren, været  

 sammen,  

 ikke kun om onsdagen og hver anden weekend, men jævnligt.
I følge et  

 familiemedlem  

 skulle (A) og (B) bo sammen.
Dette er oplyst til Dagpenge‑ og  

 bidragsafsnittet flere gange i løbet af foråret og sommeren 1994. Færdes i  

 byen  

 sammen og har fælles venner. (A) vasker hans tøj og (B) kører i hendes bil.  

 Været på udlandsferie sammen.
Desuden tyder (A)'s økonomi på, at hun ikke  

 selv  

 har været i stand til at klare alle de udgifter, som har været det sidste  

 halve år, uden økonomisk støtte fra en anden.
 Det vurderes herefter, at (A)  

 ikke har været berettiget til ordinært og ekstra børnetilskud fra 1.6.94 til  

 31.10.94, og det for meget udbetalte vil blive krævet tilbagebetalt jfr.  

 Børnetilskudslovens § 24 stk.2.
Det er samtidig vurderet, at  

 (A) ikke har været berettiget til friplads og boligsikring i oktober måned  

 1994, idet (A) ikke anses for enlig i h.t. lov om boligsikring samt  

 friplads." Denne udtalelse kommenterede  

 A og en socialrådgiver i et brev af 12. december 1994. De anførte:
 "Med hensyn til de  

 omtalte overnatninger, så har (A) oplyst sin sagsbehandler om, at hun har  

 haft  

 et forhold til (B).
 Desuden har de i mange år  

 været nære venner, og er det fortsat, uden der er noget seksuelt i dette.
 Både (A) og (B) går til  

 bowling og håndbold, og det kan derfor ikke undgås, at de mødes de steder.
 Vedrørende (A)'s økonomi, så  

 var der nogle penge fri fra hussalget, så (A) er ikke underholdt. (se kopi).
 Yderligere er der fra  

 kontoret for familiepolitiske ydelser forsøgt at få oplysninger om (A)'s  

 økonomi i banken, men banken stoppede det.
 Med hensyn til (A)'s  

 indlæggelse, så var det på psyk. i (...), da hendes situation ikke længere,  

 var  

 til at bære.
 Der er nu sket en ændring i  

 sagen, så det nu er et familiemedlem, der har anmeldt (A). Det har ikke været  

 nævnt før.
 Sager som disse griber ind i  

 de 'anmeldtes' netværk, det vil ikke kunne undgås, at mange i familien kommer  

 under mistanke, og smuldres netværket først, bliver det endnu sværere at være  

 enlig mor.
 Det er også vigtigt i sådanne  

 sager, uanset om politiet mener reglerne er klare, så mener jeg som  

 socialrådgiver  

 at reglerne er ret uklare for hvad man må som enlig m/k.
(A) er uforstående overfor,  

 hvorfor sagen først blev anmeldt 5 måneder senere, end hvor sagen  

 'opdages'." A indleverede brevet  

 personligt og supplerede under en samtale med en af statsamtets medarbejdere  

 med følgende oplysninger:
 "Hun afleverer brev af  

 12. december 1994 underskrevet af (en socialrådgiver) og klager, brev af 14.  

 december 1994 fra klager, brev af 9. december 1994, kopi af notater om klager  

 optaget af nævnssekretariatet henholdsvis den 11. oktober og 12. oktober  

 1994,  

 kopi af kvitteringer for flytning, huslejebetaling for december 94, betaling  

 af 7. december 94 for skyldig husleje til Advokatgruppen, Unibank oversigt  

 vedr. hussalg, meddelelsesskrivelse fra Fredericia K. vedr. ordinært og  

 ekstra  

 børnetilskud, betalingsaftale og faktura af 5. jan. 94 vedr. møbelkøb,  

 opstilling over indtægter og udgifter samt kopi af breve fra Advokatgruppen,  

 Fredericia af 4. og 11. november 1994.
 Henvendelsen er reaktion på  

 udsendt partshøringsskrivelse af 7. december 1994.
 (C) anfører, at der skulle  

 have været flere henvendelser til kommunen i foråret og sommeren om  

 samlivsforhold mellem klager og (B) uden at der fremgår noget herom i  

 journalnotatet  

 fra kommunen.
 Endvidere anfører klager, at hun  

 er flyttet fra tidligere bopæl i september 1994 på grund af huslejerestance  

 og  

 ulovligt hundehold og ikke på grund af økonomiske forhold.
 Endvidere anfører klager, at  

 kommunen i forbindelse med sagen kun har været interesseret i, hvor meget hun  

 har været sammen med klager og om, hvorvidt hun har klaret hans vasketøj og  

 ikke så meget om hendes økonomiske forhold.
 Klager udtrykker endvidere  

 utilfredshed med, at kommunen har haft en medarbejder stående uden for hendes  

 bopæl og spørger, hvordan kommunen kan have ressourcer til dette samt hvordan  

 den kan tillade sig dette.
 Med hensyn til tøjvask for  

 (B) oplyser hun, at hun kun har vasket hans sportstøj, når de har spillet  

 bowling sammen.
Det oplyses, at der udbetales  

 ordinært og ekstra børnetilskud fra januar kvartal 1994 men at der ikke er  

 foretaget en regulering af boligsikring og friplads i henhold til oplyste om  

 berettigelse hertil på ny i udtalelse af 2. december 1994." I et brev af 14. december  

 1994 til statsamtet fremsatte A yderligere kommentarer.
Hun henviste bl.a.  

 til  

 følgende:
 "Jeg modtager brev fra  

 Fredericia Kommune 30.9. Brevet var adresseret til min adresse, men til min  

 søster (...). Derefter henvender jeg mig sammen med min søster på  

 bidragskontoret til (en sagsbehandler, D) den 3.10. kl.9.00. (Sagsbehandler  

 D)  

 forklarer at brevet er til mig og at hun er kommet til at skrive forkert  

 navn.  

 Hun oplyser at hun har modtaget den anonyme henvendelse d.12.9. at det var en  

 kvinde med fordrejet stemme og en mand i baggrunden der dikterede. (Søsteren)  

 kan  

 bevidne dette.
Den 10.10. er jeg til samtale  

 med (en sagsbehandler, E). Jeg fortæller her, at have første seksuelle  

 kontakt  

 med (B) ca. 12.6. Jeg oplyser vi er sammen om onsdagen til div.  

 arrangementer,  

 biograf, sport mv., samt ca. hver anden week‑end.
Vi har haft fælles  

 venskabskreds i 10‑12år og har haft vores gang i hinandens hjem.
Jeg  

 har  

 oplyst at jeg ind i mellem har vasket (B)'s sportstøj, dette bliver tolket  

 som  

 om jeg konstant vasker (B)'s tøj, hvilket er usandt. (B) får vasket på sin  

 bopæl, hvilket (C) kan bevidne.
Den 12.10. Min oplysning til  

 (en ansat), Vejle Amt, om at have overnattet hos (B) bliver omtalt som en del  

 (hvor meget er det). Jeg oplyser at vi skiftes til at betale biografbill. mv.  

 I  

 samtalen den 12.10. har vi ikke på noget tidspunkt talt om at vi skulle anses  

 for et par.
Dette har (sagsbehandler E) spurgt om den 10.10., hvortil jeg  

 svarer at det ved jeg ikke, men at vore venner ikke betragter os som par.
Den 24.10. ringer (B) til  

 (sagsbehandler E), da jeg viser ham mine journalark.
Han forespørger om det  

 er  

 (sagsbehandler D) der har sat sagen igang, da hun havde en privat samtale med  

 ham på gaden i juli md. (Sagsbehandler D) er samboende med en af (B)'s  

 sportskammerater gennem mange år. (Sagsbehandler D) svarer at hun ikke er den  

 ansatte nævnt i journalarkene.
Der er indhentet oplysninger om el i 1993 i  

 sommerhuset. (B) flyttede først ind i 1994 og desuden blev der først indlagt  

 el i efteråret 1993. Huset ejes ikke af (B)'s mor, men af (...), (B)'s  

 forhenværende kone. (B) spørger hvorfor der er videregivet oplysninger til  

 skattevæsenet om en tidl. logerende i en tidl. bolig.
Dette svares der ikke  

 på. (B) bekræfter at have haft seksuelt samvær med mig, men at dette er  

 ophørt  

 i aug.md. (B) oplyser endvidere at han aldrig har underholdt mig eller  

 børnene.
(B) tilmeldte sig på adressen  

 (Y) 1.3.94 i god tro, da der bor mange andre hele året.
Kommunen gjorde da  

 heller ikke indsigelse, selv om man først må bo der fra 15.5. I forbindelse  

 med denne sag har (B), måttet finde anden bolig.
 Det er ikke lykkedes mig at  

 finde et familiemedlem der har henvendt sig til kommunen om mig.
Min tidl. svigerinde (...) er  

 ansat i socialforvaltningen (p.t. orlov) og var beskæftiget i den pgl.  

 afdeling  

 i foråret.
Hun kan bekræfte at hun ikke har modtaget en henvendelse om mig og  

 har ikke oplyst at jeg skulle være samboende.
Hun har dog i privat samtale  

 med  

 (sagsbehandler D) som hun er gode venner med og kollega, i al fortrolighed  

 sagt  

 at have set mig og (B) sammen på gaden og ved private sammenkomster.
Det skal tilsidst bemærkes,  

 at havde (sagsbehandler E) henvendt sig telefonisk eller skriftligt til mig,  

 havde hun fået accept på at få de ønskede oplysninger i banken, da jeg intet  

 har at skjule.
Hun har overfor mig kun været interesseret i tøjvask og  

 seksuelt  

 samvær.
Endvidere har (sagsbehandler E) gentagne gange udtalt at hun ville  

 vinde denne sag, da hun netop har vundet en lignende sag.
Jeg føler mig  

 utroligt dårligt behandlet i denne sag i bidragsafd.
Den har ført mig til  

 akut  

 indlæggelse på psykiatrisk Afd. i (...) og givet børnene en traumatisk  

 oplevelse ved akut anbringelse i familiepleje, der vil mærke dem resten af  

 livet." Vedlagt brevet var en  

 erklæring fra viceværten i ejendommen adressen X hvor A tidligere boede.
I  

 erklæringen bekræftedes det at A havde haft hundehold, og at hun - hvis ikke  

 hun selv havde sagt op - ville være blevet opsagt fra dette lejemål.
 Det sociale ankenævn  

 stadfæstede på møde den 24. januar 1995 kommunens afgørelse om ikke at  

 udbetale ordinært og ekstra børnetilskud for oktober kvartal 1994. I et brev  

 af  

 26. januar 1995 til A om afgørelsen refererede nævnet det retlige grundlag  

 for  

 afgørelsen således:
 "Efter  

 børnetilskudslovens § 2, nr. 1, ydes ordinært børnetilskud når den, der alene  

 har forældremyndigheden over et barn, eller som har del i forældremyndigheden  

 over et barn, er enlig forsørger.
 Bestemmelsen om ordinært  

 børnetilskud er uddybet i punkt 8 i Sikringsstyrelsens vejledning af 18.  

 december 1986. Det fremhæves i denne bestemmelse, at det er en betingelse, at  

 forsørgeren er reelt enlig.
Det anføres yderligere, at en  

 person, der ikke er gift, kun anses for enlig, hvis pågældende ikke lever i  

 et  

 ægteskabslignende forhold med den anden af forældrene, eller med en anden  

 person.
Der foreligger et ægteskabslignende forhold, når parterne gennem  

 kontante bidrag, arbejde i hjemmet eller på anden måde bidrager til den  

 fælles  

 husførelse, og der er tale om et samlivsforhold, der kan føre til ægteskab  

 efter dansk ret.
Det vil i almindelighed være en forudsætning, at parterne  

 har samme  

 bopæl, men den formelle tilmelding til folkeregisteret er ikke afgørende.
Afgørelsen om udbetaling af  

 ordinært børnetilskud må således træffes ud fra en konkret vurdering af, om  

 der  

 består et ægteskabslignende forhold." Som begrundelse for afgørelsen  

 henviste nævnet til følgende:
 "Nævnet tiltrådte  

 kommunens afgørelse.
Nævnet fandt ud fra de  

 faktiske oplysninger, at der havde foreligget et ægteskabslignende forhold  

 mellem Dem og (B) af en sådan karakter, at kommunen havde været berettiget  

 til  

 at afslå udbetaling af børnetilskud for det nævnte kvartal." I et brev af 21. februar 1995  

 indbragte A's advokat sagen for Den Sociale Ankestyrelse.
Han gjorde bl.a.  

 følgende gældende:
 "...
 Sagen har efter min klients  

 opfattelse absolut principiel karakter, idet min klient som det fremgår af  

 sagsakterne har oplyst, at hun har haft et forhold med omtalte (B), men at  

 hun  

 på intet tidspunkt har boet sammen med denne endsige haft økonomisk samvær  

 med  

 denne.
 Min klient er som det fremgår  

 enlig mor med tre hjemmeboende børn, og min klient er efter afgørelserne fra  

 Det Sociale Ankenævn i Vejle Amt meget forvirret over, om hun skal forstå  

 afgørelserne således, at hun herefter ikke så længe hun får udbetalt ordinær  

 og  

 ekstraordinær børnetilskud samt boligsikring er berettiget til at have  

 seksuelle forhold.
 Min klient, der er 35 år, har  

 selvfølgelig som andre behov for at kunne have seksuelle forhold, og det kan  

 vel ikke være samfundets opfattelse, at det er utilladeligt at have seksuelle  

 forhold, når man modtager sociale ydelser.
 Min klient fastholder, som  

 det også fremgår af sagsakterne, at hun udelukkende har haft seksuelle  

 forhold  

 med (B) men aldrig har haft fælles bopæl, økonomi eller lignende med denne.
Hvor går grænsen for, hvad  

 enlige mødre/fædre må og ikke må i min klients situation? ..." Den Sociale Ankestyrelse  

 afviste i skrivelse af 8. marts 1995 at optage sagen til realitetsbehandling,  

 da Ankestyrelsen ikke fandt at sagen var af principiel eller generel  

 betydning.  

 Ankestyrelsen henviste herved til at "retstilstanden er tilstrækkeligt  

 afklaret", og til at "nævnets afgørelse er truffet efter en konkret  

 vurdering og ikke på det foreliggende grundlag synes at stride mod  

 Ankestyrelsens  

 praksis på området".
Den 1. oktober 1994 stoppede  

 Fredericia Kommune A's boligsikring under henvisning til at A ikke havde  

 imødekommet en anmodning fra boligstøttekontoret om at kontakte kommunen, da  

 den havde erfaret at der var ændringer i husstandens sammensætning.
Denne  

 afgørelse påklagede A telefonisk den 12. oktober 1994 til Det Sociale  

 Ankenævn  

 for Vejle Amt.
Med virkning fra den 1. november 1994 genoptog kommunen  

 udbetalingen af boligsikring.
Nævnet traf den 24. januar 1995 følgende  

 afgørelse som blev meddelt A ved brev af 26. januar 1995:
 Om sagens baggrund oplyste  

 nævnet følgende:
 "Nævnet fandt efter det  

 oplyste, at indkomsten for (B) skulle indgå i husstandsindkomsten ved  

 beregningen af oktober måneds boligsikring.
 Nævnet tiltrådte derfor, at  

 Fredericia Kommune havde krævet tilbagebetaling for denne måned.
 Nævnet lagde vægt på, at De  

 efter det oplyste ikke havde reageret på kommunens anmodning i november 1994  

 om  

 at henvende Dem vedrørende ændrede husstandsforhold samt at De ved  

 fremsendelse  

 af kommunens udtalelse af 2. december 1994 fra ankenævnet den 7. december  

 1994  

 var orienteret om, at De var berettiget til boligsikring fra 1. november  

 1994.
 Nævnet fandt derfor, at De  

 måtte indse, at De ikke kunne være berettiget til udbetalinger for oktober  

 1994, da reguleringen med den fejlagtige udbetaling for oktober 1994 fandt  

 sted  

 1. januar 1995.
Der er ikke ved afgørelsen  

 taget stilling til størrelsen af tilbagebetalingen af boligsikring for  

 oktober  

 måned 1994." Nævnet henviste til følgende  

 lovbestemmelser:
 "Det fremgår af  

 boligstøttelovens § 6, at beregningen af boligstøtte sker på grundlag af  

 husstandsindkomsten.
 Ifølge samme lovs § 7  

 medregnes som medlemmer af husstanden ansøgeren, dennes ægtefælle,  

 hjemmeværende børn og andre der har fast ophold i lejligheden uden at være  

 logerende.
 Ifølge samme bestemmelses §  

 43, stk. 3, skal ansøgeren oplyse kommunen om alle forhold, der kan medføre  

 nedsættelse eller bortfald af boligstøtten.
Af boligstøttelovens § 47,  

 stk. 6 fremgår det, at har ansøgeren undladt at give meddelelse som omhandlet  

 i  

 § 43, stk. 3 eller mod bedre vidende uberettiget oppebåret boligstøtte, skal  

 det beløb der er oppebåret med urette tilbagebetales." I skrivelse af 6. juni 1995  

 indgav A's advokat klage til mig over Den Sociale Ankestyrelses og det  

 sociale  

 ankenævns afgørelser i sagen.
Han henviste til den stedfundne brevveksling  

 mellem myndighederne og A.
 I brev af 11. juli 1995 bad  

 jeg Det Sociale Ankenævn for Vejle Amt og Fredericia Kommune om udtalelser.  

 Jeg  

 bad specifikt om følgende:
"Det kan oplyses at jeg  

 ved min afsluttende gennemgang af sagerne vil tage stilling til om de trufne  

 afgørelser opfylder begrundelseskravet i forvaltningslovens §§ 22 og 24. Jeg  

 skal således bede om at ankenævnet og Fredericia Kommune i udtalelserne  

 redegør  

 for hvilke faktiske oplysninger myndighederne har lagt til grund ved  

 vurderingen  

 af at (A) i relation til børnetilskudsreglerne levede i et ægteskabslignende  

 forhold på det pågældende tidspunkt, og at (B)'s indtægt skulle indgå i  

 husstandsindkomsten  

 ved beregning af boligsikringen." Fredericia Kommune  

 kommenterede klagen i et brev af 17. juli 1995. Kommunen anførte:
 "(A) skønnes ikke at  

 have været enlig i h.t. børnetilskudslovens § 2 fra den 1.6.94 til den  

 31.10.94, idet ved samtale med undertegnede den 10.10.94, oplyser (A):
at hun siden maj måned 1994  

 har haft seksuelt samvær med (B), at hun er sammen med (B) hver  

 onsdag og hver anden weekend, at de har fælles  

 venskabskreds, at (A) vasker (B)'s tøj, at (A) har lejet (B)'s hus, at de har været på ferie  

 sammen til Tyrkiet i sommeren 1994.
 Desuden har (A) til Det  

 Sociale Ankenævn den 12.10.94 oplyst at have overnattet en del hos (B) i juli  

 måned 1994 og at (B) har overnattet hos hende i juni måned 1994.
 De har betalt skiftevis til  

 de fælles udgifter.
 (B) har ved tlf. samtale  

 hertil den 24.10.94 bekræftet, at der har eksisteret et seksuelt samvær, men  

 at  

 dette er ophørt.
Desuden har (B) stået  

 tilmeldt en adresse, som er et havehus og som kun må anvendes til  

 kolonihaveformål. (B) flytter først sin adresse den 1.11.94 efter at Teknisk  

 Forvaltning anmoder om det med frist til den 7.11.94." Ankenævnet udtalte sig i et  

 brev af 29. august 1995 således:
 "Ankenævnet skal anføre,  

 at afgørelserne i nævnte sager er resultatet af en konkret vurdering og  

 afvejning af de foreliggende faktiske oplysninger i sagerne.
Det kan oplyses, at forhold  

 som parternes indbyrdes tjenesteydelser, hyppigheden og karakteren af  

 samværet  

 parterne imellem samt de pågældendes bolig- og bopælsmæssige forhold i den  

 relevante periode er elementer, som har indgået ved sagernes afgørelse i  

 ankenævnet." Den 1. september 1995 sendte  

 A's advokat mig en kopi af et brev af 25. august 1995 fra Fredericia Kommune  

 til A hvori kommunen oplyser hende om at politiet havde sendt sagen tilbage,  

 og  

 at der ikke havde været fundet grundlag for at rejse sigtelse mod hende.
Ombudsmandens udtalelse "Forvaltningslovens § 19, stk. 1, indeholder følgende bestemmelse:
'  

  

 § 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.' Skriftlige afgørelser der ikke giver en part fuldt ud medhold, skal ifølge  

 forvaltningslovens § 22 ledsages af en begrundelse.
Begrundelsen efter § 22  

 skal ifølge § 24 som minimum indeholde følgende:
'  

  

 § 24.  

  

 En begrundelse for en afgørelse skal indeholde en henvisning til de  

 retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens interesse i at  

 kunne benytte kendskab til denne til varetagelse af sit tarv findes at burde  

 vige for afgørende hensyn til den pågældende selv eller til andre private  

 eller offentlige interesser, jf. § 15.' Fredericia Kommunes afgørelse af 30. september 1994 Afgørelsen i kommunens brev af 30. september 1994 til (A) blev truffet uden  

 at Fredericia Kommune forinden havde givet (A) lejlighed til at udtale sig om  

 den anonyme henvendelse af 12.  

 september 1994 eller om de oplysninger forvaltningen i den anledning  

 indhentede  

 om (A)'s og (B)'s folkeregisteradresser samt om elforbruget på ejendommen  

 (adressen Y).
 Kommunen tilsidesatte herved  

 § 19, stk. 1, i forvaltningsloven.
Brevet til (A) af 30.  

 september 1994 indeholdt ingen angivelse af hvilke oplysninger eller forhold  

 kommunen byggede afgørelsen på.
Dermed tilsidesatte kommunen kravet i § 24 i  

 forvaltningsloven om en angivelse af de hovedhensyn afgørelsen bygger på,  

 samt  

 en redegørelse for hvilke oplysninger vedrørende sagens faktiske  

 omstændigheder  

 der var tillagt væsentlig betydning for afgørelsen.
 Tilsidesættelsen af disse to  

 centrale sagsbehandlingsregler må jeg anse for beklagelig.
Reelt blev afgørelsen truffet  

 på grundlag af de anonymt meddelte oplysninger, oplysninger der viste at (A)  

 og  

 (B) ikke havde samme folkeregisteradresse, samt oplysninger om elforbruget på  

 den ene af adresserne.
Jeg anser disse oplysninger for utilstrækkelige som  

 bevis for at der var etableret et fast samlivsforhold mellem (A) og (B), og  

 finder det uheldigt at kommunen fandt at kunne træffe en så vidtgående  

 afgørelse som sket på dette spinkle bevismæssige grundlag.
 Jeg har gjort Fredericia  

 Kommune bekendt med min opfattelse.
Det Sociale Ankenævn for Vejle Amts brev af 26. januar 1995 om børnetilskud Nævnet beskrev i brevet til  

 (A) retsgrundlaget for afgørelsen og henviste herved bl.a. til pkt. 8 i  

 Sikringsstyrelsens vejledning af 18. december 1986 om afgrænsningen af  

 begrebet  

 'enlig forsørger'. I brevet af 26. januar 1995 henviste nævnet til at (A) og  

 (B) ansås at leve i et 'ægteskabslignende forhold'. Af styrelsens vejledning  

 ses at afgørende ved denne vurdering er om parterne bidrager til fælles  

 husførelse gennem kontante bidrag, arbejde eller på anden måde, samt om der  

 er  

 tale om et samlivsforhold der kan føre til ægteskab.
På tidspunktet for  

 ankenævnets afgørelse forelå langt flere og detaljerede oplysninger til  

 belysning af dette spørgsmål end da kommunen traf afgørelse.
Hovedparten af  

 oplysningerne fremkom ved at (A) under samtaler med sagsbehandlere i  

 henholdsvis  

 Fredericia Kommune og statsamtet oplyste nærmere om forholdet mellem hende og  

 (B). Derudover blev spørgsmålet belyst ved erklæringer og breve fra (A) og  

 (B).  

 I forbindelse hermed modsagde såvel (A) som (B) en række af de oplysninger  

 kommunen oplyste at have lagt til grund; det gjaldt navnlig oplysningerne om  

 samlivets karakter og om fælles økonomi.
En del af oplysningerne er i  

 forbindelse med nævnets behandling af sagen under forløbet blevet uddybet og  

 nuanceret, f.eks. oplysningerne om baggrunden for (B)'s køb af ejendommen  

 (adressen Z) samt oplysningerne om at (A) og (B) havde fælles vennekreds.
Om  

 den første oplysning blev det forklaret at ejendommen blev købt som en  

 investering, og at en bekendt skulle bo i den, men at bekendten sprang fra.  

 Om  

 den fælles vennekreds blev det oplyst at (A) og (B) havde kendt hinanden i  

 mange år - også da de begge var gift med andre personer - og at der var tale  

 om  

 fælles venner fra denne tid.
 Andre oplysninger er delvist  

 blevet korrigeret af (A), bl.a. oplysningen om at (A) vaskede (B)'s tøj. (A)  

 har anført at hun vaskede hans tøj efter at de havde bowlet sammen, og at der  

 ikke var tale om at hun jævnligt vaskede hans tøj.
Efter min mening er det en  

 forudsætning for at nævnet kunne opfylde begrundelsespligten i § 24, at det i  

 afgørelsesskrivelsen blev præciseret hvilke forhold der efter nævnets  

 opfattelse begrundede at parret i perioden juni til november 1994 kunne anses  

 at leve i et ægteskabslignende samliv.
Yderligere følger det efter min mening  

 af kravet i § 24, stk. 2, om at begrundelsen 'om fornødent (skal) indeholde  

 en  

 kort redegørelse for de oplysninger vedrørende sagens faktiske  

 omstændigheder,  

 som er tillagt væsentlig betydning for afgørelsen', at nævnet angav hvilke af  

 de bevismæssigt set usikre oplysninger nævnet havde lagt til grund for  

 afgørelsen.
Eksempelvis - hvis dette har været tilfældet - at nævnet antog at  

 de havde boet på samme adresse trods det at de havde forskellige  

 folkeregistertilmeldinger,  

 at (A) jævnligt vaskede tøj for (B) og ikke kun når de havde bowlet.
Som  

 sagen  

 foreligger nu - også efter nævnets udtalelse til mig - er det ikke muligt at  

 se  

 hvilke af de ikke samstemmende oplysninger der har været lagt til grund for  

 afgørelsen.
Jeg finder det beklageligt at  

 nævnet på den beskrevne måde har tilsidesat begrundelsespligten i § 24 i  

 forvaltningsloven.
Jeg har gjort Det Sociale Ankenævn for Vejle Amt bekendt  

 med  

 min opfattelse, og jeg har henstillet til nævnet at genoptage sagen til  

 fornyet  

 behandling med henblik på at der meddeles (A) en ny afgørelse ledsaget af en  

 fyldestgørende begrundelse.
 Ifølge den sociale  

 styrelseslovs § 17, stk. 1, kan nævnets afgørelse gå ud på 'afvisning,  

 stadfæstelse, hjemvisning, ophævelse eller ændring af den påklagede  

 afgørelse'.
 Jeg har overvejet om nævnet  

 burde have hjemvist sagen til fornyet behandling i Fredericia Kommune.
Det er ikke i § 17, stk. 1,  

 nærmere bestemt hvorledes nævnet bør reagere over for fejlagtige afgørelser,  

 men blot anført at det kan ske ved hjemvisning, ophævelse eller ændring.
I et  

 tilfælde som det foreliggende, hvor den påklagede afgørelse lider af meget  

 væsentlige formelle mangler - manglende partshøring, meget mangelfuld  

 begrundelse  

 og utilstrækkeligt oplysningsgrundlag - må udgangspunktet være hjemvisning.  

 Det  

 er dog ikke udelukket i et sådant tilfælde at nævnet ved sin egen oplysning  

 af  

 sagen retter fejlen og i stedet ændrer afgørelsen.
I det foreliggende  

 tilfælde  

 bør det efter min mening tillægges væsentlig betydning at sagen straks ved  

 klagens modtagelse var blevet oplyst mere fyldestgørende end da kommunen traf  

 afgørelse den 30. september 1994, at en hjemvisning kunne føre til yderligere  

 forhaling af sagen, samt at nævnet modtog oplysning om at kommunen med  

 virkning  

 fra 1. november 1994 ændrede sin vurdering af (A)'s forsørgerstatus.
 Herefter finder jeg ikke at  

 det kan kritiseres at nævnet ikke hjemviste sagen.
Det Sociale Ankenævn for Vejle Amts brev af 26. januar 1995 vedrørende  

 tilbagebetaling af boligsikring Nævnets afgørelse om at (A)  

 skulle tilbagebetale boligstøtten for oktober måned 1994, bygger - i lighed  

 med børnetilskudsafgørelsen - på en antagelse om at (B) og (A) i denne  

 periode  

 havde fælles husstand.
Heller ikke i forbindelse med denne afgørelse har  

 nævnet  

 redegjort for hvilke oplysninger og forhold denne opfattelse bygger på.
Denne  

 afgørelse er således heller ikke blevet begrundet i overensstemmelse med  

 forvaltningslovens § 24. Jeg finder dette forhold beklageligt.
Samtidig  

 hermed  

 har jeg meddelt ankenævnet min opfattelse og henstillet at også denne  

 afgørelse bliver genoptaget med henblik på at der meddeles (A) en ny  

 afgørelse  

 med en fyldestgørende begrundelse.
..." Den 2. juli 1997 traf Det  

 Sociale Ankenævn for Vejle Amt nye afgørelser i sagen.
Nævnet fandt efter en  

 fornyet vurdering at måtte ændre de tidligere afgørelser.
Fredericia Kommune  

 blev herefter bedt om at udbetale børnetilskud for oktober kvartal 1994 samt  

 boligsikring for oktober måned 1994 i overensstemmelse hermed.
