Pressenævnets kendelse i sag nr. 11-70/121 Resumé Klager  en person  klagede over tv-indslaget Nyt center til oddere på TV 2 Nord og artiklen Nordjyske oddere redder Sjælland på tv2nord.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken [Klager] eller Det Danske Odderinstitut er omtalt eller afbilledet i artiklerne eller indslagene, har klager ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
 [Klager] har klaget til Pressenævnet over tv-indslaget Nyt center til oddere på TV 2 Nord og artiklen Nordjyske oddere redder Sjælland på tv2nord.dk den 3. august 2011 samt over tv-indslaget og artiklen Oddere skal fra Jylland til Sjælland bragt på henholdsvis TV 2 News og tv2.dk den 4. august 2011, idet klager mener, at der er bragt ukorrekt information.
 [Klager] har til støtte for klagen bl.a. anført, at hun er medstifter af Det Danske Odderinstitut.
[Klager] har klaget til TV 2 Nord, der den 17. august 2011 afviste klagen.
Klagen til TV 2 News henstår ubesvaret.
Der er efter det oplyste ikke rettet henvendelse til tv2.dk (TV 2 DANMARK A/S).
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken [Klager] eller Det Danske Odderinstitut er omtalt eller afbilledet i artiklerne eller indslagene, har klager ikke en sådan interesse, at der er grundlag for at behandle klagen.
Klagen afvises, jf. medieansvarsloven § 43, stk. 2, nr. 2.
