Bekendtgørelse  

 om ikke-erhvervsmæssig sejlads på Susåen  

  

 med sidevandløb og på Tystrup-Bavelse Søerne  

1) I medfør af § 29, stk. 1, jf. § 72,  

 § 87, stk. 4 og § 89, stk. 3, i lov om naturbeskyttelse,  

 jf. lovbekendtgørelse nr. 884 af 18. august 2004, som ændret ved lov nr. 567  

 af  

 24. juni 2005 og efter anmodning fra Storstrøms og Vestsjællands amtsråd,  

 Næstved, Ringsted og Sorø kommuner  

 fastsættes:
 § 1.  

  

 Formålet med bekendtgørelsen er at regulere den ikke-erhvervsmæssige sejlads  

 på  

 Susåen med sidevandløb og på Tystrup - Bavelse Søerne med henblik på at  

 bevare  

 områdets nationale og internationale betydning som naturområde.
Afgrænsning § 2.  

  

 Denne bekendtgørelse omfatter ikke-erhvervsmæssig sejlads på Susåen med  

 sidevandløb og på Tystrup-Bavelse Søerne i Næstved, Ringsted og Sorø kommuner  

 som vist på kortbilag 1 og 2.
Sejladsreguleringer § 3.  

  

 Sejlads er ikke tilladt på følgende vandløbsstrækninger, der er vist på  

 kortbilag 1:
1)  

 	  

 Susåen opstrøms  

 amtsvejen ved Vetterslev 2)  

 	  

 Søbæk 3)  

 	  

 Jydebæk 4)  

 	  

 Torpe Kanal 5)  

 	  

 Vasegrøften Stk. 2.  

  

 På  

 Tystrup-Bavelse Søerne er sejlads ikke tilladt på følgende, med  

 markeringsbøjer  

 afmærkede vandflader, der regnes fra søbredden eller fra yderkanten af  

 eventuel  

 rørbevoksning, og som er vist på kortbilag 2:
 1)  

 	  

 En 100-  

 250 m  

 zone fra Kellerød Skov til  

 Tystrup Næs.
 2)  

 	  

 En 100-  

 150 m  

 zone fra pynten syd for Hørhaven  

 langs vest- og sydbredden til Rejnstrup Holme.
3)  

 	  

 En 100-  

 200 m  

 zone vest og øst for  

 gennemsejlingen ved Rejnstrup Holme og langs søbredden nord herfor.
Dog er  

 passage  

 mellem Tystrup Sø og Bavelse Sø tilladt.
 4)  

 	  

 En 100-  

 150 m  

 zone fra Hammeren ved Bavelse  

 Gods til den østlige søbred  

 150 m  

 nord for vejen fra Fuglebjerg til Glumsø.
 5)  

 	  

 En  

 25 m  

 zone omkring øer.
§ 4.  

  

 På  

 øvrige vandløbsstrækninger og vandflader er det ikke tilladt, 1)  

 	  

 at sejle i siv- og  

 rørbevoksede vandområder, 2)  

 	  

 at sejle fra  

 solnedgang til kl. 07.00, 3)  

 	  

 at sejle med sejlbåde  

 og 4)  

 	  

 at dyrke windsurfing,  

 og 5)  

 	  

 sejle med motordrevne  

 fartøjer.
 § 5.  

  

 Sejladsforbudene i § 3 og § 4, stk. 1, nr. 2 omfatter ikke  

 bredejeres sejlads i forbindelse med fiskeri i eget fiskevand eller  

 tilsvarende  

 sejlads i forbindelse med fiskeri foretaget af sportsfiskere, der har  

 tilladelse til fiskeri fra bredejeren.
 Stk. 2.  

  

 Sejladsforbudene i § 3 og § 4, stk. 1 nr. 2 omfatter heller  

 ikke  

 bredejeres og lokale bådejeres ret til sejlads på strækninger eller i  

 områder,  

 som jævnligt har været besejlet af dem før denne bekendtgørelses  

 ikrafttræden,  

 medmindre kommunerne bestemmer andet.
 § 6.  

  

 Kommunerne viderefører registreringsordningen for alle hjemmehørende  

 fartøjer,  

 der defineres som fartøjer, hvis ejere har bopæl eller jordlod eller del af  

 en  

 jordlod beliggende inden for en geografisk grænse svarende til  

 kommunegrænserne  

 før 1. januar 2007 for kommunerne Haslev, Ringsted, Sorø og Fuglebjerg,  

 Rønnede,  

 Holmegård, Suså og Næstved.
 Stk. 2.  

  

 Som  

 hjemmehørende fartøjer betragtes endvidere fartøjer tilhørende sportsfiskere,  

 som med tilladelse fra bredejere udøver sportsfiskeri på de omfattede  

 vandområder.
Stk. 3.  

  

 Kommunerne  

 fastsætter bestemmelser om mærkning og nummerering af fartøjer.
De af  

 kommunerne registrerede hjemmehørende fartøjer må ikke udlejes.
 Stk. 4.  

  

 Anmodning  

 om registrering indgives til kommunen.
 Stk. 5.  

  

 Klubber,  

 skoler eller foreninger og lignende må ikke udlåne  

 deres registrerede  

 hjemmehørende fartøjer til andre end denne lokale klubs, skoles eller  

 forenings  

 medlemmer.
 § 7.  

  

 Sejlads må kun finde sted med fartøjer, der er registreret af kommunerne, og  

 mærket i overensstemmelse med bestemmelser herom.
 Stk. 2.  

  

 Tømmerflåder og andre specielle fartøjstyper kan af kommunerne undtages fra  

 registreringsordningen, eventuelt i forbindelse med fastsættelse af særlige  

 vilkår for sejlads med disse fartøjer.
Stk. 3.  

  

 Fartøjer,  

 der ikke er registreret som hjemmehørende jf. § 5, stk. 1, og  

 stk. 2, skal ved sejlads på de af bekendtgørelsen omfattede vandområder  

 føre en gæstenummerplade.
Fartøjet må ikke være et overskydende  

 udlejningsfartøj fra udlejere med tilladelse til udlejningsvirksomhed på  

 Susåen.  

 Gæstenummerplade udleveres ved kommunernes foranstaltning.
 Stk. 4.  

  

 Kommunerne  

 kan fastsætte et maksimum for det antal fartøjer, som den enkelte kan få  

 registreret  

 som hjemmehørende jf. § 5 stk. 1, og stk. 2. Kommunerne  

 kan  

 bl.a. ud fra geografiske forhold differentiere dette antal.
 Stk. 5.  

  

 Kommunerne  

 kan i tilfælde af overtrædelse af denne bekendtgørelse begrænse eller  

 inddrage  

 den enkeltes mulighed for at få registreret fartøjer som hjemmehørende.
 § 8.  

  

 Udover de af kommunerne registrerede hjemmehørende fartøjer, jf. § 6,  

 stk. 1, og stk. 2, fastsættes det maksimale antal fartøjer, der  

 lovligt på samme tid må besejle Susåen nedstrøms Vetterslev samt  

 Tystrup-Bavelse Søerne til 35 ikke-hjemmehørende fartøjer og 185  

 udlejningsfartøjer, hvoraf de 35 fartøjer udelukkende må udlejes på timebasis  

 og kun må besejle strækningen fra Holløse Mølle til Næstved.
Anlæg § 9.  

  

 Kaproningsbaner og kapsejladsbaner må kun etableres med tilladelse fra  

 kommunerne.
 Stk. 2.  

  

 Kommunerne  

 kan fastsætte nærmere vilkår om søsætning af fartøjer til sejlads.
Udlejningsvirksomhed § 10.  

  

 Udlejningsvirksomhed med fartøjer til sejlads må kun drives med tilladelse  

 fra  

 de i § 2 nævnte kommuner.
 Stk. 2.  

  

 Kommunerne  

 kan fastsætte vilkår for udlejningsvirksomhed med fartøjer til sejlads.
 Undtagelser m.v.
 § 11.  

  

 Kommunerne kan uanset bestemmelserne i §§ 3, 4 og 8, meddele tilladelse  

 til sejlads i særlige tilfælde og til særlige arrangementer.
 Stk. 2.  

  

 Sejlads med  

 videnskabelige formål skal anmeldes til kommunerne, der kan fastsætte nærmere  

 vilkår for sejladsen.
 § 12.  

  

 Offentlige myndigheder kan frit færdes på de af bekendtgørelsen omfattede  

 vandløbsstrækninger og søer i forbindelse med varetagelsen af deres  

 administrative opgaver.
 § 13.  

  

 Sejlads,  

 herunder sejlads med motordrevet fartøj, kan ske på samtlige af  

 bekendtgørelsen  

 omfattede vandflader i redningsøjemed i forbindelse med alvorlig person-  

 eller  

 tingsskade eller til afværgelse af nærliggende fare herfor.
Information, tilsyn og gebyrer § 14.  

  

 Kommunerne gennemfører den fornødne information om denne bekendtgørelse.
 Stk. 2.  

  

 Kommunerne fører  

 tilsyn med overholdelsen af denne bekendtgørelse.
 § 15.  

  

 Kommunerne kan opkræve gebyrer til dækning af omkostninger ved  

 administrationen  

 af bekendtgørelsen.
 § 16.  

  

 Kommunerne skal offentliggøre forskrifter efter §§ 6 og 7 og afgørelser  

 efter § 10, stk. 1 efter denne bekendtgørelse.
 Stk. 2.  

  

 Offentliggørelse sker ved bekendtgørelse i lokale blade efter kommunernes  

 nærmere  

 bestemmelse.
Stk. 3.  

  

 Bekendtgørelsen skal indeholde oplysning om 1)  

 	  

 hovedindholdet af  

 forskriften eller afgørelsen, 2)  

 	  

 det eller de steder,  

 hvor afgørelsen er fremlagt, og 3)  

 	  

 klageadgangen.
 Stk. 4.  

  

 Offentliggørelse efter stk. 1. kan udelades, hvis der sker  

 offentliggørelse efter andre regler.
 Stk. 5.  

  

 Kommunerne skal  

 offentliggøre klagemyndighedens afgørelse i en klagesag efter denne  

 myndigheds  

 bestemmelse.
 § 17.  

  

 Kommunerne nedsætter et brugerråd med repræsentanter fra bl.a. bredejerne,  

 kanoudlejerne, myndigheder og berørte interesseorganisationer til at rådgive  

 i  

 spørgsmål vedrørende kommunernes administration af bekendtgørelsen.
 Straf, ikrafttræden, m.v.
 § 18.  

  

 Kommunernes afgørelser efter denne bekendtgørelse kan påklages til  

 Naturklagenævnet efter reglerne i naturbeskyttelseslovens kapitel 12.
 § 19.  

  

 Overtrædelse af § 3, § 4, § 7, stk. 1, og stk. 3, 1.  

 pkt., § 9, stk. 1 og § 10, stk. 1, straffes med bøde, jf. lov  

 om  

 naturbeskyttelse.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens kapitel 5.
 § 20.  

  

 Bekendtgørelsen revideres senest 1. oktober 2008 efter drøftelse i  

 brugerrådet.
 § 21.  

  

 Bekendtgørelsen træder i kraft den 17. februar 2007.
 Stk. 2.  

  

 Bekendtgørelse nr. 213 af 20. marts 1999 om ikke-erhvervsmæssig sejlads på  

 Susåen med sidevandløb og på Tystrup-Bavelse Søerne ophæves.
 Stk. 3.  

  

 Gældende  

 forskrifter i henhold til § 6 eller afgørelser meddelt af amtsrådene, og  

 afgørelser efter § 7, stk. 2, § 10, § 11 og § 12 i  

 bekendtgørelse nr. 213 af 20. marts 1999 om ikke-erhvervsmæssig sejlads på  

 Susåen  

 med sidevandløb og på Tystrup-Bavelse Søerne, bevarer deres gyldighed, indtil  

 der efter denne bekendtgørelse fastsættes ændrede forskrifter eller træffes  

 nye  

 afgørelser.
Miljøministeriet, den 26. januar  

 2007 Connie Hedegaard /Anne-Marie Rasmussen Bilag 1 v:shapes="_x0000_i1025"> Bilag 2 v:shapes="_x0000_i1026"> 1)  

 Bekendtgørelsen indeholder bestemmelser, der gennemfører dele af Rådets  

 direktiv nr. 79/409/EØF af 2. april 1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) nr. 807/2003 af 14. april 2003  

 (EU-Tidende 2003 nr.
L 122, side 36), og dele af Rådets direktiv 92/43/EØF af  

 21. maj 1992 om bevaring af naturtyper samt vilde dyr og planter (EF -  

 habitatdirektivet)  

 (EF-Tidende 1992 nr.
L 206, side 7), som senest ændret ved  

 Europa-Parlamentets  

 og Rådets forordning (EF) nr. 1882/2003 af 29. september 2003 (EU-Tidende  

 2003  

 nr.
L 284, side 1).
