 I årenes løb har medlemmet beskæftiget sig med at  

 oversætte buddhistiske skrifter og fået dem udgivet i  

 tidsskrifter uden honorar, og i 1990 skrev han en bog.
 Et forlag henvendte sig i sommeren 2001 til medlemmet for at få ham  

 til at samle/skrive 2 bøger.
Den ene bog skulle udgives i foråret 2002, og bestå af en  

 sammenstykning af medlemmets tidligere oversættelser med en indledning  

 for hvert kapitel forfattet af medlemmet.
Det var en mindre bog beregnet til  

 udgivelse i en serie af småbøger, og medlemmet modtog et  

 engangshonorar på 15.000 kr.
 Den anden bog skulle være en større bog, men kontrakten  

 vedrørende denne bog blev annulleret da medlemmet havde fået at  

 vide at arbejdet ikke ville kunne forenes med modtagelsen af efterløn  

 idet timeforbruget ville været stort.
 Nævnet fandt at medlemmets virksomhed med at oversætte, skrive  

 og sammenstykke bøger måtte anses for selvstændig  

 virksomhed, og at medlemmet ikke kunne få tilladelse til at drive  

 selvstændig virksomhed som bibeskæftigelse som forfatter samtidig  

 med efterløn efter 200 reglen.
 Nævnet lagde vægt på at medlemmets forfattervirksomhed  

 udøvedes for egen regning og risiko, da han som forfatter havde den  

 handlefrihed der i arbejdsmæssig og økonomisk henseende er  

 karakteristisk for selvstændige erhvervsdrivende.
 Endvidere lagde nævnet vægt på at medlemmet havde oplyst  

 at timeforbruget ved hans forfattervirksomhed var så stort at han ikke  

 ville kunne opfylde kravene om et faktisk timeforbrug på kun på  

 200 eller på 400 timer.
 Dog  fandt nævnet at arbejdet med den første bog kunne anses  

 for at være lønmodtagerarbejde.
 Nævnet lagde ved denne del af afgørelsen lagt vægt  

 på at bogen var et bestillingsabejde, der bestod af tidligere  

 oversættelser, blev honoreret med et engangsbeløb samt at  

 medlemmet ikke var momsregistreret, havde foretaget skattemæssige  

 afskrivninger eller foretaget skattemæssige fradrag af nogen art, og at  

 indkomsten var A-indkomst.
 Nævnet fandt endvidere at arbejdet med bogen var ukontrollabelt, og  

 at  honoraret derfor skulle omregnes med den til enhver tid gældende  

 omregningssats.
200 timers reglen - forfattervirksomhed -  

 selvstændig virksomhed/lønmodtagerarbejde Ankenævnet har behandlet Deres klage på møde den 26.  

 september 2002.
Nævnet traf denne A F G Ø R E L S E De kan ikke få tilladelse til at drive selvstændig virksomhed  

 som bibeskæftigelse som forfatter samtidig med efterløn efter  

 200 reglen.
 Ankenævnet finder at Deres virksomhed med at oversætte, skrive  

 og sammenstykke bøger om buddhisme må anses for  

 selvstændig virksomhed.
 Nævnet har lagt vægt på at Deres forfattervirksomhed  

 udøves for egen regning og risiko, jf. § 2, stk. 1 og 4, i  

 direktoratets bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige  

 erhvervsdrivende.  De har som forfatter den handlefrihed der i  

 arbejdsmæssig og økonomisk henseende er karakteristisk for  

 selvstændige erhvervsdrivende.
 Endvidere har nævnet lagt vægt på at De har oplyst at  

 timeforbruget ved Deres forfattervirksomhed er så stort at De ikke  

 ville kunne opfylde kravene om et faktisk timeforbrug hverken på 200  

 eller på 400 timer, men at en omregning af Deres honorarindtægt  

 med den gældende omregningsfaktor til antal timer ville betyde at De  

 ikke ville overskride det tilladte timetal på højst 200  

 timer.
 Ankenævnet skal hertil bemærke at der ikke er hjemmel i loven  

 til ved selvstændig virksomhed at omregne en indtægt for at finde  

 frem til et timeforbrug idet både  

 arbejdsløshedsforsikringslovens § 75c, stk. 6, og  

 arbejdsløshedsforsikringslovens § 74 f, stk. 4, udtrykkeligt  

 gør en tilladelse til at udøve selvstændig virksomhed  

 samtidig med efterløn betinget af at ansøgeren kan  

 sandsynliggøre at han kan holde sig inden for det tilladte timeforbrug  

 på henholdsvis 200 og 400 timer.
 Dog finder nævnet at Deres arbejde med bogen "..." kan anses for at  

 være lønmodtagerarbejde.
Nævnet har ved denne del af afgørelsen lagt vægt  

 på Deres oplysninger af 5. september 2002 hvoraf fremgår -at bogen ... er skrevet på forlaget ...s foranledning og er et led  

 i en serie af mindre bøger, -at bogen er på 178 små sider, med 15 kapitler med  

 oversættelser af buddhistiske digte m.v.
Foran hvert kapitel er der en indledning skrevet af Dem.  

 Oversættelserne er skrevet af Dem og samlet gennem flere år  

 sideløbende med at De havde fuldtidsarbejde.
I løbet af 2002  

 stykkede De oversættelserne sammen.
Honoreringen på 15.000 kr.  

 var et engangshonorar uden tilknyttede royalities, -at De tidligere har oversat buddhistiske skrifter der er blevet udgivet i  

 tidsskrifter.
De har ikke fået honorar for disse artikler, -at De er ikke og har ikke været momsregistreret, har foretaget  

 skattemæssige afskrivninger eller foretaget skattemæssige fradrag  

 af nogen art, samt -at Deres indkomst er A-indkomst.
 Nævnet finder endvidere at Deres arbejde med bogen ... er  

 ukontrollabelt og at Deres honorar derfor skal omregnes med den til enhver  

 tid gældende omregningssats.
 Nævnet skal på dette grundlag bede kassen om at tage stilling  

 til om arbejdet med bogen ... ligger indenfor de 200 timer et medlem, der er  

 fyldt 60 år før den 1. juli 1999, har ret efter § 75 c, stk. 1,  

 nr. 1, i lov om arbejdsløshedsforsikring m.v.
 De har endvidere klaget over at De ikke må skrive artikler om  

 zen-buddhhisme der udgives i forskellige tidsskrifter uden De modtager  

 honorar for Deres arbejde.
 Da direktoratet ikke i sin afgørelse har taget stilling til dette  

 spørgsmål, men i oversendelsesskrivelse af 27. maj 2002 har  

 henvist Dem til at søge vejledning i Deres kasse kan nævnet ikke  

 tage stilling til dette spørgsmål.
 Ankenævnet finder således at De ikke kan få tilladelse  

 til at arbejde som forfatter med udgivelse af bøger samtidig med  

 efterløn under 200 timers ordningen.
 Ankenævnet tiltræder herefter direktoratets afgørelse  

 af 3. maj 2002, men ændrer den del af direktoratets afgørelse  

 der angår arbejdet med bogen ... idet nævnet anser dette arbejde  

 for lønmodtagerarbejde.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De fyldte 60 år den 2. november  

 1998.
 De overgik til efterløn den 3. november 2001.
Den 12. februar henvendte De Dem i a-kassen og oplyste at De havde  

 indgået kontrakt med ... forlag om at skrive 2 bøger.
Den  

 første bog havde De allerede afleveret manuskript til, som De den 21.  

 februar fik 15.000 kr. i honorar for.
På foranledning af Deres henvendelse standser a-kassen for  

 udbetaling af Deres efterløn.
A-kasser indstiller den 4. marts til  

 direktoratet at De for tilladelse til at videreføre Deres  

 selvstændige virksomhed samtidig med efterlønnen under 200  

 timers ordningen.
De i breve af 18. februar, 1. marts og 14. marts 2002 givet supplerende  

 oplysninger til sagen.
Af Deres breve fremgår bl.a. at De har  

 været ansat som lønmodtager ved ... i 30 år, og De i 1990  

 skrev bogen .... , at De løbende har skrevet artikler om zen-buddhisme  

 og holdt foredrag herom, samtidig med Deres fuldtidsarbejde.
De udtrykker forundring over at Deres kontrakter med ... om at skrive 2  

 bøger om zen-buddhisme volder problemer i forhold til Deres  

 efterløn.
De mener ikke at Deres skriverier er selvstændig  

 virksomhed, men opfatter Deres arbejde som honorarbetalt arbejde, der kan  

 omregnes til timer.
 At De bruger mange flere timer på at researche og skrive en bog  

 mener De er Deres eget problem.
De skriver at De ikke af direktoratets pjecer kan se, at det at skrive en  

 bog for honorar skulle betragtes som selvstændig virksomhed, men hvis  

 det er tilfældet vil De gerne søge tilladelse til at drive Deres  

 forfattervirksomhed som en mindre selvstændig virksomhed under 200  

 timers reglen.
Ellers vil De gerne søge tilladelse til at  

 udføre arbejdet som en enkeltstående arbejdsopgave med karakter  

 af selvstændig virksomhed, dog ikke hvis det er ensbetydende med, at De  

 skal fradrages time for time i Deres efterløn.
 De oplyser at De ikke kan bruge den fleksible efterlønsordning, da  

 De først vil stoppe på efterløn når De bliver 67  

 år. (Direktoratet skal bemærke at De har ret til  

 efterløn indtil De fylder 67 år, uanset om De vælger den  

 fleksible efterlønsordning).
 De anfører endvidere, at De kunne tænke Dem at Deres  

 skribentvirksomhed kan betragtes som frivilligt ulønnet arbejde med et  

 socialt, sundhedsmæssigt og humanitært sigte.
Den 21. marts 2002 ringede De til direktoratet og oplyste at Deres honorar  

 fra ... var a-indkomst." Sekretariatet er enig i fremstillingen.
2. Arbejdsdirektoratets afgørelse Direktoratet traf den 3. maj 2002 denne afgørelse:
 "De anses for at have drevet bibeskæftigelse ved selvstændig  

 virksomhed.
 De får tilladelse til at blive i efterlønsordningen, selvom  

 De har overtrådt reglerne efter overgang til efterløn den 3.  

 november 2001. De har derfor fortsat ret til at arbejde inden for 200 timer  

 om året uden fradrag i efterlønnen.
Det er et vilkår for tilladelsen, at 15.000 kr. fradrages  

 fuldt ud i Deres efterløn.
Hvis De ikke kan accepterer  

 vilkåret, skal De udtræde af efterlønsordningen.
De får ikke tilladelse til at drive selvstændig virksomhed  

 samtidig med efterløn.
De kan derfor ikke færdiggøre  

 Deres bog ....
Begrundelse Direktoratet har ved afgørelsen lagt til grund, at Deres  

 forfattervirksomhed er selvstændig virksomhed.
Drift af selvstændig virksomhed I § 2, stk. 1, i bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige  

 erhvervsdrivende (herefter: optagelsesbekendtgørelsen) defineres  

 selvstændig erhvervsvirksomhed som beskæftigelse for egen eller  

 ægtefællens regning og risiko og med det formål at  

 opnå økonomisk udbytte.
 Det fremgår af § 2, stk. 2, i optagelsesbekendtgørelsen,  

 hvornår en beskæftigelse altid skal anses for selvstændig  

 virksomhed, og i § 2, stk. 3, i optagelsesbekendtgørelsen, er angivet  

 en række forhold, der som udgangspunkt medfører, at der er tale  

 om selvstændig erhvervsvirksomhed.
 Vurderingen af, om en beskæftigelse skal anses for udøvelse  

 af selvstændig erhvervsvirksomhed foretages i øvrigt konkret,  

 jf. optagelsesbekendtgørelsens § 2, stk. 4.
 Direktoratet finder, at De skal anses for at have drevet selvstændig  

 virksomhed ved Deres arbejde med at skrive bøgerne ... og ..., jf. §  

 2, stk. 1 og stk. 4, i optagelsesbekendtgørelsen.
 Direktoratet finder også, at der har været tale om  

 selvstændig virksomhed som bibeskæftigelse, jf. § 1, stk. 1 og  

 stk. 2, i bekendtgørelse nr. 1146 af 20. december 1995 om  

 udøvelse af selvstændig virksomhed som  

 bibeskæftigelse.
Direktoratet har lagt vægt på at De i 1990 skrev bogen ...  

 samtidig med at De havde fuldtidsarbejde ved Det kgl. bibliotek, og at De  

 løbende har indsamlet materiale til en ny bog.
De har løbende  

 skrevet artikler og holdt foredrag og zen-buddhisme.
 Direktoratet har ved afgørelsen lagt vægt på, at De har  

 indgået forlagsaftaler med ...s forlag, med hensigt at opnå  

 økonomisk udbytte ved udgivelse af Deres bøger.
 Overtrædelse af efterlønsordningens regler i 2002:
 Drift af selvstændig virksomhed er ikke tilladt i perioden med  

 efterløn, jf. § 75 c, stk. 5, i lov om arbejdsløshedsforsikring  

 m.v., jf. senest lovbekendtgørelse nr. 603 af 25. juni 2001, og § 3,  

 stk. 4, i bekendtgørelse nr. 315 af 16. maj 2001 om arbejde og  

 indtægter mv. i efterlønsperioden (for medlemmer, som er fyldt  

 60 år før 1. juli 1999). Dette gælder dog ikke, hvis De  

 har fået særskilt tilladelse fra direktoratet til at drive  

 selvstændig virksomhed inden for 200-timers-reglen, jf. § 75 c, stk. 6,  

 nr. 1, i loven, og § 5 i nævnte bekendtgørelse.
De har ikke opnået tilladelse fra direktoratet og har derfor  

 overtrådt efterlønsordningens 200 timers regel.
Deres ret til  

 efterløn og til at arbejde efter 200 timers reglen skal derfor som  

 udgangspunkt bortfalde fra det tidspunkt, hvor De påbegyndte  

 selvstændig virksomhed, jf. § 9, stk. 1, nr. 3, bekendtgørelse  

 nr. 349 af 15. maj 2001 om overgang til, udtræden af og  

 genindtræden i efterlønsordningen samt optjening af  

 præmie.
 Da De drev Deres selvstændige virksomhed før overgangen til  

 efterløn, skal retten til efterløn falde bort fra  

 overgangstidspunktet, dvs. fra den 3. november 2001.
Tilladelse til at blive i efterlønsordningen Det fremgår imidlertid af sagen, at De ikke havde til hensigt at  

 få udbetalt efterløn uberettiget, og at De ved henvendelse til  

 a-kassen selv har oplyst om Deres forfatterskab, samt forelagt dokumentation  

 for Deres honorarindtægt for bogen ....
 Desuden var De af den opfattelse at De ikke drev selvstændig  

 virksomhed, men at Deres honorarindtægt kunne omregnes til timer, og  

 indgå i opgørelsen af 200 timer, uden at der skulle ske fradrag  

 i Deres efterløn.
 Som følge heraf betragter direktoratet Deres overtrædelse som  

 simpelt uagtsomt.
 På den baggrund giver direktoratet tilladelse til, at De kan  

 blive i efterlønsordningen på den betingelse, at De  

 accepterer det økonomiske vilkår, som er knyttet til  

 tilladelsen, jf. § 10, stk. 1 og 4, i bekendtgørelse nr. 351 af 16.  

 maj 2001 om arbejde og indtægter mv. i efterlønsperioden (for  

 medlemmer, som er fyldt 60 år før 1. juli 1999).
 Direktoratet har fastsat det økonomiske vilkår til  

15.000,- kr., som fratrækkes fuldt ud i efterlønnen krone  

 for krone.
 Vilkåret er beregnet på grundlag af Deres honorarindtægt  

 for bogen ...
Hvis De ikke accepterer vilkåret, skal De træde ud af  

 efterlønsordningen fra det tidspunkt, hvor De påbegyndte  

 selvstændig virksomhed.
Udtræden af ordningen med efterløn  

 skal ske med virkning fra det tidspunkt, hvor retten til at arbejde efter 200  

 timers reglen faldt bort, jf. § 9, stk. 5, i bekendtgørelse nr. 351 af  

 16. maj 2001 om arbejde og indtægter mv. i efterlønsperioden  

 (for medlemmer, som er fyldt 60 år før 1. juli 1999).
 Direktoratet har ved afgørelsen lagt vægt på Deres  

 oplysning om, at De ikke vil skrive bogen ..., hvis ikke De kan få  

 tilladelse til at skrive bogen under 200 timers ordningen.
 Hvis De fortsætter Deres selvstændige virksomhed uden  

 direktoratets tilladelse, skal De udtræde af  

 efterlønsordningen.
Afslag på tilladelse til at drive selvstændig virksomhed  

 samtidig med efterløn Det fremgår af § 75 c, stk. 6, nr. 1 i lov om  

 arbejdsløshedsforsikring m.v., jf. senest lovbekg. nr. 594 af 22. juni  

 2001, og § 5, stk. 1, i bekendtgørelse nr. 351 af 16. maj 2001 om  

 arbejde og indtægter m.v. i efterlønsperioden (for medlemmer,  

 som er fyldt 60 år før 1. juli 1999), at direktoratet i  

 særlige tilfælde kan give tilladelse til at en  

 efterlønsmodtager kan udøve selvstændig virksomhed  

 indenfor 200 timers reglen.
 En sådan tilladelse forudsætter at virksomheden alene er  

 baseret på medlemmets egen arbejdskraft og at medlemmet kan  

 sandsynliggøre at den samlede arbejdsindsats i virksomheden ikke  

 overstiger 200 timer årligt.
 Direktoratet finder ikke at det er tilstrækkeligt sandsynligggjort  

 at De kan holde Deres fremtidige arbejde med forfatterskab under 200 timer  

 årligt, hvorfor direktoratet ikke kan give tilladelse til at De  

 viderefører Deres selvstændige virksomhed som forfatter under  

 200 timers ordning.
 Direktoratet har ved denne afgørelse lagt vægt på, at  

 De ikke har opgivet Deres tidsforbrug på research og skrivning af en ny  

 bog.
Der kan derfor ikke gives tilladelse til at De fortsætter Deres  

 Zen-buddhistiske forfatterskab, samtidig med efterlønnen." 3. Klagen til ankenævnet De  har den 22. maj 2002 anført følgende:
"Jeg har d. 19. maj 2002 skrevet til HK: Københavns a-kasse for at  

 meddele dem, at jeg accepterer Arbejdsdirektoratets afgørelse med  

 hensyn til at modregne det økonomiske vilkår på 15.000,00  

 kr. i min efterløn.
Desuden har jeg på tro og love  

 erklæret, at jeg ikke fortsætter mit zen-buddhistiske  

 forfatterskab, samtidig med at jeg modtager efterløn.
Det gør jeg fordi jeg er i økonomisk nød, efter at  

 man har frataget mig min efterløn siden januar, og jeg ikke kan vente  

 med at modtage efterløn indtil Ankenævnet har set på  

 sagen.
Da jeg er forsørger og vi ikke har anden indkomst, bliver jeg  

 simpelthen nødt til at acceptere vilkårene for at have noget at  

 leve af.
Men jeg ønsker alligevel at anke sagen, da jeg er utilfreds med  

 afgørelsen på nogle meget væsentlige punkter.
Jeg mener at  

 der er nogle aspekter i denne sag, som er så urimelige, at jeg ikke vil  

 undlade at få den nærmere undersøgt af Ankenævnet.  

 Min anke vil i det nedenstående tage form af to dele, en generel og en  

 speciel.
 Den generelle side af sagen:
Arbejdsdirektoratet modtog den 5. marts 2002 en indstilling fra min  

 a-kasse om at få tilladelse til at videreføre min  

 "selvstændige virksomhed" under 200 timers ordningen.
Afgørelsen  

 fra Arbejdsdirektoratet af  3. maj 2002 giver mig ikke tilladelse til at  

 drive en sådan "selvstændig virksomhed" samtidig med  

 efterløn.
Det betyder, at jeg ikke kan fortsætte mit  

 zen-buddhistiske forfatterskab, hvilket får de konsekvenser, at jeg  

 hverken kan færdiggøre min bog ... eller skrive ulønnede  

 artikler om zenbuddhisme i forskellige tidsskrifter.
Jeg har i et brev til a-kassen 1. marts 2002 givet udtryk for at jeg kunne  

 tænke mig at min skribentvirksomhed betragtes som frivilligt  

 ulønnet arbejde med et socialt, sundhedsmæssigt og  

 humanitært sigte.
Det gælder selvfølgelig kun for de  

 ulønnede tidsskriftartikler jeg gennem årene har skrevet.
Hvad  

 angår min bog ... fra 1990 betalte jeg ... Forlag ca. 20.000,00 for at  

 få den udgivet.
Ganske vist fik jeg nogle royalties i årene  

 efter, indtil bogen kom på udsalg og forsvandt fra markedet, men de  

 beløb, jeg derved fik, kom aldrig op på de 20.000,00 kr.
Jeg fik  

 altså aldrig et økonomisk udbytte deraf.
Det vigtigste for mig  

 dengang var heller ikke at få et økonomisk udbytte, men  

 dét at bogen udkom.
Alligevel siger Arbejdsdirektoratet: "De anses for at have drevet  

 bibeskæftigelse ved selvstændig virksomhed." Det er forkert!  

 Ifølge optagelsesbekendtgørelsen nr. 1142 af 20. december 1995,  

 paragraf 2, stk 1, defineres selvstændig erhvervsvirksomhed som  

 beskæftigelse for egen eller ægtefælles regning og risiko  

 og med det formål at opnå økonomisk udbytte.
Jeg kan slet  

 ikke se at mit fritidsforfatterskab passer ind i den paragraf.
Jeg har aldrig  

 skrevet med det formål at opnå økonomisk udbytte.
Mit  

 fritidsforfatterskab er så smalt, at jeg altid har vidst, at det kun  

 kan koste mig penge at skrive.
Tid er også penge.
 Jeg kan se at Arbejdsdirektoratets vurdering henviser til samme  

 optagelsesbekendtgørelse paragraf 2, stk. 4, som siger: "I  

 øvrige tilfælde foretages en konkret vurdering efter stk. 1."  

 Det forstår jeg på en sådan måde, at man faktisk ikke  

 har noget andet sted i lovgivningen, som passer på mit tilfælde.  

 Kan det være rigtigt at mit fritidsforfatterskab partout skal presses  

 ind i en sætning som handler om en konkret vurdering under  

 Selvstændig erhvervsvirksomhed med det formål at opnå  

 økonomisk udbytte, fordi jeg ikke passer ind under de andre stykker?  

 Er lovgivningen ikke noget mangelfuld på det punkt? Man burde da kunne  

 skelne mellem forfattere SOM lever af deres forfatterskab og  

 fritidsforfattere.
Konsekvensen er, at jeg ikke har lov til at udøve mine  

 fritidsaktiviteter som efterlønner.
Mine fritidsinteresser er boglige  

 og kreative og har i og med mit frivillige og ulønnede arbejde i ...  

 og i ... et socialt, sundhedsmæssigt og humanistisk sigte.
Det forbyder  

 loven mig altså at udføre.
Det kan da ikke være rigtigt i  

 et land, hvor menneskerettighederne er i højsædet, et liberalt  

 land uden censur med religionsfrihed og ytringsfrihed.
Jeg har svært  

 ved at tro hvad jeg læser i den afgørelse fra  

 arbejdsdirektoratet.
 Den specielle side af sagen:
I følge paragraf 75c, stk. 6, nr. l, i lov om  

 arbejdsløshedsforsikring m.v., jf. senest lovbekg.nr.594 af 22.juni  

 2001, og paragraf 5, stk. l, i bekendtgørelse nr. 351 af 16. maj 2001  

 om arbejde og indtægter m.v. i efterlønsperioden står der,  

 at "direktoratet i særlige tilfælde kan give tilladelse til at en  

 efterlønsmodtager kan udøve selvstændig virksomhed  

 Indenfor 200 timers reglen." I afgørelsen har Direktoratet fundet, at det ikke er  

 tilstrækkeligt sandsynliggjort, at jeg kan holde mit fremtidige arbejde  

 med forfatterskab under 200 timer årligt, hvorfor direktoratet ikke kan  

 give tilladelse til at jeg viderefører min selvstændige  

 virksomhed som forfatter under 200 timers ordningen.
Man har ved denne  

 afgørelse lagt vægt på, at jeg ikke har opgivet mit  

 tidsforbrug på research og skrivning af en ny bog.
I dette afslag er der sneget sig nogle misforståelser ind.
Jeg kan  

 naturligvis ikke holde min skribentvirksomhed med research, tankevirksomhed  

 og skrivning indenfor 200 timer årligt.
Jeg kan heller ikke holde det  

 indenfor 400 timer årligt.
Derfor har jeg afslået at gå  

 på den fleksible efterlønsordning, hvor man fradrager i min  

 efterløn for hver arbejdstime med 81 kroner i timen.
Jeg kan umuligt  

 opgive mit tidsforbrug på mine skriverier, da jeg arbejder langsomt og  

 omhyggeligt og bruger mange timer på mit arbejde, som jeg aldrig kan  

 få honoreret økonomisk.
Vil man fratrække time for time  

 forsvinder min efterløn og så skal jeg leve af kærlighed  

 og kildevand.
Men det var heller ikke det der var meningen med at få en  

 særlig tilladelse til at udøve min forfattervirksomhed indenfor  

 200 timers ordningen.
Meningen var at det honorar som jeg modtager fra et  

 forlag, i det aktuelle tilfælde 15.000,00 kr. fra ... for bogen ...,  

 skulle kunne omregnes til timer med den gældende omregningssats,  

 hvilket bliver til ca. 99 timer ud af de 200 timer.
Jeg har altså ikke  

 endnu opbrugt min kvote på 200 timer i år.
Så vidt jeg  

 forstår a-kassens regler, skal jeg ikke gøre rede for alle de  

 timer jeg har brugt på at skrive bogen, og der er ikke tale om at jeg  

 kun måtte bruge 200 på at skrive .... Mit tidsforbrug kommer slet  

 ikke på tale, det er beløbet omregnet til timer der er tale om.  

 Jeg kan tilføje at jeg ikke får flere penge for den bog fra ...,  

 der er ingen royalties og intet økonomisk udbytte i fremtiden.
Den næste bog ..., som jeg nu ikke må skrive, ville jeg ikke  

 kunne færdiggøre i år, men måske engang til  

 næste år.
Den ville jeg få 7.000,00 kr. for, når jeg  

 afleverede manuskriptet, og bogen ville måske udkomme engang i 2004.  

 Jeg kender ikke det videre forløb, men jeg kan sige så meget, at  

 jeg hverken i 2003 eller i 2004 ville komme over det beløb på  

 30.000,00 kr. som svarer til 200 timers reglen.
Jeg kan derfor ikke  

 forstå at Arbejdsdirektoratet afslår tilladelsen, da jeg sagtens  

 kan holde mig indenfor 200 timers reglen, når man omregner honorar til  

 timer.
Tilsidst vil jeg også anke den mærkelige beslutning, som jeg  

 har måttet acceptere, at jeg slet ikke må skrive ulønnede  

 artikler om zen-buddhisme til forskellige tidsskrifter.
Det kan umuligt  

 være rigtigt at man kan stække mine intellektuelle vinger og  

 kreativitet ved at forbyde mig at skrive filosofiske essays om zen-buddhisme  

 for mennesker, som beskæftiger sig med et alternativt spirituelt  

 livssyn." 4. Arbejdsdirektoratets bemærkninger til klagen Direktoratet har den 27. maj 2002 anført følgende:
 "Direktoratet sender klage over afgørelse af 3. maj 2002.
 Der er ikke kommet nye oplysninger, der giver direktoratet anledning til  

 at Deres sag ændre afgørelsen.
 Direktoratet har ved afgørelsen alene taget stilling til medlemmets  

 forfatterskab indenfor zen-buddisme, hvilket ifølge direktoratets  

 opfattelse er omfattet af § 2, stk. 1, i bekendtgørelse nr. 1142 af  

 20. december 1995 om optagelse i en arbejdsløshedskasse for  

 selvstændige erhvervsdrivende.
Medlemmets oplysning om, at der alene er tale om et fritidsforfatterskab  

 for et smalt publikum, ændrer ikke direktoratets opfattelse af at der  

 er tale om selvstændig virksomhed.
Direktoratet finder derfor ikke at  

 honoraret for bogen ... kan omregnes til timer og indgå i  

 opgørelsen af 200 timer fradragsfrit arbejde samtidig med  

 efterløn, jf. § 75 c, stk. 5 i Arbejdsløshedsforsikringsloven.
Direktoratet har henvist medlemmet til at søge vejledning i  

 a-kassen om hans muligheder for at skrive tidsskriftartikler og holde  

 foredrag om zenbuddhisme, samtidig med efterlønnen. " 5. Nyt efter klagen De har den 5. september 2002 oplyst til ankenævnet:
Bogen ... er skrevet på forlaget ...s foranledning.
Bogen er et led  

 i en serie af mindre bøger.
Bogen er på 178 små sider,  med 15 kapitler med  

 oversættelser af buddhistiske digte m.v.
Foran hvert kapitel er der en  

 indledning skrevet af medlemmet.
Oversættelserne er skrevet af Dem og  

 samlet gennem flere år sideløbende med at De havde  

 fuldtidsarbejde.
I løbet af 2002 stykkede De oversættelserne  

 sammen.
Honoreringen på 15.000 kr. var et engangshonorar uden  

 tilknyttede royalities.
 ...s Forlag henvendte sig også til Dem om bogen ... der skulle  

 være en større bog med en mere løbende form for  

 honorering, men aftalen om udgivelsen af denne bog er annulleret.
De har tidligere oversat buddhistiske skrifter der er blevet udgivet i  

 tidsskrifter.
De har ikke fået honorar for disse artikler.
 Deres bog ... udkom i 1990 på ... Forlag.
De er ikke og har ikke været momsregistreret, De har heller ikke  

 foretaget skattemæssige afskrivninger eller foretaget  

 skattemæssige fradrag af nogen art.
Deres indkomst er A-indkomst.
6. Regler Lov om arbejdsløshedsforsikring m.v., jf. lovbekg. nr. 594 af  

 22. juni 2001.
§ 75 c.
Et medlem kan i efterlønsperioden vælge at 1) arbejde i sammenlagt højst 200 timer inden for et  

 kalenderår uden fradrag i efterlønnen eller 2) arbejde mod fradrag i efterlønnen efter de regler, der er  

 fastsat i §§ 74 e, 74 f og 74 h.
 ...
Stk. 5. Arbejde efter reglerne i stk. 1, nr. 1, må ikke  

 udføres som vedvarende selvstændig virk-somhed, jf. dog stk. 6,  

 nr. 1, eller som arbejde i en selvstændig virksomhed, der ejes eller  

 drives af medlemmets ægtefælle.
Begrænsningen gælder  

 dog ikke mindre jordbrug.
 ...
Stk. 6. Direktøren for Arbejdsdirektoratet fastsætter  

 efter forhandling med Landsarbejdsrådet nærmere regler for  

 arbejde i efterlønsperioden.
Der kan herunder fastsættes regler  

 om, at 1) det uanset stk. 5 i særlige tilfælde er tilladt at  

 udøve selvstændig virksomhed som bibeskæftigelse i  

 sammenlagt højst 200 timer inden for et kalenderår, ...
 Direktoratets bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige  

 erhvervsdrivende:
 § 2. Selvstændig erhvervsvirksomhed udøves ved  

 beskæftigelse for egen eller ægtefællens regning og risiko  

 og med det formål at opnå økonomisk udbytte.
Stk. 2. Beskæftigelsen anses altid for selvstændig  

 erhvervsvirksomhed, hvis pågældende 1) har henlagt midler til investeringsfonds, 2) har ansat arbejdskraft, 3) har overført beløb til beskatning som medarbejdende  

 ægtefælle, 4) har foretaget varelagernedskrivninger eller skattemæssige fradrag  

 for driftsudgifter og afskrivning på driftsmidler efter de for  

 selvstændige erhvervsdrivende gældende regler, 5) er omfattet af en kollektiv overenskomst som arbejdsgiver eller er  

 medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for  

 selvstændig erhvervsvirksomhed, hvis pågældende 1) eller virksomheden er momsregistreret, eller ydelsen faktureres med  

 tillæg af moms, 2) skattemæssigt angiver over-/underskud af selvstændig  

 virksomhed, 3) på selvangivelsen for et givet indkomstår har  

 tilkendegivet, at indkomsten ønskes beskattet efter  

 virksomhedsskatteloven, eller 4) er deltager i et interessentskab.
Stk. 4. I øvrige tilfælde foretages en konkret vurdering  

 efter stk. 1 Direktoratets bekendtgørelse nr. 603 af 26. juni 1995 om  

 udøvelse af selvstændig virksomhed som  

 bibeskæftigelse:
 § 1. Bekendtgørelsen omfatter medlemmer, der alene eller  

 sammen med andre udøver selvstændig virksomhed som  

 bibeskæftigelse.
 Stk. 2. Som bibeskæftigelse anses selvstændig virksomhed, der  

 ikke er hovedbeskæftigelse eller forsikringsgrundlag for medlemmet.
Direktoratets bekendtgørelse nr. 351 af 16. maj 2001 om arbejde  

 og indtægter m.v. i efterlønsperioden (for medlemmer, som er  

 fyldt 60 år før 1. juli 1999) § 3, stk. 1. Et medlem, der arbejder efter  

 200-timers-reglen, må i perioden med efterløn arbejde  

 højst 200 timer inden for et kalenderår, jf. dog stk. 2 og 3.
 ...
 Stk. 5. Arbejde inden for de 200 timer kan laves som:
1) lønmodtagerarbejde, 2) en enkeltstående arbejdsopgave, der har karakter af  

 selvstændig virksomhed, 3) drift af mindre jordbrug, jf. § 4, 4) medvirken ved mindre byggearbejder i eget hus m.v.
§ 5. I særlige tilfælde kan direktøren for  

 Arbejdsdirektoratet efter indstilling fra a-kassen give tilladelse til, at et  

 medlem begynder eller fører en selvstændig virksomhed videre.  

 Det er en betingelse, at virksomheden alene er baseret på medlemmets  

 egen arbejdskraft.
Medlemmet skal også over for a-kassen have gjort det  

 sandsynligt, at en samlet arbejdsindsats i virksomheden på mere end 200  

 timer eller det tilladte timetal i overgangsåret ikke er  

 nødvendig.
 § 9, stk. 3. Hvis medlemmet begynder selvstændig virksomhed,  

 der ikke er givet tilladelse til, jf. § 5, falder retten til at arbejde efter  

 200-timers-reglen bort fra virksomhedens start.
 § 10. Når særlige omstændigheder taler for det,  

 kan der gives tilladelse til, at et medlem, der har overtrådt reglerne  

 i §§ 3-5, kan fortsætte med at arbejde efter 200-timers-reglen.
 ...
Stk. 4. I andre tilfælde kan tilladelsen gives af  

 direktøren for Arbejdsdirektoratet efter indstilling fra a-kassen.
Der  

 kan knyttes økonomiske vilkår til tilladelsen.
Direktoratets bekendtgørelse nr. 349 af 15. maj 2001 om overgang  

 til, udtræden af og genindtræden i efterlønsordningen samt  

 optjening af præmie § 9. Retten til efterløn falder bort ved udgangen af den  

 måned, hvori medlemmet fylder 67 år, eller hvis medlemmet  

 udtræder af ordningen, fordi medlemmet:
 1)...
 2)...
