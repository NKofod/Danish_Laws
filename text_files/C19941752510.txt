Cirkulæreskrivelse om meddelelse om  

 beskæftigelse ved selvstændig virksomhed mere end  

 midlertidigt Kommentar m.v.:
 Ansættelse i et barselsvikariat i  

 ægtefællens selvstændige virksomhed kunne ikke sidestilles  

 med selvstændig virksomhed, der udøves mere end midlertidig.
 Meddelelse om afgørelsen:
Medlemmets ægtefælle drev i fællesskab  

 med 2 andre et interessentskab.
Interessentskabet vedrørte drift af en  

 lægepraksis, og ifølge interessentskabskontrakten kunne  

 interessenternes ægtefæller ansættes til at udføre  

 opgaver, som de i kraft af deres uddannelse måtte være  

 kvalificeret til mv.
Ansættelsesforholdet kunne bringes til  

 ophør ved opsigelse i henhold til funktionærloven, hvis en af  

 interessenterne krævede det.
Personalet bestod bl.a. af 3 deltidssekretærer.
Den  

 ene sekretær, der var ansat for 32 timer pr. uge, gik på  

 barselsorlov den 15. april 1993 og ville først vende tilbage i januar  

 1994.
 Medlemmet blev ansat i dette barselsvikariat den 1. maj  

 1993 og indtil januar 1994.
 Direktoratet traf afgørelse om, at medlemmet  

 på grundlag af arbejdet i ægtefællens selvstændige  

 lægepraksis skulle anses for selvstændig erhvervsdrivende, jf. §§  

 1, 2 og 4, i direktoratets bekendtgørelse nr. 588 af 14. august 1990  

 om optagelse i en anerkendt arbejdsløshedskasse.
 Direktoratet lagde herved vægt på, at arbejdet  

 i ægtefællens virksomhed blev udført i væsentligt  

 omfang, og at der ikke var tale om en tidsbegrænset opgave eller et  

 tilfældigt, ganske kortvarigt arbejdsforhold.
 Medlemmet skulle derfor lade sig overflytte til en  

 arbejdsløshedskasse for selvstændige erhvervsdrivende, jf. § 4 i  

 direktoratets bekendtgørelse nr. 786 af 4. december 1991 om  

 overflytning mellem anerkendte arbejdsløshedskasser.
 Arbejdsmarkedets Ankenævn fandt, at der ikke var  

 grundlag for at overflytte medlemmet til en arbejdsløshedskasse for  

 selvstændige erhvervsdrivende, idet der var tale om en  

 tidsbegrænset ansættelse, som ikke kunne sidestilles med  

 selvstændig virksomhed, der udøves mere end midlertidigt.
Ankenævnet lagde vægt på, at medlemmets  

 ansættelse på forhånd var begrænset til et  

 barselsvikariat, og at den medarbejder, som medlemmet afløste ville  

 komme tilbage til sin stilling efter barselsorloven.
Medlemmet kunne derfor  

 ikke anses for at drive selvstændig virksomhed mere end midlertidigt i  

 den omhandlede periode.
 Ankenævnet ændrede således direktoratets  

 afgørelse.
