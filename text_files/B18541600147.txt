Allerunderdanigst Forestilling angaaende Ordning af Forholdene ved den chronologiske Samling paa  

 Rosenborg Slot.
 Vi ville allernaadigst, at følgende paa Vort Slot Rosenborg værende  

 Samlinger og Gjenstande, nemlig Kronings-Insignierne med Kronjuvelerne og  

 Diamanterne samt de øvrige Gjenstande, der opbevares i de saakaldte  

 Regalieskabe, den egentlige chronologiske Samling, adskillige til  

 Afbenyttelse ved høitidelige Lejligheder bestemte Apparater, saavelsom andre  

 forskjellige Sager, saasom flora-danica-Stellet, Glassamlingen m.m. desl.,  

 samt det egentlige Slotsbygningsinventarium herefter skulle udgjøre een  

 Samling under Navn af den chronologiske, at denne Samling betragtes som det  

 Kongelige Huses uafhændelige Eiendom, arvelig fra Konge til Konge, og at den  

 henlægges under Overbestyrelse af den af Vore Ministre, der har Foredraget i  

 Sager angaaende Vort Kongelige Huus, altsaa for Tiden Udenrigsministeren,  

 samt Overhofmarskallen tilligemed den, som Vi ellers maatte finde for godt  

 dertil at forordne.
 Eremitagen den 14' Juni 1854.
 Frederik.
 / Ørsted.
 Efterat Ministeriet under 21' September f.A. havde tilladt sig i Henhold  

 til den allerhøieste Kundgjørelse angaaende Civillisten af 30' Mai 1849 § 6  

 og den allerhøieste Resolution af 25' Juni næstefter § 5 at fremsætte et  

 allerunderdanigst Forslag til Ordningen af Forholdene ved den chronologiske  

 Samling paa Rosenborg Slot, og derpaa ved allerunderdanigst Forestilling af  

 3' December næstefter havde tilladt sig at forelægge Deres Majestæt nogle i  

 denne Anledning allernaadigst begiærte Oplysninger, behagede det Deres  

 Majestæt under 10' Decbr. f.A. allernaadigst at resolvere, at Sagen i sin  

 Helhed atter skulde foredrages Deres Majestæt, naar Forestilling nedlagdes  

 angaaende Besættelsen af Slotsforvaltertjenesten ved Rosenborg Slot.
I Henhold hertil blev Ministeriets ovennævnte tvende allerunderdanigste  

 Forestillinger tilsendte Indenrigsministeriet for at forelægge Deres Majestæt  

 i Forbindelse med Indstillingen om Slotsforvaltertjenestens Besættelse ved  

 Rosenborg Slot, og efterat det nu har behaget Deres Majestæt under 9' Februar  

 sidst allernaadigst at beskikke en Slotsforvalter ved bemeldte Slot, tillader  

 jeg mig herved allerunderdanigst at forelægges Deres Majestæt mine ovennævnte  

 allerunderdanigste Forestillinger om Ordningen af Forholdene ved Rosenborg  

 Slot til allerhøieste Afgiørelse, idet jeg, i Henhold til hvad der er ytret i  

 Forestillingen af 21' September f.A., tillader mig allerunderdanigst at  

 indstille, 1. at det allernaadigst maatte vorde bestemt, at følgende paa Rosenborg Slot værende Samlinger og Gjenstande, nemlig:  

 Kronings-Insignierne med Kronjuvelerne og Diamanterne samt de øvrige  

 Gjenstande, der opbevares i de saakaldte Regalieskabe, den egentlige  

 chronologiske Samling, adskillige til Afbenyttelse ved høitidelige  

 Leiligheder bestemte Apparater saavelsom andre forskiellige Sager, saasom  

 flora danica Stellet, Glassamlingen m.m. desl. samt det egentlige  

 Slotsbygningsinventarium herefter skulle udgiøre een Samling under Navn af  

 den chronologiske, og 2. at denne Samling betragtes som et uafhændeligt  

 fideicommissarisk Institut og henlægges under en egen Bestyrelse, bestaaende  

 af Udenrigsministeren, Kultusministeren og Overhofmarskallen, eller saafremt Deres Majestæt efter de Bemærkninger, jeg har tilladt mig at  

 anføre i Slutningen af den allerunderdanigste Indstilling af 21' September,  

 maatte allernaadigst bestemme, at Kultusministeren ikke skal tiltræde  

 Bestyrelsen, da af Udenrigsministeren og Overhofmarskallen, hvilke Medlemmer tage Sæde i  

 Bestyrelsen efter deres Rang; 3. at det allernaadigst maa tillades, at der paa  

 Kultusministeriets Budget under Afdelingen Kunstanstalter og Samlinger, eller for det Tilfælde, at Samlingens Bestyrelse, efter det under No. 2 anførte,  

 maatte blive dannet alene af Udenrigsministeren og Overhofmarskallen, da paa et andet passende Sted paa Budgettet optages som en egen Konto,  

 »Udgifter til den chronologiske Samling paa Rosenborg Slot«, Gage  

 for en Inspecteur ved bemeldte Samling 400 Rd. og til Vedligeholdelse og  

 Forøgelse af Samlingen 400 Rd., samt at der maa tillægges den Inspecteur, der  

 maatte blive ansat ved Samlingen, fri Bolig i Rosenborg Slots Sidebygninger,  

 naar og forsaavidt Omstændighederne maatte tillade det, 4. at den eventuelle Bestyrelse for den chronologiske  

 Samling maa allernaadigst bemyndiges til efter Conference med Bestyrerne for  

 Statens Kunstsamlinger at udvexle Gjenstande i den chronologiske Samling, som  

 nærmest egne sig til at optages i de andre Samlinger, mod saadanne Gjenstande  

 i sidstnævnte Samlinger, der befindes at egne til Optagelse i den  

 chronologiske Samling; 5. at Regalierne ved Anbringelse af Glasdøre med  

 Gitter for Skabene maa fremstilles til Skue for dem, der beser Slottet; hvorhos jeg lige allerunderdanigst tillader mig at henstille, om det  

 maatte behage Deres Majestæt for at bevirke, at der kan dannes lignende  

 Samlinger af Gjenstande til Minde om de høisalige Konger Christian den 8de og  

 Frederik den 6te, som der haves med Hensyn til de tidligere afdøde Konger,  

 allernaadigst at lade Medlemmerne af Kongehuset opfordre til at afgive til  

 Samlingen saadanne Gjenstande, som staar i Berøring med de mere  

 betydningsfulde Momenter i disse Kongers Liv, eller i det hele tjener til at  

 anskueliggøre deres Personlighed for Efterverdenen.
 Ministeriet for Kirke- og  

 Undervisningsvæsenet, den 26' Maj 1854.
Allerunderdanigst Ø r s t e d .
