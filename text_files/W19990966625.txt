Kendelse fra Pressenævnet i sag nr.  

 21/1995 [K] har klaget til Pressenævnet over et indslag i TV  

 2/Østjylland den 18. december 1994, idet han finder, at god presseskik  

 er overtrådt.
 I indslaget hed det bl.a.:
 "Speak: .... Det specielle ved s dyr er, at han lader dem  

 blive meget gamle, ...
 ....
 Speak: Der er ikke mange, der har så gamle  

 køer, som du har.
[K]: Nej, hende her hun er 19 år, og det er hende  

 her også.
De er fra sommeren 1975. De fulgtes ad.
Nu fik hun så  

 en kalv her for 13 dage siden, og det var nr. 17.
 ....
Speak: Har dine køer det godt her? [K]: Ja.
 Speak: Ja, [K] synes, at dyrene har det godt, men  

 Dyreværnet siger efter flere besøg noget andet.
 Bjarne  Udengaard  Thomsen, forretningsfører i  

 Dansk Dyreværn: Mit indtryk var, at der var tale om nogle ganske  

 forfærdelige forhold, som er helt, helt uacceptable, og at der for os  

 at se er en klar overtrædelse af dyreværnsloven, både med  

 hensyn til vanrøgt og også mishandling af dyrene.
 Aage  Sveistrup, konsulent, Dansk Dyreværn: De var  

 underernærede, og de var befængt med utøj, og kalvene  

 f.eks. havde kun den halve vægt af, hvad de skulle have efter den  

 alder, de havde.
 ....
Speak: Der har været ballade med [K]s dyr i mange  

 år.
Dyreværnet meldte ham til politiet, og [K] fik frataget  

 retten til at holde dyr, samtidig blev han umyndiggjort.
Det var i 1988. Han  

 ankede til landsretten, som ophævede umyndiggørelsen og samtidig  

 gav ham lov til at holde højst 10 køer.
 Men da [K] ikke kunne nænne at slagte sine dyr, og  

 da de flittigt får kalve, så havde han pludselig 23 køer.  

 Så kom politi og Dyreværnet på besøg igen.
Nogle landmænd på egnen tilbød at tage  

 de overskydende køer i pleje, så [K] stadig kun har 10 dyr  

 på gården.
En af dem er  Lars  Thuesen.
De dyr du fik op fra [K], hvilken tilstand var de i? L.T.: Hvis du tager en skala fra 1-10, hvor 10 er det  

 bedste, vil jeg nok sige mellem 2 og 3. De kunne da selv gå ned af  

 vognen, men de var meget slunkne.
 ....
 Speak: [K] har flere gange fået hjælp fra  

 konsulenten i form af foderplaner.
Hvad med de der foderplaner, som du har fået at  

 vide, du skulle følge? Hvordan går det med dem? [K]: Nå, men det er om vinteren.
 Speak: Det er jo også ved at være vinter  

 nu.
[K]: Ikke rigtigt længere nu.
Det er, når de  

 er inde.
Speak: Er det svært for dig at følge dem? [K]: Det er det faktisk, for de er meget uens  

 køerne fra dag til dag.
Speak: Nå, men er det ikke noget, man skal finde ud  

 af som landmand at regulere? [K]: Jo, det tror jeg konsulenterne, det kan de ikke sidde  

 og regulere inde på skrivebordet.
Speak: Synes du selv, dine dyr får nok at spise? [K]: Ja, når de ikke vil.
De står aldrig og  

 råber efter det.
Når de ikke vil have mere, så kan man jo  

 ikke gøre mere.
Speak: Det er ikke fordi, at de ikke er vant til at  

 få nok at spise, at de ikke vil have mere? [K]: Når de ikke vil have det, når man kommer  

 med det.
Speak: Hvad har du lært om landbrug? Hvem har  

 lært dig noget om landbrug? [K]: Det har jeg set flere steder.
Den kærlighed,  

 den har de ikke mange steder, den frie vilje, som de har her.
 Speak: Der er så nogle, der siger, at de lever ikke  

 af kærlighed alene.
[K]: Nej, det ved jeg også godt.
Men de sulter nu  

 heller ikke.
Speak: Kan du forstå, at Dyreværnet bliver ved  

 med at sige, at du ikke behandler dine dyr godt nok? [K]: Nej, det kan jeg ikke.
 ....
Speak: [K]s sag ligger nu hos politiet i Grenaa.
Det havde  

 været på tale at umyndiggøre ham igen.
Forinden skal [K]  

 mentalundersøges, men det har han indtil nu nægtet.
Kan du forstå, at de siger, at du skal  

 mentalundersøges? [K]: Nej, jeg synes, det er brutalt at gå her og  

 passe dem fra morgen til aften alene.
Speak: Er du ked af, at du er meget alene her på  

 gården? [K]: Det kan godt siges i den svære tid her,  

 når man har sorg og modgang, og det tror jeg vil være et hvert  

 menneske, når de går alene.
Speak: At så trænger du til nogen at snakke  

 med? [K]: Ja, det gør alle, og derfor har jeg også  

 ringet meget rundt? Speak: En af dem, som [K] ofte ringer til, er  Kirsten  

  Sletbjerg, der her for 1. gang er på besøg hos [K].
 K.S.: Efter min mening burde [K] have en medhjælper  

 her på sin gård, og eftersom han er førtidspensionist,  

 så har han vel også et socialt krav på at få en  

 medhjælper i f.eks. 1 time dagligt eller 2 timer hver anden dag.
L.T.: Altså han vil selv.
Der er ingen, der  

 må.
 ....
B.V.T.: Jeg tror selv, at det bliver utroligt svært  

 at opnå en løsning på det her.
En løsning, der  

 går ud på, at han får lov til at beholde nogle dyr, hvor vi  

 fortsat vil se, at dyrene får en ordentlig pasning.
Og derfor vil det  

 fra vores side være et ønske, at han får frakendt retten  

 til at holde dyr herude.
 ....
L.T.: Det er ikke økonomisk.
Han vil bare ikke  

 høre efter, hvad vi siger.
[K]: Og min lyst er jo dyrene og marken.
Den gammeldags  

 arbejdsplads på landet.
Det ville jeg elske, og det kan jeg ikke  

 få lov til.
Jeg synes, havde jeg været født 30 år  

 før, så havde jeg fået mere glæde af mit liv, med at  

 køre plov med heste, ...
 ....
Aa.S.: Der er ikke tvivl om, at hans metode den er mange,  

 mange år gammel.
Men den gælder bare ikke i dag, og  

 dyreværnsloven er jo også kommet efter den tid der.
Altså  

 det er sådan, at for mange år siden tog man det jo slet ikke det  

 højtideligt med, hvordan dyrene egentlig havde det.
Det gør man  

 i dag.
Da er man opmærksom på forholdene." Klageren har fremlagt skrivelse af 10. februar 1995 fra TV  

 2/Østjylland, hvoraf bl.a. fremgår:
"Jeg er bekendt med, at du flere gange tidligere har  

 henvendt dig med beklagelser i anledning af det tv-indslag, som  Søs  

  Kjeldsen producerede.
Redaktionen har venligt, men åbenbart ikke  

 tilstrækkeligt bestemt, afvist dine klager.
Senest har redaktionschefen  

 henvist dig til Pressenævnet, såfremt du fastholder din klage  

 over det pågældende indslag." Til støtte for klagen er det gjort gældende,  

 at der var fastsat følgende betingelser for klagerens medvirken i  

 indslaget:
 "1.Der skulle være en konsulent fra Landboforeningen  

 til stede under optagelsen, således at han ikke stod alene.
 2.Der måtte ikke fokuseres på hans eget liv,  

 men kun på dyrenes.
 3.Der måtte ikke stilles spørgsmål til  

 ham, men han ville selv have lov til at fortælle, frit fra leveren.
4.Der måtte ikke tales om hans familie, herunder  

  Lars  Thuesen." Ingen af disse betingelser blev opfyldt.
 Det er endvidere gjort gældende, at klageren  

 uretmæssigt er blevet hængt ud for dyremishandling.
 Det er endelig gjort gældende, at klageren ikke  

 vidste, at der skulle deltage personer fra Dyreværnet i  

 udsendelsen.
I en udtalelse om klagen er det anført, at TV  

 2/Østjylland i efteråret 1994 blev kontaktet af klagerens gode  

 bekendt,  Kirsten  Sletbjerg, der opfordrede TV-stationen til at producere et  

 program omkring klageren.
Der blev ført mindst 8 telefonsamtaler med  

  Kirsten  Sletbjerg og mindst 4 langvarige telefonsamtaler med klageren inden  

 optagelserne.
Målet var at give et billede af, hvor vanskeligt det er  

 at leve et anderledes liv.
Efter mange overvejelser valgte TV  

 2/Østjylland at lade 3 personer optræde ud over klageren:  

  Kirsten  Sletbjerg, som er en af klagerens trofaste støtter,  

 dyreværnsfolkene, der anklager klageren for dyremishandling og  

 klagerens grandnevø  Lars  Thuesen, hvis holdning over for klageren  

 både er kærlig og kritisk.
I udvalget af medvirkende har TV  

 2/Østjylland sørget for, at forskellige synspunkter blev  

 repræsenteret.
Der blev indgået følgende aftaler med  

 klageren inden optagelsen:
 "1.Vi måtte ikke filme inde i stuehuset.
 2.Journalisten måtte ikke under interviewet  

 spørge til [K]s forhold til kvinder.
3.Vi måtte kun fotografere nogle af dyrene, da  

 dyrlægen havde rådet [K] til ikke at vise alle dyr frem." Disse 3 aftaler blev overholdt.
Det er endvidere anført, at klageren vidste, at  

  Kirsten  Sletbjerg ville komme og blive interviewet på gården,  

 hvilket han udtrykte tilfredshed med.
Klageren var også bekendt med, at  

  Lars  Thuesen skulle interviewes, og det bemærkes, at journalisten  

 først under interviewet med  Lars  Thuesen fandt ud af, at han var i  

 familie med klageren.
 Efter optagelsen gav klageren ikke på nogen  

 måde udtryk for utilfredshed med den måde, interviewet var  

 forløbet på.
Det er endelig anført, at der blev gjort meget ud  

 af at forklare klageren vilkårene for TV-produktionen, og han blev  

 gjort bekendt med, at der ville blive klippet i det 40 minutters interview,  

 der blev optaget.
Det kan nævnes, at journalisten har gjort sig stor  

 umage med optagelser og redigering, så klageren ikke blev "hængt  

 ud".
Følgende nævnsmedlemmer har deltaget i sagens  

 behandling: Else Mols, Bent A.
Koch, Kate Bluhme og Ole Malmqvist.
 Pressenævnet udtaler:
 Klageren vidste ikke, at der i udsendelsen ville blive  

 bragt interviews med personer fra Dyreværnet, men da klageren har haft  

 lejlighed til i udsendelsen at kommentere de forhold, Dyreværnet  

 kritiserede, finder Pressenævnet ikke, at god presseskik er  

 overtrådt.
 I øvrigt finder Pressenævnet ikke grundlag  

 for at antage, at god presseskik er overtrådt med hensyn til  

 betingelserne for klagerens medvirken.
 Afsagt den 3. maj 1995.
