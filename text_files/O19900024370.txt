Resumé  


  

 I en konkret sag havde A's ægtefælle efter ansøgning fået revalideringshjælp  

 efter den dagældende bestemmelse i bistandslovens § 42. Revalideringsydelsen  

 omfattede tilbagebetalingspligtig hjælp til terminsudgifter.
A havde ved  

 bevillingen - mod protest - underskrevet en tilbagebetalingserklæring.
Da  

 hjælpen skulle tilbagebetales, var ægtefællerne blevet skilt, og A's  

 tidligere  

 ægtefælle havde ingen midler.
Myndighederne pålagde herefter A at  

 tilbagebetale  

 beløbet under henvisning til, at ægtefæller hæfter solidarisk for hjælp ydet  

 til terminsudgifter.
Denne retsopfattelse havde støtte i flere udtalelser fra  

 Den Sociale Ankestyrelse.
Under henvisning til retspraksis udtalte ombudsmanden, at  

 ægtefællers solidariske hæftelse for tilbagebetaling af hjælp, der alene er  

 ansøgt af og bevilget til den ene ægtefælle (mod tilbagebetalingspligt),  

 forudsætter udtrykkelig hjemmel. Ægtefællers gensidige forsørgelsespligt kan  

 ikke i sig selv danne grundlag for solidarisk hæftelse.
Da en sådan hjemmel  

 ikke findes, må der ved afgørelse af spørgsmålet om solidarisk hæftelse for  

 tilbagebetaling af hjælp til terminsudgifter foretages en konkret bedømmelse  

 af, hvorvidt hjælpen kan anses for at være ydet til begge ægtefæller.
Da der savnes nærmere generelle retningslinier for denne konkrete  

 vurdering, henstillede ombudsmanden til Den Sociale Ankestyrelse at tage  

 sagen  

 op til principiel behandling.
Med hensyn til den konkrete sag bemærkede  

 ombudsmanden,  

 at det måtte anses for tvivlsomt, hvorvidt hjælpen kunne anses som ydet til  

 begge ægtefæller med den virkning, at der var solidarisk hæftelse for  

 tilbagebetalingen.
Det forhold, at A - mod protest - havde underskrevet en  

 tilbagebetalingserklæring, burde ikke tillægges afgørende betydning. (J. nr.  

 1990-40-051).
 Ægtefællehæftelse for tilbagebetaling af hjælp til  

 terminsudgifter.
A klagede over X  

 amtsankenævns afgørelse af 7. december 1989, hvorefter nævnet antog  

 solidarisk  

 hæftelse for terminsudgifter udbetalt til A's ægtefælle som et led i et  

 revalideringsforløb.
Hjælpen var udbetalt til A's bolig.
Efter parrets  

 skilsmisse rettede socialforvaltningen i Y kommune tilbagebetalingskravet  

 imod  

 A, som også - men under store protester, havde underskrevet  

 tilbagebetalingserklæringen.  

 Klagesagen vedrørte berettigelsen af dette tilbagebetalingskrav.
 I et brev af 7. marts 1991  

 skrev jeg således til DSA:
"I tilslutning til mit  

 brev af 1. februar 1991 om det kommende møde med ankestyrelsen sender jeg  

 kopi  

 af akterne i sagen vedrørende (A) (ankestyrelsens j.nr. ..... og mit j.nr.  

 1990-40-051). Min gennemgang af sagen har givet mig anledning til generelle  

 overvejelser om rækkevidden af antagelsen om solidarisk ægtefællehæftelse for  

 tilbagebetalingskrav efter bistandslovens § 25, stk. 1, nr. 2. Ankestyrelsen  

 har ved tidligere lejligheder, jf.
SM 0-41-85, SM 0-81-85 og SM 0-82-85  

 forholdt sig til spørgsmålet, og har ved afgørelsen af 27. december 1989  

 afvist  

 at behandle den nu foreliggende sag som principiel.
Alligevel vil jeg finde  

 det  

 nyttigt med en drøftelse af spørgsmålet om, hvorvidt bistandslovens § 25,  

 stk.  

 1, nr. 2, på grundlag af sin karakter af obligatorisk  

 tilbagebetalingsbestemmelse altid fører til solidarisk ægtefællehæftelse,  

 eller  

 om hæftelsen må bero på en konkret vurdering af forholdene i hvert enkelt  

 tilfælde.  

 Til styrelsens orientering vedlægger jeg en kopi af et notat, udarbejdet i  

 forbindelse med min behandling af den konkrete sag." I notatet var bl.a. anført  

 følgende:
"Efter bistandslovens §  

 25, stk. 1, nr. 2, er der obligatorisk tilbagebetalingspligt med hensyn til  

 kontanthjælp udbetalt til dækning af terminsudgifter.
Bestemmelsen blev  

 vedtaget ved lov nr. 258 af 16. juni 1980 og trådte i kraft den 1. januar  

 1981.  

 Bestemmelsen, der oprindelig alene vedrørte afdrag, udvidedes ved lov nr. 620  

 af 8. december 1982 med ikrafttræden den 1. januar 1983 til også at omfatte  

 renter.
 Indtil Højesterets dom af 16.  

 april 1985, U 85.522 H, administreredes bistandslovens  

 tilbagebetalingsbestemmelser således, at ægtefællers gensidige  

 forsørgelsespligt antoges at føre til solidarisk hæftelse, uanset om  

 tilbagebetalingskravet var bekendtgjort overfor begge eller kun den ene  

 ægtefælle.
Ved dommen tiltrådte  

 Højesteret landsrettens opfattelse, hvorefter der ikke i bistandsloven er  

 hjemmel til at gøre tilbagebetalingskrav gældende imod den ægtefælle, til  

 hvem  

 hjælpen ikke (direkte) er udbetalt.
Efter dommen ligger det således fast, at  

 der ikke af den offentligretlige forsørgelsespligt kan udledes en regel om  

 solidarisk  

 hæftelse.
Ifølge Hornslets kommentar til dommen kræver det lovændring, hvis  

 der  

 skal gælde solidarisk hæftelse for ægtefæller i et sådant tilfælde.
Dommen vedrørte et ægtepar,  

 til hvem der i 1978 var udbetalt kontanthjælp til bl.a. terminsudgifter.  

 Hjælpen var udbetalt til manden, overfor hvem tilbagebetalingskravet alene  

 blev  

 bekendtgjort.
Hjælpen blev gjort tilbagebetalingspligtig efter bistandslovens  

 §  

 26, stk. 1, nr. 3. (§ 25 stk. 1, nr. 2, trådte i kraft efter det tidspunkt  

 der  

 var relevant for bedømmelsen af hæftelsesforholdene i U 85.522 H).
Af forarbejderne til  

 bistandslovens § 25, stk 1, nr. 2, fremgår, at reglen "har til formål at  

 sikre, at der altid sker tilbagebetaling af hjælp, der er ydet til dækning af  

 den del af terminsydelserne, der hidrører fra afdrag". Udvidelsen til  

 også  

 at omfatte renter omtales på følgende måde i bemærkningerne: "Det har  

 fra  

 kommunal side været gjort gældende, at denne regel gav anledning til  

 forholdsmæssigt  

 stort administrativt besvær i forhold til det indkomne provenu.
Endvidere har  

 det været kritiseret, at kontanthjælp, der i princippet er skattefri, kan  

 ydes  

 til dækning af den del af terminsudgifterne, der vedrører renteudgifter,  

 samtidig med at modtageren kan fradrage udgiften på sin selvangivelse.
Til  

 imødegåelse af disse betragtninger foreslås det...." Problemet med hensyn til  

 hæftelsen er ikke omtalt i forarbejderne til nogen af lovændringerne.
Efter lovændringerne i 1981  

 og 1983 og efter Højesterets dom, har Den Sociale Ankestyrelse ved flere  

 lejligheder antaget solidarisk hæftelse for tilbagebetalingskrav efter  

 bistandslovens § 25, stk. 1, nr. 2, jf.
SM 0-41-85, 0-81-85 og O 82-85. I  

 alle  

 tilfældene var den indirekte modtagerægtefælle gjort bekendt med  

 tilbagebetalingspligten.
 Tilsvarende har Lis Sejr,  

 Jørgen Graversen og Justitsministeriet udtalt sig om den nærmere rækkevidde  

 af  

 dommen i forhold til de forskellige tilbagebetalingsbestemmelser i  

 bistandsloven.
Bistandslovens § 25, stk. 1,  

 nr. 2 adskiller sig fra de øvrige tilbagebetalingsbestemmelser i  

 bistandsloven  

 derved, at der ikke er individuelle betingelser knyttet til  

 tilbagebetalingspligtens indtræden.
Pligten er obligatorisk og indtræder, når  

 der udbetales kontanthjælp til dækning af terminsudgifter.
Dette fravær af individuelle  

 betingelser får Jørgen Graversen til at antage, at ægtefæller hæfter  

 solidarisk,  

 uanset kun én af dem er ejer af ejendommen (evt. i særeje), Pantefogden,  

 1986,  

 nr. 3-4, s. 25. Uanset om hjælpen ydes til ejer eller ikke ejerægtefællen, er  

 det Jørgen Graversens synspunkt, at bistandslovens § 6 om den  

 offentligretlige  

 forsørgelsespligt fører til solidarisk hæftelse, idet § 25, stk. 1, nr. 2,  

 ikke  

 har  

  

 begrænset  

  

 pligten til kun at  

 vedrøre den ene af ægtefællerne.
Jørgen Graversen sammenligner situationen  

 med  

 den, der gjaldt før lov om offentlighed forsorg fra 1961, hvor hovedreglen  

 var  

 den, at begge ægtefæller som modtagere af hjælpen også var ramt af  

 tilbagebetalingspligten.
Samme tankegang præger Lis  

 Sejrs analyse i Social Revy 1984 nr. 7-8, s. 46-47 (på baggrund alene af  

 landsretsdommen). Lis Sejr konkluderer på baggrund af tilbagebetalingskravets  

 automatiske indtræden, at " da begge ægtefæller som følge af  

 forsørgelsespligten må anses som modtagere af hjælpen og derfor også som  

 modtagere af hjælpen til terminsudgiften, hæfter de formentlig også begge for  

 tilbagebetalingskravet." På baggrund af en  

 forespørgsel fra Fyns Amtskommune udtaler Justitsministeriet i et brev af 21.  

 februar 1988 til amtskommunen, at ministeriet er "mest tilbøjelig til at  

 antage, at det berigelseshensyn, der ligger bag reglen i § 25, stk. 1, nr. 2,  

 nærmest  

 fører til, at den ægtefælle, der er ejer eller medejer af en fast ejendom,  

 hæfter for kontanthjælp, der er ydet til den anden ægtefælle til dækning af  

 terminsudgifter vedrørende denne ejendom".
 Justitsministeriet  

 beskæftiger sig ikke med den situation, at hjælpen ydes til ikke  

 ejerægtefællen  

 til betaling af terminsudgifter i forbindelse med den anden ægtefælles  

 (sær)ejendom.
Det spørgsmål kan rejses om  

 bistandslovens § 25, stk. 1, nr. 2, på baggrund af bestemmelsens karakter af  

 obligatorisk tilbagebetalingsbestemmelse, altid fører til solidarisk  

 hæftelse,  

 eller om hæftelsen må bero på en konkret vurdering af bl.a. ejerforholdene og  

 andre subjektive forhold i hvert enkelt tilfælde.
Således kan rejses  

 spørgsmålet om berigelsessynspunktets rækkevidde i de situationer, hvor der  

 ydes hjælp til (sær)ejerægtefællen, og derefter gøres tilbagebetalingskrav  

 gældende overfor ikkeejerægtefællen.
Endvidere kan rejses spørgsmål om,  

 hvorledes hæftelsesforholdet skal bedømmes, når situationen både skal  

 vurderes  

 efter bistandslovens § 25, stk. 1, nr. 2, og bestemmelsen i bistandslovens §  

 25, stk. 1, nr. 1, og de af bestemmelserne i bistandslovens § 26, stk. 1, der  

 forudsætter en subjektiv vurdering af hver ægtefælles forhold." Den Sociale Ankestyrelse  

 oplyste under mødet den 12. marts 1991, at ankestyrelsens afvisning af at  

 optage A's sag til principiel behandling byggede på en konkret vurdering af  

 omstændighederne i sagen.
Styrelsen fandt A's sag mindre egnet, bl.a. fordi  

 han  

 som indirekte hjælpmodtager stod som eneejer af det hus, familien boede i.
 Styrelsen var enig i, at  

 problemet om hæftelsesforholdene trænger til en afklaring.
 Efter drøftelsen den 12.  

 marts 1991 skrev jeg således til DSA:
 "Efter en fornyet  

 gennemgang af sagsakterne er det fortsat min opfattelse, at der på grundlag  

 af  

 sagen kan rejses sådanne principielle spørgsmål vedrørende ægtefællehæftelse  

 for tilbagebetalingskrav efter bistandslovens § 25, stk. 1, nr. 2, at  

 ankestyrelsen bør behandle sagen som principiel.
Med udgangspunkt i  

 Højesterets dom af 16. april 1985 (UfR 1985, s. 522, kommenteret i UfR 1985  

 B,  

 s. 255) må det efter min mening lægges til grund, at ægtefællers solidariske  

 hæftelse for tilbagebetaling af hjælp, der alene er ansøgt af og bevilget til  

 den ene ægtefælle (mod tilbagebetalingspligt), forudsætter udtrykkelig  

 hjemmel.  

 Ægtefællers gensidige forsørgelsespligt kan ikke i sig selv danne grundlag  

 for  

 solidarisk hæftelse.
Jeg henviser endvidere til Vestre Landsrets dom af 29.  

 november 1990, gengivet i UfR 1991, s. 126.
En sådan udtrykkelig hjemmel  

 for ægtefællers solidariske hæftelse ved tilbagebetaling af hjælp til  

 terminsudgifter, som alene er ansøgt af og bevilget til den ene ægtefælle,  

 findes ikke.
Det forhold, at hjælp til terminsudgifter efter bistandslovens §  

 25, stk. 1, nr. 2, kun kan ydes mod tilbagebetalingspligt, kan efter min  

 opfattelse ikke føre til en generel antagelse om solidarisk hæftelse.
På den baggrund må der efter  

 min mening ved afgørelse af spørgsmål om solidarisk hæftelse for  

 tilbagebetaling af hjælp til terminsudgifter foretages en konkret bedømmelse  

 af, hvorvidt hjælpen kan anses for at være ydet til begge ægtefæller.
Det vil  

 i den forbindelse være ønskeligt, om ankestyrelsen ved en principiel  

 afgørelse  

 vil fastlægge nærmere retningslinier for denne konkrete vurdering.
Der vil  

 f.eks. kunne rejses spørgsmål om, hvorvidt solidarisk hæftelse forudsætter  

 ansøgning fra (og bevilling til) begge ægtefæller eller alene underretning  

 til  

 og/eller tilbagebetalingserklæring fra den ikke ansøgende ægtefælle.
I den  

 forbindelse  

 vil der endvidere kunne opstå spørgsmål om, hvorvidt hjælp kan afslås alene  

 med  

 den begrundelse, at den ikke ansøgende ægtefælle nægter at ansøge og/eller  

 afgive tilbagebetalingserklæring.
Af den foreliggende sag  

 vedrørende (A) fremgår det, at alene ægtefællen ansøgte og opfyldte  

 betingelserne for den omhandlede kontanthjælp efter den dagældende  

 bestemmelse  

 i bistandslovens § 42. Revalideringsydelsen omfattede tilbagebetalingspligtig  

 hjælp til terminsudgifter.
Det må således anses for tvivlsomt, hvorvidt  

 hjælpen  

 kan anses som ydet til begge ægtefæller med den virkning, at der er  

 solidarisk  

 hæftelse for tilbagebetalingen.
Det forhold, at (A) - mod protest -  

 underskrev  

 en tilbagebetalingserklæring, bør efter min mening ikke tillægges afgørende  

 betydning." Efter at Den Sociale  

 Ankestyrelse havde meddelt mig, at ankestyrelsen herefter ville undergive  

 sagen  

 principiel behandling, foretog jeg ikke videre.
