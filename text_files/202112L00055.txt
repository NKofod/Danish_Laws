Fremsat den 27. oktober 2021 af beskæftigelsesministeren (Mattias Tesfaye, fg.) Forslag til Lov om ændring af barselsudligningsloven (Regulering af bidragssatsen til barselsudligningsordningen) § 1 I barselsudligningsloven, jf. lovbekendtgørelse nr. 281 af 26. marts 2019, som ændret ved lov nr. 2198 af 29. december 2020, foretages følgende ændringer:
1. I § 4, stk. 2, 1. pkt. og § 4 a, stk. 1, ændres »1.225 kr.« til: »1.350 kr.« § 2 Loven træder i kraft den 1. januar 2022.
Bemærkninger til lovforslaget Almindelige bemærkninger 1. Indledning Lovforslaget har til formål at ændre bidragssatsen fra 1.225 kr. til 1.350 kr. for barselsudligningsordningen på baggrund af indstilling fra bestyrelsen i Arbejdsmarkedets Tillægspension.
2. Lovforslagets baggrund Bidragssatsen til barselsudligningsordningen fastsættes efter indstilling fra bestyrelsen i Arbejdsmarkedets Tillægspension.
Det er bestyrelsens indstilling, at satsen med virkning fra den 1. januar 2022 bør være 1.350 kr.
3. Lovforslagets hovedpunkter 3.1. Bidragssats 3.1.1. Gældende ret Det fremgår af barselsudligningslovens § 4, stk. 1, 1. pkt., at alle arbejdsgivere indbetaler et bidrag til barselsudligningsordningen pr. ansat lønmodtager.
Efter barselsudligningslovens § 4, stk. 2, udgør bidraget et årligt kronebeløb pr. fuldtidsansat på 1.225 kr.
Beløbet reguleres trinvist i forhold til den tid, lønmodtageren er ansat pr. uge.
Beskæftigelsesministeren fastsætter efter indstilling fra bestyrelsen for Arbejdsmarkedets Tillægspension bidraget, således at det modsvarer de faktiske omkostninger til ordningen.
Ministeren fastsætter nærmere regler herom.
 Barselsudligningsordningen er ved lov nr. 2198 af 29. december 2020 udvidet til at gælde selvstændige erhvervsdrivende, som med ordningen har fået mulighed for kompensation under barselsorlov m.v. ud over den kompensation, som de almindelige barselsdagpenge udgør.
 Det fremgår endvidere af barselsudligningslovens § 4 a, stk. 1, at udøvere af selvstændig erhvervsvirksomhed betaler et årligt bidrag på 1.225 kr. til barselsudligningsordningen.
3.1.2. Beskæftigelsesministeriets overvejelser Barselsudligningsordningen skal fortsat være selvfinansierende, således at udbetaling af refusion til private arbejdsgivere og kompensation til selvstændigt erhvervsdrivende samlet set finansieres af bidrag fra de private arbejdsgivere og selvstændigt erhvervsdrivende.
 Bidraget fastsættes derfor således, at det modsvarer de faktiske omkostninger i ordningen.
3.1.3. Den foreslåede ordning Det foreslås i overensstemmelse med indstillingen fra bestyrelsen i Arbejdsmarkedets Tillægspension, at det årlige bidrag forhøjes til 1.350 kr.
4. Økonomiske konsekvenser og implementeringskonsekvenser for det offentlige Forslaget vurderes ikke at medføre økonomiske konsekvenser og implementeringskonsekvenser for det offentlige.
 5. Økonomiske og administrative konsekvenser for erhvervslivet m.v.
Forslaget vil medføre mindre økonomiske konsekvenser for private arbejdsgivere og selvstændigt erhvervsdrivende i form af en forhøjelse af den årlige bidragssats fra 1.225 kr. til 1.350 kr.
Forhøjelsen af bidragssatsen til 1.350 kr. pr. fuldtidsansat lønmodtager betyder, at der i 2022 vil blive opkrævet 87 mio. kr. mere, end der ville være blevet opkrævet såfremt bidragssatsen var fastholdt uændret på 1.225 kr. pr. fuldtidsansat lønmodtager.
6. Administrative konsekvenser for borgerne Forslaget har ingen administrative konsekvenser for borgerne.
7. Klimamæssige konsekvenser Forslaget har ingen klimamæssige konsekvenser.
8. Miljø- og naturmæssige konsekvenser Forslaget har ingen miljø- og naturmæssige konsekvenser.
9. Forholdet til EU-retten Forslaget har ingen EU-retlige aspekter.
 10. Hørte myndigheder og organisationer m.v.
 Et udkast til lovforslag har i perioden fra den 12. august 2021 til den 9. september 2021 været sendt i høring hos følgende myndigheder og organisationer m.v.:
 Advokatrådet, Adoption og Samfund, Akademikernes Centralorganisation (AC), Ankestyrelsen, Arbejdsløshedskassen ASE, Arbejdsmarkedets TillægsPension (ATP), Business Danmark, Centralorganisationernes Fællesudvalg (CFU), Dansk Teater, Danske A-kasser, Datatilsynet, Det Faglige Hus, Dansk Arbejdsgiverforening (DA), Dansk Artistfor bund, Dansk Erhverv, Dansk Industri (DI), Dansk Journalistforbund (DJ), Dansk Kvindesamfund, Dansk Musikerforbund, Dansk Skuespillerforbund, Dansk Socialrådgiverforening, Danske A-kasser, Danske Advokater, Danske Regioner, Den Danske Dommerforening, Fagbevægelsens Hovedorganisation (FH), Finanssektorens Arbejdsgiverforening (FA), Foreningen Far, Foreningen Mistet Barn, For handlingsfællesskabet, Frie Funktionærer, Gartneri-, Land og Skovbrugets Arbejdsgivere (GLS-A), Ingeniørforeningen (IDA), Institut for Menneskerettigheder (IMR), Kommunale Tjenestemænd og Overenskomstansatte (KTO), KL, Kristelig Arbejdsgiverforening (KA), Kristelig Fagbevægelse (KRIFA), Kvinderådet, KVINFO, Landsforeningen Spædbarnsdød, Lederne, Producentforeningen, SMV Danmark, Sundhedskartellet og Udbetaling Danmark.
Bemærkninger til lovforslagets enkelte bestemmelser Til § 1 Det fremgår af barselsudligningslovens § 4, stk. 1, 1. pkt., at alle arbejdsgivere indbetaler et bidrag til barselsudligningsordningen pr. ansat lønmodtager.
Efter barselsudligningslovens § 4, stk. 2, udgør bidraget et årligt kronebeløb pr. fuldtidsansat på 1.225 kr.
Beløbet reguleres trinvist i forhold til den tid, lønmodtageren er ansat pr. uge.
Beskæftigelsesministeren fastsætter efter indstilling fra bestyrelsen for Arbejdsmarkedets Tillægspension bidraget, således at det modsvarer de faktiske omkostninger til ordningen.
Ministeren fastsætter nærmere regler herom.
 Det fremgår endvidere af barselsudligningslovens § 4 a, stk. 1, at udøvere af selvstændig erhvervsvirksomhed betaler et årligt bidrag på 1.225 kr. til barselsudligningsordningen.
 Det foreslås, at i § 4, stk. 2, 1. pkt. og § 4 a, stk. 1, ændres bidragssatsen fra 1.225 kr. til 1.350 kr.
 Ændringen medfører, at bidragssatsen forhøjes, således at den fortsat modsvarer de faktiske omkostninger i ordningen.
Til § 2 Det foreslås, at loven skal træde i kraft den 1. januar 2022.
 Loven gælder ikke for Færøerne eller Grønland, fordi den lov, der foreslås ændret, heller ikke gælder for Færøerne eller Grønland og ikke indeholder en hjemmel til at sætte loven i kraft for Færøerne eller Grønland.
