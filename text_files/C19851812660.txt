Afgiftsvejledning Maj 1985 Cigarer Cerutter Cigarillos Indhold Forord Afgiftspligtigt vareområde Afgiftens størrelse Funktionærvarer Registrering Registreringsanmeldelse Ændringer i og ophør af virksomheden Tilførsel af ubeskattede cigarer Indkøb her i landet Import Afgiftsværdi Prislister Opgørelse af den afgiftspligtige mængde og omsætning Afgiftsfri udlevering Til andre registrerede virksomheder Udførsel Til provianteringsvirksomheder Til diplomater Prøver Indbrud og brand Beskadigede cigarer Returvarer Regnskab Cigarfabrikker Cigarmagere Importører og mellemhandlere Faktura Anskaffelse, opbevaring og aflevering af regnskabsmateriale Afregning af afgift Afgiftsangivelse Indbetaling af afgift Kredit mod sikkerhedsstillelse Hæftelse for afgift Statistiske oplysninger Andre bestemmelser Handel med råtobak Auktionssalg Fremstilling af cigarer til eget forbrug Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om tobaksafgifter 2. Afgiftstabel 3. Fortegnelse over blanketter mv Forord Vejledningen er til brug for virksomheder, der er registreret hos  

 toldvæsenet, fordi de fremstiller, indfører eller driver mellemhandel med  

 cigarer, cerutter og cigarillos.
Vejledningen indeholder de vigtigste regler for virksomheden.
Hvis De  

 behøver yderligere oplysninger, er De velkommen til at henvende Dem til  

 toldvæsenet - dvs det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
I  

 vejledningen er brugt betegnelsen cigarer som fællesbenævnelse for cigarer,  

 cerutter og cigarillos.
Afgiftspligtigt vareområde Afgiftspligten omfatter cigarer, cerutter og cigarillos.
 Cigarer mv er defineret i EF-Rådets andet tobaksdirektiv om  

 forbrugsbeskatning af forarbejdet tobak.
 Som cigarer mv anses herefter:
 1. Tobaksruller, som udelukkende består af naturtobak.
 2. Tobaksruller, som er forsynet med et dæksblad af  

 naturtobak.
3. Tobaksruller af normal cigarfarve med dæksblad og  

 omblad af rekonstitueret (homogeniseret) tobak, der hører under pos 24.02 E i  

 den fælles toldtarif.
Det er en betingelse, at mindst 60 vægtprocent af  

 tobakspartiklerne har en bredde og en længde på over 1,75 mm, og at  

 dæksbladet er pårullet skråt med en spids vinkel på mindst 30 grader i  

 forhold til varens længdeakse.
4. Tobaksruller af normal cigarfarve med dæksblad af  

 rekonstitueret (homogeniseret) tobak, der hører under pos 24.02 E i den  

 fælles toldtarif.
Det er en betingelse, at stykvægten uden filter og  

 mundstykke er mindst 2,3 g, at mindst 60 vægtprocent af tobakspartiklerne har  

 en bredde og en længde på over 1,75 mm, og at deres omkreds er 34 mm eller  

 derover i mindst en tredjedel af længden.
 Tobaksruller, der ikke falder ind under ovenstående definition, betragtes  

 som cigaretter.
Afgiftens størrelse Afgiften af cigarer er en kombineret styk- og værdiafgift.
Afgiften udgør  

 19,8 øre pr stk plus 10% af detailprisen indbefattet tobaksafgift og moms.
 Tabel til brug ved beregning af afgift (J 28) er optaget som bilag 2.
Funktionærvarer For funktionærvarer, dvs cigarer, der sædvanemæssigt udleveres gratis til  

 det personale, der er beskæftiget ved selve fremstillingen, udgør afgiften pr  

 stk 8,15 øre for varer med en stykvægt på over 3,15 g og 6,025 øre for varer  

 med en stykvægt på højst 3,15 g.
Registrering Enhver, der erhvervsmæssigt fremstiller, indfører eller driver  

 mellemhandel med cigarer, skal anmelde sin virksomhed til registrering hos  

 toldvæsenet.
 Ved fremstilling anses såvel fremstillingen i alle dens led som blot  

 færdiggørelsen af varen, herunder pakning i detailsalgspakninger.
Ved mellemhandel forstås engrossalg til andre handlende af cigarer, som  

 virksomheden ikke selv har fremstillet eller indført.
Salg fra almindelige  

 detailhandlere til restaurationer o lign anses dog ikke som mellemhandel.
Eventuelle hovedoplag, der er knyttet til virksomheden, registreres sammen  

 med virksomheden.
Derimod skal oplag mv, der drives for oplagshaverens egen  

 regning, registreres selvstændigt.
 Registrering af indførselsvirksomheder er betinget af, at indførslen sker  

 for importørens egen regning.
Registreringsanmeldelse Ved anmeldelse af en virksomhed til registrering bruges en blanket, som  

 udleveres af toldvæsenet.
 Virksomheder, der registreres, får et legitimationskort hos toldvæsenet.
Krav til lokaler Registrering kan kun finde sted, hvis virksomhedens lokaler kan godkendes  

 af toldvæsenet.
 Godkendelse af lokaler kan nægtes eller tilbagekaldes, hvis lokalerne er  

 eller senere bliver indrettet således, at toldvæsenets kontrol med  

 virksomheden ikke kan udføres på rimelig måde.
 Hvis virksomheden vil foretage ændringer i de godkendte lokaler, skal  

 ændringerne forinden anmeldes for og godkendes af toldvæsenet.
 Lokalerne skal være af en sådan størrelse og indretning, at virksomhedens  

 aktiviteter med rimelig orden kan foregå deri, og at beholdninger af  

 ubeskattede cigarer lagermæssigt kan holdes adskilt fra virksomhedens  

 eventuelle beholdninger af beskattede cigarer.
Fremstilling af afgiftspligtige tobaksvarer må kun foregå i de godkendte  

 lokaler.
Det er således ikke tilladt at lade fremstillingen udføre som  

 hjemmearbejde.
 Virksomheder, hvis lokaler skal godkendes, må ikke lade råtobak og  

 ubeskattede tobaksvarer opbevare uden for de godkendte lokaler.
 Toldvæsenet kan dog tillade, at virksomheden overfører cigarer til  

 salgsvogn med henblik på salg til detailhandlere direkte fra vogn.  

 Tilladelser af denne art er bl a betinget af, at virksomheden fører et  

 internt regnskab over de pågældende varer, og at virksomheden på forlangende  

 hjemkalder hele beholdningen af cigarer i salgsvognen.
 Detailsalg af cigarer fra en registreret virksomhed skal ske fra et  

 særskilt lokale.
Ændringer i og ophør af virksomheden Enhver ændring i virksomhedens forhold skal straks meddeles skriftlig til  

 toldvæsenet.
Det gælder fx følgende ændringer - virksomheden hører op med at fremstille, indføre eller drive mellemhandel med cigarer - virksomheden sælges eller overdrages - ejerforholdene ændres - navn eller adresse ændres.
Hvis en virksomhed hører op med at drive registreringspligtig virksomhed,  

 skal der betales afgift af beholdningen af ubeskattede cigarer.
Cigarerne kan  

 også overføres ubeskattet til en anden registreret virksomhed eller  

 overdrages til en ny ejer af virksomheden efter de almindelige regler om  

 overførsel af ubeskattede varer.
 Virksomheden skal ved ophør aflevere legitimationskortet til toldvæsenet.
Tilførsel af ubeskattede cigarer Virksomheden har ret til at importere eller fra andre registrerede  

 virksomheder at modtage ubeskattede cigarer, der er bestemt til videresalg en  

 gros.
 Cigarer, der er bestemt til salg gennem en registreret virksomheds egen  

 detailforretning, skal i almindelighed købes i beskattet stand.
En registreret virksomhed med egen detailforretning kan dog efter  

 ansøgning få tilladelse til at købe cigarer til salg i detailforretningen i  

 ubeskattet stand.
Det er en betingelse for en sådan tilladelse, at  

 virksomheden over for toldvæsenet kan godtgøre, at dens salg af cigarer til  

 andre handlende overstiger salget gennem de detailudsalg, der ejes af  

 virksomheden - beregnet efter afgiftsværdien.
For fremstillingsvirksomheder  

 medregnes ved opgørelsen af salget såvel de af virksomheden fremstillede  

 cigarer som de i ubeskattet stand importerede og indkøbte cigarer.
Indkøb her i landet Når virksomheden ønsker at købe ubeskattede cigarer her i landet, må den  

 oplyse det til leverandøren.
Virksomheden skal da dokumentere, at den har ret  

 til at modtage cigarerne ubeskattet ved at vise legitimationskortet.
Import Når virksomheden importerer cigarer, skal det angives i  

 fortoldningsbegæringen, at varerne er afgiftspligtige.
Endvidere markeres ved  

 afkrydsning, at cigarerne tilføres en registreret punktafgiftsvirksomhed.
Afgiftsværdi Afgiftsværdien - dvs den værdi, som afgiften skal beregnes af - er  

 detailprisen uden rabatfradrag af nogen art.
 Til afgiftsværdien skal medregnes tobaksafgiften (både stykafgift og  

 værdiafgift) og momsen.
 Detailprisen er salgsprisen til forbruger, herunder medregnet prisen for  

 pakning, gaveæske, sortimentskasse mv, som varen sælges i.
Prislister Den registrerede virksomhed skal udfærdige prislister over de cigarer, den  

 vil afsætte og beskatte.
Prislisterne skal oplyse - dato for prislistens ikrafttræden - varemærke og pakningsstørrelser - detailpris pr stk indbefattet tobaksafgift og moms - at cigarerne ikke må sælges til forbrugere til en højere pris end  

 angivet i prislisten.
 Prislisterne skal være tilgængelige i den registrerede virksomhed.
 Virksomheden skal sende et eksemplar af prislisterne til toldvæsenet.  

 Ændringer i prislistepriserne skal anmeldes skriftligt til toldvæsenet senest  

 dagen før deres ikrafttræden.
 Virksomheden skal endvidere sende et eksemplar af prislisterne til de  

 kunder, der sælger varerne til forbrugerne.
Opgørelse af den afgiftspligtige mængde og omsætning Virksomheden skal opgøre den afgiftspligtige mængde og omsætning for hver  

 måned.
Opgørelsen foretages på grundlag af udleveringen af cigarer, der er  

 fremstillet af virksomheden eller tilført denne ubeskattet fra udlandet eller  

 fra en anden registreret virksomhed.
Den afgiftspligtige mængde er det  

 samlede antal cigarer, som virksomheden har udleveret beskattet i månedens  

 løb.
Den afgiftspligtige omsætning er den samlede afgiftsværdi af denne  

 udlevering.
Cigarerne skal medregnes til udleveringen, uanset om de er  

 endeligt solgt eller leveret i konsignation eller på anden måde.
 Cigarer, der er overført til virksomhedens egne detailudsalg, skal  

 medregnes i udleveringen for den måned, hvor overførslen har fundet sted.
 Til den afgiftspligtige udlevering skal også medregnes cigarer, der er  

 udleveret som handelsprøver mv eller udtaget til forbrug i virksomheden mv.
 Opgørelsen foretages på grundlag af afgiftsregnskabet, se afsnittet  

 Regnskab.
Afgiftsfri udlevering Til andre registrerede virksomheder Cigarer kan overføres ubeskattet til en anden registreret virksomhed.
Leverandøren skal sikre sig, at modtageren er registreret efter  

 tobaksafgiftsloven.
Hvis leverandøren ikke kan få dokumenteret  

 registreringsforholdet ved, at legitimationskortet fremlægges, kan  

 toldvæsenet give oplysning herom.
Leverandøren skal udfærdige en fortløbende nummereret  

 forsendelsesanmeldelse J 13 i et eksemplar eller en tilsvarende blanket, som  

 er godkendt af toldvæsenet.
I stedet for en særskilt blanket kan virksomheden  

 lade anmeldelsen trykke på bagsiden af en følgeseddel eller en fakturakopi.
Forsendelsesanmeldelsen skal sendes direkte til varemodtageren samtidig  

 med cigarerne.
Modtageren skal tilskrive de overførte cigarer i  

 lagerregnskabet.
Dispensation Der kan efter ansøgning gives tilladelse til, at forsendelsesanmeldelsen  

 ved den enkelte leverance erstattes af en månedlig forsendelsesanmeldelse til  

 hver enkelt varemodtager.
Leverandørens overførsler i månedens løb skal i så  

 fald være specificeret på den månedlige transportanmeldelse.
Udførsel Cigarer kan udføres ubeskattet til udlandet, Færøerne og Grønland samt  

 Københavns Frihavn, når der kan fremlægges dokumentation for udførslen.
Som dokumentation for udførslen skal virksomheden kunne fremlægge - fakturakopi over de udførte cigarer, og - skriftlig ordre, korrespondance med køberen, bankafregning eller  

 tilsvarende samt - udførselsangivelsens eksportørblanket I, der skal være attesteret af  

 toldvæsenet.
 Ved udførsel af cigarer til brug om bord i skibe og fly i udenrigsfart,  

 skal virksomheden kunne fremlægge udførselsangivelsens eksportørblanket I,  

 der skal været attesteret af toldvæsenet.
Til provianteringsvirksomheder Cigarer kan leveres ubeskattet til kiosker i toldlufthavne og  

 provianteringsvirksomheder, der har bevilling til told- og afgiftsfritagelse  

 efter toldlovens § 80.
 Som dokumentation skal virksomheden kunne fremlægge udførselsangivelsens  

 eksportørblanket I, der skal være attesteret af toldvæsenet, samt  

 fakturakopi, skriftlig ordre mv.
Til diplomater Cigarer kan leveres ubeskattet til diplomatiske repræsentationer,  

 internationale institutioner mv og til personer, der er knyttet til dem.
Før cigarerne leveres, skal leverandøren have tilladelse af toldvæsenet.  

 Den fås, når virksomheden giver toldvæsenet en Tolddeklaration for diplomater  

 m fl, som repræsentationen mv har udfærdiget.
Toldvæsenet påtegner blanketten  

 og sender et eksemplar tilbage til leverandøren.
Prøver Fremstillingsvirksomheder kan udtage afgiftspligtige varer uden at betale  

 afgift, hvis det alene er i den hensigt at prøve varens beskaffenhed.
 Prøverne skal opføres på en særlig fortegnelse med en specifikation af  

 varerne.
 Cigarer, der udleveres som handelsprøver (smagsprøver mv) skal beskattes.
Indbrud og brand Virksomheden kan søge om afgiftsfritagelse hos toldvæsenet, hvis  

 afgiftspligtige varer er gået tabt ved indbrud eller brand i den registrerede  

 virksomhed eller under transport til eller fra virksomheden.
 Det er en betingelse, at virksomheden over for toldvæsenet kan  

 dokumentere, at cigarerne er gået tabt eller er ødelagt, fx ved at fremlægge  

 politirapport.
 Det er også en betingelse, at virksomheden kan dokumentere størrelsen af  

 den stjålne eller ødelagte mængde, fx i form af lageroptællinger.
Der gives kun afgiftsfritagelse for stjålne cigarer, hvis det drejer sig  

 om indbrud i lokaler, der er forsvarligt aflåste, eller om tyveri under  

 transport til eller fra virksomheden.
Som tyveri under transport regnes i  

 denne forbindelse indbrud i forsvarligt aflåste lokaler, køretøjer,  

 containere o lign hos fx fragtmænd, hvor cigarerne i kortere tid opbevares  

 som led i transporten.
Køretøjer mm, der alene er forsynet med plombe el lign  

 forsegling, regnes i denne forbindelse ikke for at være forsvarligt aflåste.
 Der kan derfor ikke gives afgiftsfritagelse for cigarer, som er bortkommet  

 ved hustyveri eller fjernet fra uaflåste lokaler, køretøjer, containere o  

 lign.
 Der kan heller ikke gives afgiftsfritagelse for cigarer, der går tabt i en  

 registreret virksomheds detailforretning.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art og mængde.
Ved indbrud eller brand skal  

 virksomheden desuden oplyse, om tabet er eller vil blive meldt til politiet.
Beskadigede cigarer Virksomheden kan søge om afgiftsfritagelse hos toldvæsenet for beskadigede  

 cigarer - herunder også cigarer, der mod godtgørelse er returneret til  

 virksomheden - på betingelse af, at cigarerne tilintetgøres eller tilføres  

 virksomhedens råvarelager.
 Der kan i almindelighed ikke indrømmes afgiftsfritagelse for cigarer, som  

 er eller har været udleveret til detailudsalg, der ejes af virksomheden.
 I ansøgningen skal varerne specificeres, og årsagen til og det ønskede  

 tidspunkt for eventuel destruktion anføres.
Virksomheden skal give erklæring om, at cigarerne ikke har været fraført  

 virksomheden, eller - hvis de har været fraført virksomheden - at der ved  

 returneringen er ydet køberen fuld godtgørelse for varens pris indbefattet  

 afgiften.
Hvis cigarerne har været fraført virksomheden, skal der kunne  

 fremlægges dokumentation for, at der er ydet køberen fuld godtgørelse for  

 varerne.
Returvarer Virksomheden kan få afgiftsgodtgørelse for de beskattede cigarer, der  

 tages retur.
Det er en betingelse, at virksomheden godtgør køberen den fulde  

 pris indbefattet afgiften.
 Der gives ikke afgiftsgodtgørelse for cigarer, som returneres fra en  

 registreret virksomheds egen detailforretning.
 Afgiftsgodtgørelsen for returvarer er betinget af, at virksomheden  

 udsteder en kreditnota på det godtgjorte beløb.
Regnskab Virksomheden skal føre et regnskab, der kan danne grundlag for opgørelsen  

 af den afgiftspligtige mængde og omsætning.
Fremstillingsvirksomheder skal gøre rede for tilgangen af råtobak,  

 fremstillingen af cigarer, tilgangen af ubeskattede cigarer og udleveringen  

 af afgiftspligtige cigarer.
Regnskabet over udleveringen skal omfatte  

 cigarer, som virksomheden betaler afgift af, og cigarer, der udleveres  

 afgiftsfrit.
 Importører og mellemhandlere skal gøre rede for tilgangen af ubeskattede  

 cigarer og udleveringen af cigarer, herunder den afgiftsfri udlevering.
 Regnskabet skal føres i særlige regnskabshæfter efter nedenstående regler.
 Toldvæsenet kan dog tillade, at afgiftsregnskabet føres i det almindelige  

 forretningsregnskab på betingelse af, at dette indeholder mindst samme  

 oplysninger som regnskabshæfterne.
Cigarfabrikker Cigarfabrikker skal føre - lagerregnskab over råtobak - produktionsregnskab - lagerregnskab over færdigvarer - salgsregnskab.
Lagerregnskab over råtobak Lagerregnskab over råtobak skal føres i lagerbog J 51. Lagerregnskabet  

 skal omfatte hele virksomhedens til- og afgang af råtobak.
Tilgang af råtobak  

 skal posteres i regnskabet, selv om varerne ikke passerer råtobakslageret,  

 men går direkte ind i fremstillingslokalet for straks at blive anvendt i  

 fremstillingen.
 Lagerbogen er opdelt i en årsopgørelse samt en til- og afgangsafdeling med  

 følgende kolonner:
Tilgang - indførsel og indkøb, opdelt i hele blade, stilke og andet - færdige tobaksvarer til omarbejdning - affald fra fabrikationen samt skåren tobak opdelt i stilke og andet - samlet tilgang Afgang - anvendt til cigarfremstilling - opdelt i hele blade, stilke og andet - anden afgang, opdelt i hele blade, stilke og andet - samlet afgang.
 Posteringerne i lagerbogen foretages på grundlag af  

 fortoldningsbegæringens debetnota, forsendelsesanmeldelse over råtobak J 11,  

 interne fabrikationssedler mv eller fortegnelse over uanvendelig affald og  

 råtobak.
. Regnskabsafslutning Lagerregnskabet afsluttes ved årets udgang ved sammentælling af til- og  

 afgangskolonnerne.
Summerne overføres til Årsopgørelse over råtobakslageret.  

 Råtobakslageret optælles og overføres ligeledes til opgørelsen.
 Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
 Den optalte råtobaksbeholdning overføres til lagerbogen for det følgende  

 år.
 Eventuel beskatning af en manko i råtobakslageret skal ske på grundlag af  

 det antal cigarer, der efter toldvæsenets skøn kunne fremstilles af det  

 manglende kvantum råtobak og en gennemsnitlig detailpris, beregnet på  

 grundlag af detailprisen for de cigarer, som virksomheden har udleveret i  

 årets løb.
Produktionsregnskab Produktionsregnskabet føres i virksomhedens interne regnskab.
Det skal  

 tilrettelægges efter nærmere aftale med toldvæsenet og føres på en sådan  

 måde, at det er muligt at følge råtobakkens forarbejdning til færdigvarer.  

 Regnskabet skal mindst indeholde oplysning om - udtagning af råtobak til fugtning og eventuel skæring - fremstilling, dvs rulning og sortering mv.
 Regnskabet føres på grundlag af interne fabrikationssedler el lign.
Lagerregnskab over færdigvarer Lagerregnskabet over færdigvarer skal føres i lagerbog J 56. Lagerbogen er  

 opdelt i en årsopgørelse samt en til- og afgangsafdeling med følgende  

 kolonner:
Tilgang - egen fremstilling - tilført fra anden registreret virksomhed - indført fra udlandet - returvarer Afgang - beskattet - overført til anden registreret, virksomhed, eventuelt eget hovedoplag - udførsel til udlandet mv.
Postering i lagerbogen skal foretages ved enhver bevægelse i  

 lagerbeholdningen af ubeskattede cigarer.
Posteringer under Beskattet  

 foretages dog kun en gang om måneden i overensstemmelse med salgsregnskabet.
 De øvrige posteringer foretages på grundlag af sortersedler,  

 forsendelsesanmeldelse J 13, fortoldningsbegæringens debetnota,  

 udførselsangivelsens eksportørblanket I og Tolddeklaration for diplomater m  

 fl.
I afgangsafdelingens kolonne uden overskrift posteres cigarer, der  

 fritages for afgift, dvs kvalitetsprøver, beskadigede varer (herunder  

 uanvendelige varer), og varer, der går tabt ved indbrud og brand mv.  

 Posteringerne af kvalitetsprøver og beskadigede cigarer foretages på grundlag  

 af specificerede fortegnelser over varerne.
Posteringer af cigarer, der er  

 gået tabt, foretages på grundlag af distriktstoldkamrets skrivelse om  

 afgiftsfritagelse.
. Regnskabsafslutning Lagerregnskabet afsluttes efter årets udgang ved sammentælling af til- og  

 afgangskolonnerne.
Summerne overføres til Årsopgørelse over færdigvarer.  

 Lagerbeholdningen optælles og overføres ligeledes til opgørelsen.
 Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
 Den optalte lagerbeholdning overføres til lagerbogen for det følgende år.
 Hvis der ved opgørelsen af lagerbogen fremkommer difference (manko), skal  

 denne medregnes i virksomhedens afgiftspligtige omsætning for december måned.  

 Mankoen kan beskattes efter en gennemsnitlig detailpris, der beregnes efter  

 detailprisen for de cigarer, som virksomheden har afsat i årets løb.
 Hvis det konstateres, at mankoen udelukkende eller helt overvejende  

 vedrører dyre cigarer, skal mankoen beskattes efter detailprisen for disse  

 cigarer.
. Dispensation Toldvæsenet kan tillade, at virksomheder, der fører et specificeret  

 færdigvarelagerregnskab, som indeholder oplysning om til- og afgang af  

 cigarer inden for hvert enkelt mærke eller med samme detailpris, kan beskatte  

 mankoer efter den i regnskabet opgjorte detailpris.
 Toldvæsenet kan tillade, at posteringer under Egen fremstilling føres med  

 et samlet tal for en periode på højst en måned på betingelse af, at de  

 daglige bevægelser i lagerbeholdningen fremgår af virksomhedens øvrige  

 regnskab.
 Toldvæsenet kan endvidere tillade, at lagerbogen helt eller delvis  

 erstattes af virksomhedens eget regnskab på betingelse af, at regnskabet, der  

 erstatter lagerbogen, indeholder mindst samme eller tilsvarende oplysninger  

 som lagerbogen, og at regnskabet er tilrettelagt således, at toldvæsenets  

 kontrolmulighed ikke forringes.
I stedet for anvendelse af sortersedler som grundlag for tilskrivningen  

 under Egen fremstilling kan toldvæsenet tillade, at virksomheden anvender  

 fortløbende nummererede følgesedler el lign.
Følgesedlerne udfærdiges af  

 produktionsafdelingen og skal følge med cigarerne til færdigvarelageret, hvor  

 de forsynes med kvittering for modtagelsen.
. Udlevering til salgsvogn Virksomheden kan efter ansøgning få tilladelse til at overføre ubeskattede  

 cigarer til salgsvogn med henblik på salg til detailhandlere direkte fra  

 vogn.
Salgsregnskab Salgsregnskabet skal føres i salgsbog J 57. Toldvæsenet kan dog tillade,  

 at salgsbogen erstattes af en månedsopgørelse, se nedenfor.
Salgsbogen er  

 indrettet med kolonner til postering af udleveret antal cigarer og afgiften  

 heraf.
 Postering i salgsbogen skal foretages ved enhver udlevering på grundlag af  

 fakturaen over cigarerne samme dag, cigarerne udleveres.
 Virksomheder, der har fået tilladelse til at overføre cigarer til  

 salgsvogn, skal ikke postere udleveringen til salgsvognen i salgsregnskabet.
 Salgsregnskabet afsluttes efter månedens udgang ved sammentælling af  

 bogens kolonner for udleveret antal cigarer og afgiften heraf.
 Kreditnotaer for beskattede cigarer, der er modtaget retur, noteres i  

 salgsregnskabet som en negativ postering.
 Månedens slutsummer for det udleverede antal cigarer og afgiften heraf  

 overføres til afgiftsangivelsen og til sammendraget bagest i salgsbogen.
 Ved afslutningen af salgsregnskabet fraskrives det beskattede antal  

 cigarer i lagerregnskab J 56.
. Månedsopgørelse Toldvæsenet kan tillade, at salgsbogen erstattes af en månedsopgørelse  

 over udleveringen af cigarer.
 Månedsopgørelsen skal udarbejdes ved udgangen af hver kalendermåned og  

 skal - foruden første og sidste fakturanummer - for hvert varemærke eller  

 detailpris oplyse det udleverede antal cigarer og det samlede  

 tobaksafgiftsbeløb.
 Opgørelsen kan udarbejdes på grundlag af enten en specifikation over de  

 enkelte fakturaer, (fakturanummer og udleveret antal cigarer inden for hvert  

 varemærke eller detailpris) eller maskintællestrimler over det udleverede  

 antal cigarer inden for hvert varemærke eller detailpris.
 Månedsopgørelsen kan også udarbejdes som et sammendrag af periodiske  

 opgørelser omfattende en eller flere dages udlevering, hvis de periodiske  

 opgørelser indeholder de samme oplysninger som den almindelige  

 månedsopgørelse.
 Hvis månedsopgørelsen udarbejdes på grundlag af periodiske opgørelser, og  

 opgørelsen ved månedsskiftet omfatter dage fra 2 måneder (afgiftsperioder),  

 skal der udarbejdes en særlig opgørelse med skæringsdag ved månedsskiftet,  

 medmindre hele opgørelsens afgiftspligtige omsætning medregnes til  

 månedsopgørelsen for den første af de to måneder.
 Returvarer behandles regnskabsmæssigt på samme måde som anført under  

 beskrivelsen af salgsregnskabet.
 Månedens slutsummer vedrørende udleveret antal cigarer og afgiften heraf  

 overføres til afgiftsangivelsen.
Oversigt over funktionærvarer Cigarfabrikker skal hvert år i januar måned udarbejde en oversigt over de  

 kvanta tobaksvarer, der sædvanemæssigt udleveres gratis til virksomhedens  

 medarbejdere.
 Oversigterne skal opbevares i virksomheden sammen med det øvrige  

 regnskabsmateriale.
Cigarmagere Cigarmagere skal føre - Råtobaks- og fremstillingsbog J 54 - Salgsbog J 57.
Råtobaks- og fremstillingsbog Råtobaks- og fremstillingsbogen indeholder afdelinger for henholdsvis til-  

 og afgang af råtobak, fremstilling af cigarer og lagerregnskab over  

 færdigvarer.
. Afdeling 1 - råtobakslageret Afdeling 1 er opdelt i en til- og afgangsafdeling, der hver indeholder  

 kolonner for dækblade, omblade, indlæg, anden tobak og stilke.
 Posteringerne foretages på grundlag af fortoldningsbegæringens debetnota,  

 forsendelsesanmeldelse over råtobak J 11, interne fabrikationssedler o lign.
Lagerregnskabet afsluttes ved årets udgang ved sammentælling af til- og  

 afgangskolonnerne.
Summerne overføres til Årsopgørelse over råtobakslageret.  

 Råtobakslageret optælles og overføres ligeledes til opgørelsen.
 Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
 Den optalte råtobaksbeholdning overføres til opgørelsen i råtobaks- og  

 fremstillingsbogen for det følgende år.
 Eventuel beskatning af en manko i råtobakslageret skal ske på grundlag af  

 det antal cigarer, der efter toldvæsenets skøn kunne fremstilles af det  

 manglende kvantum råtobak og en gennemsnitlig detailpris, beregnet på  

 grundlag af detailprisen for de cigarer, som virksomheden har udleveret i  

 årets løb.
 . Afdeling 2 - fortegnelse over cigarer.
 Cigarmagere skal i fortegnelsen i råtobaks- og fremstillingsbogens  

 afdeling 2 gøre rede for fremstillingen af cigarer.
 Fortegnelsen skal for hvert mærke og nummer indeholde oplysning om det  

 gennemsnitlige tobaksforbrug til henholdsvis dækblade, omblade og indlæg samt  

 vægten af den færdigfremstillede cigar.
 Selve fremstillingsregnskabet (rulleregnskabet) føres herefter alene i  

 antal fremstillede cigarer.
. Afdeling 3 - fremstilling og udlevering af færdigvarer Cigarmagere skal føre regnskab over færdigvarer i råtobaks- og  

 fremstillingsbogens afdeling 3, der er opdelt i underafdelinger til  

 henholdsvis fremstilling, udlevering af ubeskattede cigarer og udlevering af  

 beskattede cigarer ifølge salgsregnskabet.
Postering skal foretages ved enhver bevægelse i lagerbeholdningen af  

 ubeskattede cigarer.
Posteringer under udlevering af beskattede cigarer  

 foretages dog kun en gang i kvartalet i overensstemmelse med salgsregnskabet.
 Postering under udlevering af ubeskattede cigarer foretages ved enhver  

 udlevering til andre registrerede virksomheder og udførsel på grundlag af  

 henholdsvis forsendelsesanmeldelse J 13 og udførselsangivelsens  

 eksportørblanket I.
Under anden ubeskattet udlevering posteres cigarer, der fritages for  

 afgift, dvs kvalitetsprøver, beskadigede varer, herunder uanvendelige varer,  

 og varer, der går tabt ved indbrud, brand mv.
Posteringer af kvalitetsprøver  

 og beskadigede cigarer foretages på grundlag af specificerede fortegnelser  

 over varerne.
Posteringer af cigarer, der er gået tabt, foretages på grundlag  

 af toldvæsenets skrivelse om afgiftsfritagelse.
Lagerregnskabet afsluttes ved årets udgang ved sammentælling af  

 fremstillings- og udleveringskolonnerne.
Summerne overføres til Årsopgørelse  

 over færdigvarer.
Færdigvarelageret optælles og overføres ligeledes til  

 opgørelsen.
Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
Den optalte lagerbeholdning overføres til  

 råtobaks- og fremstillingsbogen for det følgende år.
 En eventuel manko i beholdningen af færdigvarer skal beskattes efter samme  

 retningslinier som anført foran vedrørende cigarfabrikker.
Salgsregnskab Salgsregnskabet skal føres i salgsbog J 57. Salgsbogen føres efter de  

 regler, der er anført foran vedrørende cigarfabrikker.
 Virksomheden skal hvert kvartal fraskrive det ifølge salgsbogen beskattede  

 antal cigarer i råtobaks- og fremstillingsbogens afdeling 3.
 Toldvæsenet kan tillade, at salgsbog J 57 på tilsvarende måde som for  

 cigarfabrikker erstattes af en månedsopgørelse.
Importører og mellemhandlere Importører og mellemhandlere skal føre lagerregnskab over færdigvarer samt  

 salgsregnskab over udleveringen.
 Lagerregnskabet skal føres i lagerbog J 56 og salgsregnskabet i salgsbog J  

 57. Med hensyn til førelsen af regnskaberne, herunder anvendelse af  

 månedsopgørelse i stedet for salgsbog J 57, gælder de regler, der er anført  

 vedrørende cigarfabrikker.
Faktura Virksomheden skal ved hver udlevering af cigarer skrive en faktura i  

 mindst 2 eksemplarer.
Det ene sendes til modtageren samtidig med cigarerne.  

 Ved udlevering til virksomhedens egen detailforretning og ved udlevering af  

 konsignationsvarer, gratis udlevering mv eller udtagelse af cigarer til brug  

 i virksomheden skal der skrives en nota, følgeseddel el lign.
Fakturaerne mv  

 skal være nummereret fortløbende.
Fakturaer skal oplyse om - udskrivningsdato - leverandørens navn og adresse - modtagerens navn og adresse - varens art (mærke) og pakningsstørrelse - mængde (antal stk).
 På fakturaer over cigarer, som udleveres ubeskattet, skal der tydeligt  

 skrives punktafgiftspligtige varer ekskl afgift eller anden tilsvarende  

 oplysning.
 Hvis der sker returnering af varer, som tidligere er beskattet, skal der  

 udstedes en kreditnota med tilsvarende oplysninger, som er krævet for  

 fakturaer.
 Hvis en faktura omfatter både cigarer og andre varer, skal cigarerne  

 opføres særskilt på den øverste del af fakturaen.
Dispensationer Hvis forholdene i det enkelte tilfælde taler for det, fx af edb-mæssige  

 hensyn, kan toldvæsenet på grundlag af en ansøgning fra virksomheden give  

 dispensation fra kravet om, at cigarerne opføres særskilt på fakturaen.
Det er en betingelse herfor, at det af fakturaen fremgår, hvilke varer der  

 er tobaksafgiftspligtige.
Det kan fx ske ved, at de afgiftspligtige varer  

 markeres med en særlig kode, hvis betydning er påtrykt fakturablanketten.
Anskaffelse, opbevaring og aflevering af regnskabsmateriale Regnskabsbøgerne J 51, 54, 56 og 57 udleveres af toldvæsenet efter  

 virksomhedernes behov.
 Senest den 15. i den første kvartalsmåned afleveres salgsbog J 57 eller  

 månedsopgørelsen til toldvæsenet.
 Det øvrige regnskab med tilhørende bilag skal opbevares i mindst 5 år  

 efter regnskabsårets udløb.
Afregning af afgift Afgiftsangivelse Den registrerede virksomhed skal opgøre den afgiftspligtige mængde og  

 omsætning for hver måned.
 Efter udløbet af hver måned og senest den 15. i den efterfølgende måned  

 skal virksomheden angive det afgiftspligtige antal cigarer samt afgiften  

 heraf.
Angivelsen skal afgives på en blanket, som toldvæsenet sender til  

 virksomheden.
Hvis virksomheden ikke modtager blanketten, skal den henvende  

 sig til toldvæsenet.
Angivelsen skal underskrives af virksomhedens ansvarlige  

 ledelse.
 Angivelsen skal også afgives, selv om der ikke er udleveret varer fra  

 virksomheden.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Virksomheden skal indbetale afgiften for en måned inden udgangen af den  

 følgende måned.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.
 Hvis afgiften ikke betales i rette tid, skal virksomheden betale 1,3% i  

 månedlig rente for hver påbegyndt måned fra forfaldstidspunktet, dog mindst  

 10 kr.
Hvis afgiften ikke er betalt senest den 14. dag efter betalingsfristens  

 udløb, kan toldvæsenet inddrage virksomhedens registrering, indtil afgiften er betalt.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for  

 betalingen af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, kan toldvæsenet inddrage virksomhedens  

 registrering straks efter betalingsfristens udløb.
Kredit mod sikkerhedsstillelse Toldvæsenet kan give den registrerede virksomhed 2 måneders kredit mod  

 sikkerhedsstillelse for afgiftsbeløbet.
Hvis virksomheden får kredit,  

 forlænges betalingsfristen for den enkelte måneds afgift med 2 måneder.
Det  

 vil sige at indbetaling, som fx normalt skulle ske inden udgangen af marts,  

 kan udskydes indtil udgangen af maj.
 Hvis virksomheden ønsker kredit, skal den søge toldvæsenet om det.  

 Ansøgningen skal oplyse størrelsen af det beløb, der ønskes henstand med, og  

 den sikkerhed, som virksomheden kan stille.
Hæftelse for afgift For betaling af afgift hæfter den, der som ejer, forpagter el lign driver  

 virksomheden for egen regning.
Statistiske oplysninger Virksomheden skal kvartalsvis give en indberetning med oplysning om  

 mængden af henholdsvis fremstillede, importerede, udførte og beskattede  

 cigarer.
 Indberetningen afgives på en blanket, som toldvæsenet sender til  

 virksomheden sammen med afgiftsangivelsen for den sidste måned i hvert  

 kvartal.
 Virksomheden skal herefter tilbagesende indberetningen i udfyldt stand  

 sammen med afgiftsangivelsen.
Andre bestemmelser Handel med råtobak Handel med råtobak må kun foretages af virksomheder, der har fået  

 tilladelse hertil af toldvæsenet.
Auktionssalg Auktionssalg af tobaksvarer er forbudt.
Forbudet omfatter dog ikke  

 tvangsauktioner og auktioner, som er særligt foreskrevet, fx auktion efter  

 toldloven og auktion på grundlag af udlæg eller udpantning.
 De nærmere regler om afholdelse af auktion kan fås ved henvendelse til  

 toldvæsenet.
Fremstilling af cigarer til eget forbrug Toldvæsenet kan efter ansøgning tillade faglærte tobaksarbejdere, som er  

 ophørt med at være beskæftiget i faget på grund af alder, at købe råtobak til  

 fremstilling af cigarer til eget forbrug.
 Afgiften skal i sådanne tilfælde betales med 35 kr pr kg råtobak.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder, dvs fremstillings-, lager-, kontor- og  

 butikslokaler o lign.
 Toldvæsenet kan kræve at efterse virksomhedens varebeholdning,  

 forretningsbøger og andet regnskabsmateriale samt korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelse med registrerede virksomheder.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 optælling af beholdningerne og udtagelse af prøver, samt ved gennemgang af  

 forretningsbøger, regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine afgiftsregnskaber, forretningsbøger, regnskabsbilag og andet  

 regnskabsmateriale, herunder kasseregnskab, samt korrespondance mv til  

 toldvæsenet.
Denne bestemmelse gælder også i tilfælde, hvor materialet er hos  

 tredjemand, fx revisor eller regnskabskonsulent.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige  

 omsætning urigtigt og derved betalt for lidt i afgift, skal virksomheden  

 betale det skyldige beløb senest 14 dage efter, at toldvæsenet har fremsat  

 kravet.
 Kan det skyldige afgiftsbeløb ikke gøres op på grundlag af virksomhedens  

 regnskaber, kan toIdvæsenet skønsmæssigt ansætte afgiftstilsvaret.  

 Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3% i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af - spørgsmål om varers afgiftspligt - spørgsmål om den afgiftspligtige værdi - spørgsmål om antallet af stykker, der skal lægges til grund ved  

 beskatningen af en cigar - spørgsmål om beregning af svind - klager over toldvæsenets skønsmæssige ansættelser og beregninger.
Nævnet består af 6 medlemmer: 2 repræsenterer Ministeriet for Skatter og  

 Afgifter og 4 erhvervslivet.
Ministeren for skatter og afgifter udpeger  

 formanden for nævnet.
 Man kan henvende sig til nævnet enten direkte eller gennem toldvæsenet.
 Virksomheden kan fremstille sin sag mundtlig for nævnet.
AFGIFTSTABEL 1.8.84 Afgiftsbeløb for cigarer, cerutter og cigarillos Ifølge § 8 i lov om tobaksafgifter udgør afgiften 19,8 øre pr stk + 10 pct af detailprisen indbefattet tobaksafgift og moms og uden rabatfradrag  

 af nogen art (detailprislisteprisen):
Fortegnelse over blanketter mv Blanket nr Blanketnavn J 1 Registreringsanmeldelse J 3 Legitimationskort J 8 Afgiftsvejledning - cigaretter mv J 9 Afgiftsvejledning - cigarer mv J 10 Afgiftsangivelse J 11 (Form 14 nr 11) Forsendelsesanmeldelse - råtobak mv J 13 (Form 14 nr 13) Forsendelsesanmeldelse - cigarer mv J 28 Afgiftstabel - cigarer mv J 47 Opgørelse - cigarer mv J 51 Lagerbog - råtobak J 54 Råtobaks- og fremstillingsbog - cigarer mv J 56 Lagerbog - cigarer mv J 57 Salgsbog - cigarer mv De i parentes anførte numre henviser til Engelsen &  

 Schrøder-blanketter, der af virksomheden skal købes i boghandelen.
De øvrige  

 blanketter udleveres til virksomheden af distriktstoldkamret.
