 Ved en noteveksling af 24. og 25. maj 1966 mellem udenrigsministeriet og  

 den herværende islandske ambassade er der i henhold til § 1, stk. 7, i lov om  

 saltvandsfiskeri nr. 195 af 26. maj 1965 truffet en aftale mellem Danmark og  

 Island, ved hvilken der gøres undtagelse fra det i nævnte lovs § 1, stk. 5,  

 indeholdte forbud mod udenlandske fiskefartøjers direkte landinger af fisk i  

 Danmark, således at der indrømmes islandske fiskefartøjer adgang til at  

 foretage direkte landinger af saltfisklaster.
 Udenrigsministeriet, den 30. juli 1966.
 J.O.Krag.
