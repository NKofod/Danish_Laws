(Amtsrådenes informationsforpligtelse  

 over for nye familiesammenførte voksne, uddannelses- og  

 erhvervsvejledning, udvidelse af initiativtagerkredsen og undervisning  

 af en begrænset kreds af danske statsborgere) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 355 af 4. juni 1986 om undervisning af voksne indvandrere, som  

 ændret ved § 2, stk. 4, i lov nr. 280 af 8. maj 1991 og § 9 i lov nr. 208 af  

 28. april 1993, foretages følgende ændringer:
 1. Lovens titel affattes således:
 »Lov om undervisning af voksne indvandrere m.fl.«.
 2.  § 1, stk. 1, affattes således:
»Ethvert amtsråd skal sørge for, at indvandrere, jf. stk. 3, der bor  

 i amtskommunen, kan få undervisning, der sigter mod at gøre det muligt for  

 dem at fungere i det danske samfund.
Undervisningen skal kunne påbegyndes  

 senest 3 måneder efter, at der er ansøgt herom, medmindre der foreligger  

 usædvanlige forhold.« 3. I § 1 indsættes efter stk. 1 som nyt stykke:
»Stk. 2.  I forbindelse med undervisningen skal der  

 tilbydes indvandrerne uddannelses- og erhvervsvejledning.  

 Undervisningsministeren fastsætter nærmere regler herom.« Stk. 2  og 3 bliver herefter stk. 3 og 4.
 4. I § 1 indsættes efter stk. 3, som bliver stk. 4, som nyt  

 stykke:
»Stk. 5.  Amtsrådet skal sørge for, at udlændinge  

 over 18 år, som efter 1. august 1994 meddeles opholdstilladelse i medfør af  

 udlændingelovens § 9, stk. 1, nr. 2 og 3, og § 9, stk. 2, nr. 1, orienteres  

 om undervisningstilbudet i henhold til stk. 1. Undervisningsministeren  

 fastsætter nærmere regler herom, herunder om andre offentlige myndigheders  

 medvirken til informationsindsatsen.« Stk. 4  bliver herefter stk. 6.
 5. I § 1 indsættes som stk. 7:
»Stk. 7.  Undervisningsministeren kan med hensyn  

 til amtsrådets pligt til at sørge for undervisning efter stk. 1 ligestille  

 danske statsborgere med indvandrere, når de af særlige grunde ikke behersker  

 det danske sprog i et sådant omfang, at de kan fungere i det danske samfund.  

 Undervisningsministeren fastsætter nærmere regler herom.« 6. § 2 affattes således:
 »§ 2 .  Et amtsråd opfylder sin pligt til at  

 sørge for undervisning efter § 1 ved at indgå overenskomst herom med en kreds  

 af flere initiativtagere, f.eks. en privat skole eller anden privat  

 initiativtager, en uddannelsesinstitution eller et andet amtsråd eller  

 kommunalbestyrelse.
Stk. 2.  Amtsrådet kan indgå i kredsen af  

 initiativtagere i henhold til stk. 1 ved selv at iværksætte undervisning.  

 Undervisningsministeren kan fastsætte regler herom samt om indgåelse af  

 overenskomster efter stk. 1.« 7. § 4, stk. 1, ophæves, og i stedet indsættes:
 »Amtsrådet afholder udgifterne ved undervisning af indvandrere,  

 herunder udgifterne til lokaler og administration.
Stk. 2.  Deltagerne afholder selv udgifter til  

 undervisningsmaterialer.
Amtsrådet kan dog beslutte, at  

 undervisningsmaterialer skal stilles gratis til rådighed.« Stk. 2  bliver herefter stk. 3.
 8. I § 4, stk. 2, som bliver stk. 3, ændres to steder  

 »en amtskommune« til: »et amtsråd« og »jfr. § 1,  

 stk. 3« til: »jf. § 1, stk. 4«.
 9. Efter § 4 indsættes:
»§ 4 a.  Undervisningsministeren kan fastsætte  

 regler om registrering og videregivelse af deltagernes personnumre.« 10. I § 5, stk. 2, 1. pkt., ændres »I det omfang  

 amtskommunen« til: »I det omfang amtsrådet«.
 11. I § 5, stk. 2, nr. 1, 3. og 4. pkt., ændres  

 »Amtskommunen« til: »Amtsrådet«.
 12. I § 7 a ændres »kulturministeren« til:  

 »undervisningsministeren«.
 13. Efter § 8 indsættes:
 »§ 8 a.  De uddannelsessteder, der har fået  

 henlagt amtskommunal indvandrerundervisning, kan tilbyde undervisning, der  

 opfylder kravene i § 1, stk. 6, som indtægtsdækket virksomhed til danske  

 statsborgere, der ikke er omfattet af denne lov.
Stk. 2.  Det enkelte amtsråd kan give tilskud til den i  

 stk. 1 nævnte undervisning.« 14. § 10 ophæves.
§ 2 Loven træder i kraft den 1. august 1994.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
