I tilslutning til lov af 28. april 1971 om kongelig udnævnelse og  

 åremålsansættelse af visse tjenestemænd meddeles følgende vedrørende lovens anvendelse:
 Ekspedition af sager om kongelig udnævnelse.
Folketingets lønningsudvalg har i sin betænkning over forslag til den i  

 nærværende skrivelse omhandlede lov henstillet til ministeren for statens  

 lønnings- og pensionsvæsen at gennemføre en forenkling af formalia vedrørende  

 kongelige udnævnelser.
Under hensyn hertil anbefales herved følgende:
Når en tjenestemand skal udnævnes af kongen, fremsender det ministerium,  

 inden for hvis område den pågældende stilling hører, en forestilling til  

 kongen om udnævnelse af den pågældende.
Såfremt stillingen skal besættes  

 efter opslag, bør den indstilledes ansøgning vedlægges sammen med  

 ansættelsesbrevet.
Forestillingen bør indeholde en kort angivelse af den ledige stilling,  

 ministeriets forslag til ansættelse med oplysning om den pågældendes nærmest  

 forudgående beskæftigelse samt ordlyden af udnævnelsen, som senere vil kunne  

 optages i Statstidende, Det bemærkes, at høflighedsformularen »allerunderdanigst« kun  

 bør anvendes i forbindelse med underskrivelsen af forestillingen.
 Eksempel på ordlyd af almindelig forestilling:
 En stilling som ... i ... vil kunne besættes fra ...
Til ansættelse i denne stilling foreslås ..., der er født den ..., og som forud har ...
Det indstilles derfor, at »... udnævnes til ... i ... fra den ...« Eksempel på ordlyd af forestilling ved udnævnelse i årsmålsstilling:
En stilling som ... i ... vil kunne besættes på årsmål fra ... til ...
Til ansættelse i denne stilling foreslås ..., der er født den ..., og som forud har ...
Det indstilles derfor, at »... udnævnes til ... på åremål i ... fra ... til ...« Eksempel på ordlyd af forestilling ved udnævnelse efter forudgående  

 prøveansættelse:
 ..., der er født den ..., og som i tiden fra ... til ... har været ansat  

 på prøve som ... i ... i henhold til tjenestemsndslovens § 6, anses for  

 velegnet til varig ansættelse i stillingen.
Det indstilles derfor at »... udnævnes til ... i ... fra ...« Det underskrevne ansættelsesbrev vil herefter kunne udleveres til den  

 pågældende tjenestemsad, der dog ved første kongelige udnævnelse forinden  

 skal afgive en højtidelig forsikring om at villle holde grundloven, jfr.  

 bestemmelsen i grundlovens § 27, stk. 1.
 2. Afskedigelse m.v. af kongeligt udnævnte  

 tjenestemænd.
 De af kongen udnævnte tjenestemænd afskediges af kongen, jfr.  

 tjenestemandslovens 26, stk. 1.
Tjenestemænd, der har modtaget kongelig udnævnelse i deres nuværende  

 stilling, bevarer denne udnævnelse, selv om fremtidig ansættelse i den  

 pågældende stilling efter den stedfundne lovændring ikke sker ved kongelig  

 udnævnelse.
Ved ansættelse i anden tjenestemandsstilling, der ikke er  

 forbundet med kongelig udnævnelse, vil den hidtidige kongelige udnævnelse  

 automatisk bortfalde samtidig med den nye ansættelse.
 Eksempel på ordlyd af forestilling om afskedigelse:
... i ... fylder den ... .. år, med hvilken alder den pågældende i henhold til lov om ... § .. skal afskediges med pension.
Det indstilles derfor, at »... i ... afskediges med pension fra udgangen af ...« 3. Kongelig udnævnelse i nyoprettede stillinger.
 Efter lovens § 3 bestemmer ministeren for statens lønnings- og  

 pensionsvæsen efter indhentet udtalelse fra lønningsrådet, hvorvidt  

 ansættelse i nyoprettede tjenestemandsstillinger skal ske ved kongelig  

 udnævnelse.
 Indtil videre sker ansættelse i nyoprettede stillinger, som klassificeres  

 i lønramme 36 eller højere lønramme, samt stillinger i lønrammerne 29-35, der  

 efter betegnelsen kan henføres til en af de i bilaget til loven nævnte  

 stillinger, ved kongelig udnævnelse.
 Såfremt kongelig udnævnelse i andre nyoprettede stillinger i lønrammerne  

 29-35 ønskes overvejet, forelægges sagen for lønnings- og  

 pensionsministeriet.
 4. Anvendelse af åremålsansættelser.
 Da lovens afsnit om åremålssnsættelse ikke indeholder en opregning af de  

 stillinger, hvori åremålsansættelse kan finde sted, anføres nedenfor på  

 grundlag af bemærkningerne til lovforslaget en række eksempler på  

 stillingsgrupper, hvor det vil være naturligt at overveje anvendelse af  

 åremålsansættelse:
Stillinger, hvor fornyelse og nye synspunkter især kan være ønskeligt.
Der  

 tænkes her fortrinsvis på stillinger inden for videnskab og kunst samt visse  

 dele af undervisningen.
Stillinger af en sådan karakter, at staten kan have væsentlig interesse i  

 med mellemrun at overveje stillingernes besættelse.
Som hovedgruppe er her  

 regnet med stillinger, hvor den merkantile og/eller tekniske interesse er  

 fremherskende, bl.a. ud fra hensynet til konkurrencemæssig drift.
 Stillinger, der oprettes med henblik på løsning af tidsbegrænsede opgaver.
 Under hensyn til den vægt, tjenestemandskommissionen af 1965 lagde på  

 indførelsen af åremålsansættelse i tjenestemandssystemet, samt til den store  

 interesse, der under behandlingen af lovforslaget blev tilkendegivet, skal  

 lønnings- og pensionsministeriet med den givne anledning meget stærkt  

 henstille, at samtlige ministerier m.fl. fremtidig såvel i forbindelse med  

 nyoprettelse som ved genbesættelse af tjenestemandsstillinger overvejer,  

 hvorvidt den pågældende stilling bør besættes på åremålsvilkår.
 5. Procedure for etablering af åremålsstillinger.
I henhold til lovens § 5 træffer vedkommende minister efter indhentet udtalelse fra lønningsrådet bestemmelse om, hvorvidt bestående stillinger skal kunne besættes på åremål. lndstillingen til lønningsrådet sendes direkte af vedkommende ministerium til rådet.
Før indstilling afgives til lønningsrådet, forhandles spørgsmålet om åremålsansættelse i bestående stillinger med vedkommende  

 centralorganisation.
I forbindelse med forslag om nyoprettelse af tjenestemandsstillinger af  

 den under pkt. 4 nævnte karakter påhviler det ministerierne ved forslagets  

 afgivelse til finansministeriet at angive, om man finder stillingen egnet til  

 åremålsansættelse.
Det påhviler endvidere ministerierne i indstillinger og forslag om åremålsansættelse at fremsætte forslag til åremålets længde.
 6. Åremålsansættelsers varighed.
 l lovens § 6 er anført, at åremålsansættelser kan ske for tidsrum af  

 mellem 3 og 6 år, men at forlængelse kan finde sted for indtil 3 år, samt at  

 genansættelse vil kunne finde sted.
Ved åremålets udløb ophører ansættelsen, jfr. tjenestemandslovens § 30, 2.  

 pkt.
Forlængelse af åremålsansættelse, der kan ske uden nyt opslag, er især tænkt anvendt i forbindelse med åremålsansættelser til løsning af tidsbegrænsede opgaver, og hvor det på forhånd har været vanskeligt at fastsætte periodens længde.
Eventuel genansættelse i en åremålsstilling kan kun ske efter, at stillingen har været opslået ledig efter gældende regler.
 7. Fastsættelse af løn- og andre ansættelsesvilkår.
 I henhold til lovens § 7 fastsættes løn- og andre ansættelsesvilkår i  

 overensstemmelse med reglerne i § 45 i tjenestemandsloven af 1969 og på  

 grundlag af lønrammer og tillæg i lønnings- og klassificeringsloven af 1969  

 med senere ændringer.
 Dette indebærer, at de anførte vilkår fastsættes ved aftale mellem  

 ministeren for statens lønnings- og pensionsvæsen og vedkonmende  

 centralorganisation eller mellem dem, der måtte blive bemyndiget hertil.
 Endvidere giver lovens §§ 9-10 mulighed for at fastsætte særlige  

 pensionsvilkår for personer, der ikke forud for ansættelsen i en  

 åremålsstilling er ansat som tjenestemænd.
 Det påhviler derfor ministerierne, når de har modtaget godkendelse af  

 oprettelse af en åremålsstilling, over for lønnings- og pensionsministeriet  

 at fremsætte forslag om stillingens klassificering, herunder om eventuelle  

 særlige pensionsvilkår.
 8. Ikrafttrædelses- og overgangsbestemmelser.
 Opmærksomheden henledes i denne forbindelse på bestemmelsen i § 3 i  

 tjenestemandsloven af 1969, hvorefter vedkommende minister ved bekendtgørelse  

 helt eller delvis kan overlade sin udnævnelseskompetence til andre.
 1 denne anledning skal lønnings- og pensionsministeriet anmode om inden 1.  

 oktober 1971 at måtte modtage underretning om, hvorvidt der i lovgivningen  

 eller andre regler inden for de enkelte ministeriers ressort forekommer  

 bestemmelser om kongelig udnævnelse.
 1 bekræftende fald bedes oplyst, hvorvidt fornøden ændring af  

 bestemmelserne vil blive foretaget, og på hvilket tidspunkt det skønnes at  

 kunne ske.
 Der vedlægges et antal eksemplarer af loven.
