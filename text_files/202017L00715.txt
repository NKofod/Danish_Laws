Ændringsforslag stillet den 10. februar 2021 uden for betænkningen Ændringsforslag til 2. behandling af Forslag til lov om ændring af lov om offentlige betalinger m.v.
(Nemkontosystemet stilles til rådighed for grønlandske myndigheder) [af finansministeren (Nicolai Wammen)]:
Til § 2 Af finansministeren:
 1) Datoen »1. februar 2021« ændres til: »1. april 2021«.
[Ændret ikrafttræden af lovforslaget som følge af udskydelse af lovforslagets behandling i Folketinget] Bemærkninger Til nr. 1 Den foreslåede ændring af lovforslagets ikrafttræden skyldes, at behandlingerne i Folketinget er udsat fra januar 2021 til ultimo februar og primo marts 2021 som følge af den besluttede delvise nedlukning af Folketinget til og med uge 6 i 2021 på grund af covid-19. Det bemærkes endvidere, at lovforslag som klar hovedregel ikke kan vedtages med tilbagevirkende kraft.
