Denne vejledning erstatter vejledning nr.
I-12/88 af 28. september 1988.
 Fremtidige ændringer til denne ordning vil almindeligvis blive udsendt som  

 rettelsesblade til denne vejledning.
 Retsgrundlaget for ordningen om ydelse af støtte til forarbejdning af  

 olieholdige frø er angivet i bilag 1.
1. Definitioner I denne vejledning forstås ved:
A.
Virksomhed: En oliemølle eller en foderfremstillingsvirksomhed samt 1. ethvert lokale eller anden plads inden for  

 produktionsvirksomhedens område, 2. ethvert lokale uden for virksomheden, der befinder  

 sig på den medlemsstats toldområde, hvor produktionsvirksomheden ligger og  

 som giver tilstrækkelig sikkerhed i kontrolmæssig henseende og på forhånd er  

 godkendt af toldvæsenet.
B.
Forarbejdning:
1. Formaling af de olieholdige frø for at udvinde al  

 olien eller en del af denne, eller 2. Iblanding af olieholdige frø i foderstoffer.
C.
Iblanding: Blanding med andre produkter i foderet af olieholdige frø,  

 der knuses eller males før eller efter denne proces, uden udvinding af olie.
D.
Raps- og rybsfrø af dobbeltlave sorter: Raps- eller rybsfrø i ensartede  

 partier med indhold af glukosinolater på højst 20 mikromol pr. gram frø. Dog  

 tillades til og med produktionsåret 1990/91 et maksimumindhold af  

 glukosinolater på 35 mikromol pr. gram frø beregnet efter HPLC-metoden.
E.
Parti: En mængde frø som er blevet bestemt og nummereret ved ankomsten  

 til virksomheden, og som underkastes en analyse hos Statsfrøkontrollen.
F.
Identificering: En handling hvorved EF-direktoratet efter ansøgning om  

 I.D.-attest fra den pågældende virksomhed attesterer, at støttebeløbet for en  

 mængde raps-, rybs- eller solsikkefrø, er det beløb, som gælder på dagen for  

 EF-direktoratets modtagelse af ansøgningen.
Støttebeløbet kan dog undergå  

 visse korrektioner f.eks. i forbindelse med afvigelser fra de af Kommissionen  

 fastsatte maksimale garantimængder.
2. Formaliteter inden forarbejdningen påbegyndes Det er en betingelse for opnåelse af støtte til forarbejdning af  

 olieholdige frø, at følgende formaliteter overholdes:
- Forinden produktionen iværksættes og før tilførslen af frøene finder  

 sted, skal virksomheden registreres hos EF-direktoratet samt fra toldvæsenet  

 have meddelt bevilling, hvori er fastsat nærmere forskrifter for de  

 formaliteter, der skal iagttages af virksomheden.
Ansøgning om bevilling  

 indsendes til det lokale toldkammer.
 - Ved tilførslen skal hvert enkelt parti tages under toldkontrol og vejes,  

 og samtidig skal der udtages prøver.
 - Forinden forarbejdningen påbegyndes, skal EF-direktoratet have modtaget  

 virksomhedens ansøgning om I.D.-attest (identificering).
3. Støtteberettigede produkter 3.1. Genstand for støtte i henhold til bestemmelserne i denne vejledning  

 er raps-, rybs- og solsikkefrø, der er høstet i Fællesskabet, og som enten  

 forarbejdes med henblik på oliefremstilling eller iblandes i foderstoffer.
3.2. Der ydes kun støtte til frø af sund og sædvanlig handelskvalitet.
For  

 solsikkefrø skal endvidere indholdet af hvide og stribede frø være under  

 1pct..
4. Vejning og prøvetagning 4.1. Hvert enkelt parti frø skal ved tilførslen til virksomheden vejes af  

 en statsautoriseret vejer og måler.
Udgifterne til vejning betales af  

 virksomheden.
4.2. Til brug ved konstatering af frøenes indhold af urenheder og vand samt, efter anmodning fra virksomheden, for frø af  

 dobbeltlave sorter tillige indholdet af glukosinolater, skal der udtages  

 prøver af frøene i forbindelse med, at frøene tages under toldkontrol.  

 Prøvetagning skal foretages af en af Statsfrøkontrollens prøvetagere, der  

 indsender prøverne til Statsfrøkontrollen.
Ved henvendelse til  

 Statsfrøkontrollen, Skovbrynet 20, 2800 Lyngby, tlf. 42-883366, oplyses navn  

 og adresse på en prøvetager, som kan udtage prøverne.
Udgifterne ved  

 udtagning, forsendelse og undersøgelse af prøverne betales af virksomheden  

 til Statsfrøkontrollen.
 4.3. Frø, der er høstet i Fællesskabet, og som er taget under toldkontrol  

 på virksomheden, kan kun forlade denne efter tilladelse fra toldvæsenet, og  

 kun såfremt der ikke (bortset fra force majeure) er ansøgt om I.D.attest for  

 de pågældende produkter.
5. Ansøgning om identificering (I.D.-attest) 5.1. Ansøgning om I.D.-attest (identificering) kan indgives fra det  

 tidspunkt, hvor frøene tages under toldkontrol.
Ansøgningen skal være  

 modtaget i EF-direktoratet, før forarbejdningen påbegyndes.
5.2. Ansøgningen skal ske ved brug af en formular som vist i bilag 4.  

 Yderligere ansøgningsblanketter kan rekvireres hos EF-direktoratet.  

 Ansøgningen kan også indgives pr. telex eller telefax.
Såfremt ansøgning  

 indgives ved telex, telefax eller telegram, skal den indeholde alle de  

 angivelser, som fremgår af ansøgningsskemaet.
Såvel telexmeddelelse som  

 telefax skal efterfølges af en udfyldt ansøgningsformular.
Dette krav  

 anfægter ikke gyldigheden af den pr. telex eller telefax fremsendte  

 ansøgning.
Ansøgninger der indeholder betingelser, som ikke er indeholdt i  

 forordningens bestemmelser, afvises.
 5.3. En ansøgning om I.D.-attest vil kun komme i betragtning, såfremt de  

 olieholdige frø ved tilførslen er taget under toldkontrol på virksomheden  

 senest på den dag, hvor ansøgningen er EF-direktoratet i hænde, eller hvis  

 partiet er taget under kontrol på den eller de dage, som følger efter dagen  

 for ansøgningens indgivelse, dersom den eller de pågældende dage ikke er  

 arbejdsdage.
 5.4. Såfremt der ansøges om identificering af raps- og rybsfrø af  

 dobbeltlave sorter, anføres i rubrik 3 på ansøgninsblanketten: »Raps-  

 eller rybsfrø af dobbeltlave sorter«.
 5.5. I forbindelse med ansøgningen om I.D.-attest skal der til  

 EF-direktoratet indsendes følgende:
 - Kopi af kontroleksemplar T 5.
 - Kopi af vægtattest.
- Resultatet af Statsfrøkontrollens analyse.
Såfremt analyseresultatet  

 endnu ikke foreligger, skal analysebeviserne eftersendes hurtigst muligt.
 Bemærk! Såfremt det af kontroleksemplaret T 5 fremgår, at datoen for  

 varens tilførsel er senere end datoen for modtagelsen af ansøgningen om  

 I.D.-attest, afvises ansøgningen, jfr. dog pkt. 5.3.
6. Tidsfrister i forbindelse med ansøgning om  

 I.D.-attest 6.1. En ansøgning om udstedelse af I.D.-attest i form af en  

 ansøgningsformular, jf. bilag 4, eller telex eller telefax skal for at få  

 virkning fra indgivelsesdagen være modtaget i direktoratet inden kl. 16.00.  

 Såfremt en overskridelse af de anførte frister ikke bevirker en ændring af  

 støttebeløbet, forlænges fristen til kl. 24.00.
 6.2. Såfremt en ansøgning om udstedelse af I.D.-attest i form af  

 ansøgningsskema, telexmeddelelse eller telefax ankommer på en dag, der for  

 EF-direktoratet ikke er en arbejdsdag, eller ankommer efter kl. 16.oo på en  

 arbejdsdag, betragtes ansøgningen som indgivet den første arbejdsdag efter  

 modtagelsen, sammenhold dog pkt. 6.1, sidste punktum.
7. Betingelser for udstedelse af I.D.-attest 7.1. Udstedelse af I.D.-attest er betinget af, at der fremlægges et  

 kontroleksemplar T 5, hvoraf fremgår, at det eller de pågældende  

 parti/partier er undergivet toldvæsenets kontrol på det tidspunkt, hvor  

 ansøgningen om I.D.-attest blev modtaget i EF-direktoratet, jf. dog pkt.5.3.
 7.2. Forinden udstedelsen af I.D.-attest skal der endvidere til  

 EF-direktoratet indsendes en kopi af vægtattester samt resultatet af  

 Statsfrøkontrollens analyse.
7.3. I.
D.-attesten anses som udstedt den dag, hvor EFdirektoratet har  

 modtaget ansøgningen.
 7.4. Rettigheder og pligter i henhold til en I.D.-attest kan ikke  

 overdrages.
7.5. I tilfælde hvor en forudfastsættelsesattest (A.P.attest) ønskes  

 benyttet ved ansøgning om udstedelse af I.D.-attest, skal nummeret på den  

 pågældende A.P.-attest (partialattest) fremgå af ansøgningen.
Såfremt en  

 ansøgning, der er indgivet pr. telex eller telefax, vedrører en udenlandsk  

 A.P.-attest, skal A.P.-attesten være direktoratet i hænde senest i løbet af  

 den 2. arbejdsdag efter indgivelse af ansøgningen, med mindre den  

 attestudstedende myndighed fra det pågældende andet medlemsland forinden  

 giver underretning om attestens fremsendelse.
I så fald skal attesten være  

 EF-direktoratet i hænde inden 15 arbejdsdage efter ansøgningens indgivelse.  

 Efter afskrivning af den identificerede mængde returneres A.P.-attesten.
8. Bestemmelser om forarbejdning af identificeret frø 8.1. Bortset fra force majeure skal de identificerede oliefrø være  

 forarbejdet eller iblandet foderstoffer inden for en frist på 90 dage regnet  

 fra dagen for udstedelsen af I.D.-attesten.
 8.2. Den i pkt. 8.1. nævnte forpligtelse anses for opfyldt, når den  

 mængde, der er forarbejdet, beregnet efter metoden i bilag 2 ikke er mindre  

 end 98pct. af den identificerede mængde.
 8.3. Hvis den forarbejdede mængde udgør under 98pct. af den identificerede  

 mængde, nedsættes den støtte, der skal betales i kontrolperioden, med  

 forskellen mellem den identificerede og den forarbejdede mængde multipliceret  

 med den højste støtte i denne periode.
 8.4. Forarbejdningen anses for nøjagtigt at følge rækkefølgen for  

 identificeringen, bortset fra tilfælde hvor det for hele produktionsåret er  

 muligt at følge samtlige partier frø, fra de indgår til virksomheden, til de  

 forarbejdes.
 8.5. Retten til støtte fortabes for de mængder, der forarbejdes før  

 identificering.
 8.6. I tilfælde af force majeure betragtes forpligtelsen som opfyldt pro  

 rata for de forarbejdede mængder.
9. Ansøgning om forudfastsættelse (A.P.-attest) 9.1. En ansøgning om forudfastsættelse af støtten (udstedelse af  

 A.P.-attest) skal ske skriftligt ved anvendelse af en formular som vist i  

 bilag 4. Yderligere ansøgningsblanketter kan rekvireres hos EF-direktoratet.  

 Ansøgningen kan indgives pr. telex eller telefax.
9.2. Såfremt ansøgning indgives ved telex eller telefax, skal den  

 indeholde alle de angivelser som fremgår af ansøgningsblanketten og derudover  

 efterfølges af en udfyldt ansøgningsblanket.
Dette krav anfægter ikke  

 gyldigheden af den pr. telex eller telefax fremsendte ansøgning.
Ansøgninger,  

 der indeholder betingelser, som ikke er indeholdt i forordningens  

 bestemmelser, afvises.
9.3. Ved udfyldning af ansøgningens rubrik 6 skal der foruden det samlede  

 garantibeløb anføres en entydig identifikation af hvilken garanti, der  

 stilles.
Såfremt en eksisterende maksimalgaranti ønskes benyttet, er det  

 tilstrækkeligt at anføre garantinummeret i ansøgningen.
9.4. A.P.-attesten anses som udstedt om eftermiddagen på den første  

 arbejdsdag efter dagen for ansøgningens modtagelse.
A.P.-attesten kan først  

 anvendes fra udstedelsesdagen.
9.5. De beløb, der forudfastsættes, og som anføres på A.P.-attesten, er de  

 støttebeløb, der er gældende på den dag, hvor ansøgningen modtages i  

 EF-direktoratet.
Støttebeløbene kan dog undergå visse korrektioner f.eks. i  

 forbindelse med afvigelser fra de af EF-Kommissionen fastsatte maksimale  

 garantimængder.
10. Sikkerhedsstillelse ved ansøgning om udstedelse af  

 A.P.-attest Ansøgningen afvises, såfremt der ikke inden kl. 16.oo på den dag, hvor  

 ansøgningen indgives, er stillet en sikkerhed til opfyldelse af de  

 forpligtelser, der er nævnt i pkt. 12. Sikkerheden andrager 6 ECU pr. 100 kg  

 (p.t. kr. 53,58). Sikkerheden kan stilles i rede penge eller i form af en  

 bank- eller forsikringsgaranti.
En garanti skal affattes som angivet i bilag  

 3.
 11. Tidsfrister i forbindelse med ansøgning om  

 A.P.-attest.
 11.1. En ansøgning om udstedelse af A.P.-attest i form af  

 ansøgningsformular, telex eller telefax, skal for at få virkning fra  

 indgivelsesdagen være modtaget i EF-direktoratet inden kl. 16.00.
 11.2. Såfremt en anmodning om udstedelse af A.P.-attest i form af  

 ansøgningsformular, telex eller telefax ankommer på en dag, der for  

 EF-direktoratet ikke er en arbejdsdag, eller ankommer efter kl. 16.oo på en  

 arbejdsdag, betragtes ansøgningen som indgivet den første arbejdsdag efter  

 modtagelsen.
12. Forpligtelser der er knyttet til A.P.-attesten 12.1. Udstedelse af en A.P.-attest medfører en forpligtelse for  

 virksomheden til inden for attestens gyldighedsperiode at anbringe de i  

 attesten anførte mængder olieholdige frø under toldkontrol og ansøge om  

 udstedelse af I.D.-attest.
 12.2. Forpligtelsen til at ansøge om identificering anses for opfyldt, når  

 den mængde olieholdige frø, der er identificeret i I.D.-attesten, udgør højst  

 107pct. eller mindst 93pct. af mængden ifølge A.P.-attesten beregnet efter  

 metoden i bilag 2.
13. A.P.-attestens gyldighed 13.1. A.P.-attester for raps- og rybsfrø er gyldige i løbende måned + 5  

 måneder regnet fra udstedelsesdagen.
A.P.-attester for solsikkefrø er gyldige  

 i løbende måned + 4 måneder.
 13.2. Såfremt de i pkt. 12.1 nævnte forpligtelser ikke kan opfyldes inden  

 for attestens gyldighedsperiode på grund af force majeure, kan  

 EF-direktoratet efter skriftlig anmodning afgøre, om forpligtelsen kan  

 ophæves og sikkerheden frigives, eller om attestens gyldighed kan forlænges i  

 fornødent omfang.
 13.3. A.P.-attesten er gyldig i hele Fællesskabet.
14. Overdragelse af A.P.-attest 14.1. De rettigheder, som følger af en A.P.-attest eller en partialattest,  

 jf. pkt. 15, kan inden for gyldighedsperioden overdrages til en enkelt anden  

 person for de mængder, der endnu ikke er afskrevet på attesten.
Overdragelsen  

 gælder fra det tidspunkt, hvor EF-direktoratet forsyner attesten med  

 modtagerens navn og adresse.
Overdragelse kan kun finde sted en gang, og  

 rettighederne kan ikke tilbageføres til attestens oprindelige indehaver.
 14.2. De forpligtelser, der er knyttet til en A.P.-attest, kan ikke  

 overdrages.
15. A.P.-partialattester 15.1. EF-direktoratet kan efter skriftlig anmodning fra indehaveren af en  

 A.P.-attest udstede en eller flere partialattester.
15.2. Anmodningen om udstedelse af partialattest(er) skal være forsynet  

 med A.P.-attestens nummer.
For så vidt angår A.P.-attester udstedt i et andet  

 medlemsland, skal disse indsendes sammen med anmodningen om partialattest.
 15.3. En partialattest kan ikke opdeles yderligere.
15.4. Partialattester udfærdiges i 2 eksemplarer hvoraf det ene udleveres  

 til ansøgeren, og det andet beholdes af EF-direktoratet.
Partialattestens  

 mængde afskrives på A.P.-attesten.
 15.5. Reglen i pkt. 16.4 finder tilsvarende anvendelse for  

 partialattester.
 15.6. Der må ikke foretages ændringer i attesternes eller  

 partialattesternes angivelser efter udstedelsen.
 15.7. Hvis der opstår tvivl om rigtigheden af angivelserne i en  

 A.P.-attest eller en partialattest, skal indehaveren på direktoratets  

 forlangende tilbagelevere sit eksemplar til direktoratet.
 15.8. Såfremt en indehaver af en A.P.-attest eller partialattest, der er  

 udstedt i et andet medlemsland, ønsker at benytte denne ved identificering af  

 frø i Danmark, kan EF-direktoratet forlange attesten oversat til dansk.
 15.9. I tilfælde af bortkomst af en A.P.-attest eller en partialattest kan  

 EF-direktoratet efter anmodning udstede et duplikat af attesten til  

 erstatning af det bortkomne dokument.
16. Støttebeløb 16.1. Fællesskabsmyndighederne fastsætter støttebeløbet mindst en gang om  

 ugen.
Støttebeløbene offentliggøres i EF-Tidende, og oplysning herom kan fås  

 i EF-direktoratet.
16.2. Støttebeløbet er det beløb, der gælder den dag hvor EF-direktoratet  

 modtager ansøgning om I.D.-attest, der opfylder kravene i pkt. 5 - 7. Såfremt  

 støttebeløbet er forudfastsat, jf. pkt. 9, anvendes den forudfastsatte støtte  

 for den måned, hvor ansøgningen om identificering er modtaget.
I tilfælde  

 hvor den indikativpris, der gælder i måneden for ansøgningen om I.D.-attest,  

 er ændret i forhold til den, der gjaldt på forudfastsættelsestidspunktet,  

 reguleres det forudfastsatte støttebeløb med et korrektionsbeløb, der er  

 fastsat af fællesskabsmyndighederne.
 16.3. Såfremt den dag, hvor EF-direktoratet modtager virksomhedens  

 ansøgning om identificering, ligger umiddelbart forud for en eller flere  

 arbejdsfrie dage, der inkluderer den 1. i en måned, er støttebeløbet for frø,  

 der skal forarbejdes i løbet af de arbejdsfri dage efter månedsskiftet, det  

 beløb, der gælder på forarbejdningsdagen, forudsat at anmodning herom  

 fremsættes ved ansøgningens indgivelse.
 16.4. Såfremt den mængde, der er identificeret i I.D.attesten efter  

 metoden, som er beskrevet i bilag 2, overskrider 107pct. af mængden ifølge  

 A.P.-attesten, betales for den overskydende mængde den støtte, der gælder på  

 dagen for identificering.
 16.5. Såfremt A.P.-attestens gyldighedsperiode forlænges, jf. pkt. 13.2,  

 udgør det forudfastsatte støttebeløb i forlængelsesperioden det beløb, som er  

 fastsat for den sidste gyldighedsperiode i den oprindelige A.P.-attest.
17. Udbetaling af støtte 17.1. Støtten udbetales mod fremlæggelse af attestens I.D.-del, efter at  

 toldvæsenet ved indsendelse af originalt kontroleksemplar T 5 har bekræftet,  

 at forarbejdning har fundet sted inden for den i pkt. 8.1. anførte frist.
 17.2. Såfremt I.D.-attesten vedrører raps- eller rybsfrø af dobbeltlave  

 sorter, udbetales det af Kommissionen fastsatte tillæg, når EF-direktoratet  

 har kontrolleret, at den pågældende mængde raps- eller rybsfrø faktisk er af  

 dobbeltlave sorter og svarer til definitionen i pkt. 1, D.
 17.3. Støtten udbetales senest 120 dage efter modtagelse af  

 kontroleksemplar T nr. 5 fra toldvæsenet.
18. Forudbetaling af støtte Støtten kan forudbetales, når anmodning herom fremsættes samtidig med  

 ansøgning om udstedelse af I.D.-attest.
Der skal i så fald stilles en  

 sikkerhed som garanti for opfyldelse af de forpligtelser, som er nævnt i pkt.  

 8. Sikkerheden, der skal stilles efter reglerne i pkt. 10.1, skal være af  

 samme størrelse som støttebeløbet.
Den vægt, der skal lægges til grund ved  

 beregningen af forskudsbeløbet er:
- enten varens fysiske vægt som konstateret ved ankomsten til virksomheden - eller frøenes justerede vægt, såfremt de pågældende analyseresultater  

 foreligger.
19. Frigivelse af sikkerhed 19.1. Den i henhold til pkt. 10. stillede sikkerhed frigives, når  

 EF-direktoratet har konstateret, at betingelserne for identificering er  

 opfyldt, jf. pkt. 12.1. Udgør den identificerede mængde under 93pct. men dog  

 mindst 7pct. af den nettomængde, der er anført i A.P.-attesten, fortabes  

 sikkerheden for en mængde svarende til forskellen mellem 93pct. af den  

 anførte mængde og den mængde, der faktisk er identificeret.
Hele sikkerheden  

 fortabes, hvis den identificerede mængde udgør mindre end 7pct., og den tabte  

 sikkerhed udgør mindst 5 ECU.
 19.2. Den i henhold til pkt. 18 stillede sikkerhed frigives, når  

 EF-direktoratet modtager underretning fra toldvæsenet om, at den mængde, der  

 er anbragt under kontrol, faktisk er anvendt og berettiget til støtte, jf.  

 pkt. 17.1. Sikkerheden fortabes for de mængder, der ikke opfylder  

 betingelserne for at opnå støtte i overensstemmelse med pkt. 8.
20. Kontrolbestemmelser Den kontrollerende myndighed har mod behørig legitimation adgang til de  

 registrerede virksomheder og er berettiget til uden erstatning at udtage  

 prøver af produkterne i det omfang, det er nødvendigt for at undersøge deres  

 beskaffenhed.
Kontrolmyndigheden er endvidere berettiget til at efterse de  

 pågældende virksomheders varebeholdning, forretningsbøger, øvrige  

 regnskabsmateriale samt korrespondance mv.
Det påhviler virksomheden at yde  

 den bistand, der er nødvendig for kontrollen.
21. Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
22. Ikrafttrædelsesbestemmelser Denne vejledning har virkning fra 1. juli 1989.
Bilag 1 Retsgrundlag Rådsforordning nr. 136/66 af 22. september 1966 om oprettelse af en fælles  

 markedsordning for fedtstoffer, senest ændret ved forordning nr. 1225/89.
 Rådsforordning nr. 1594/83 af 14. juni 1983 om støtte til olieholdige frø,  

 senest ændret ved forordning nr. 2215/88.
 Kommissionsforordning nr. 2681/83 af 21. september 1983 om  

 gennemførelsesbestemmelser til støtteordningen for olieholdige frø, senest  

 ændret ved forordning nr. 1966/89.
 Rådsforordning nr. 1569/72 af 20. juli 1972 om indførelse af særlige  

 foranstaltninger for raps-, rybs- og solsikkefrø, senest ændret ved  

 forordning nr. 2216/88.
 Kommissionsforordning nr. 1813/84 af 28. juni 1984 om  

 gennemførelsesbestemmelser for differencebeløbene for raps-, rybs- og  

 solsikkefrø, senest ændret ved forordning nr. 431/89.
Bilag 2 Metode til beregning af vægten af olieholdige frø i = indhold af urenheder i de frø, hvis vægt skal bestemmes.
h = indhold af vand i de frø, hvis vægt skal bestemmes.
Hvis det  

 konstaterede vandindhold i de frø, der er høstet i Fællesskabet er mindre  

 end:
 - 6 vægtprocent for raps- og rapsfrø, er h = 6, - 5 vægtprocent for  

 solsikkefrø, er h = 5.
 i = urenheder i standardkvaliteten.
 h = vandindhold i standardkvaliteten.
 g = mængde af leverede frø i kg, hvis vægt skal bestemmes.
 x = korrigeret vægt i kg.
 BEMÆRK:
 Hvad angår vandindhold og indhold af urenheder anføres kun de første 2  

 decimaler.
Bilag 3 Stempelfri EF-direktoratet ( I-kontoret - RAPS) bliver EF-direktoratet skyldig ved forretninger, for hvis overholdelse,  

 der over for EF-direktoratet skal stilles sikkerhed i medfør af ordninger  

 omfattet af de i § 1, stk. 1 og 2, i Lov om administration af Det europæiske  

 økonomiske Fællesskabs forordninger om markedsordninger for landbrugsvarer  

 mv. og de i § 1, stk. 1 og 2, i Lov om administration af Det europæiske  

 økonomiske Fællesskabs forordninger om markedsordninger for frugt og  

 gartneriprodukter mv. nævnte ordninger og bestemmelser, jf. lovbekendtgørelse  

 nr. 731 af 13. november 1987 og nr. 72 af 11. februar 1988.
 Garantien kan bringes til ophør med et opsigelsesvarsel på 3 dage  

 (lørdage, søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
 Såfremt garantien ændrer/supplerer en tidligere stillet garanti, omfattes  

 allerede indgåede forpligtelser af garantien.
 Garantien frigives først i sin helhed, når det over for EF-direktoratet er  

 dokumenteret, at samtlige af garantien omfattede forpligtelser er opfyldt.
