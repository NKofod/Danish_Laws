 Ved kongelig resolution af 28. april 1989 er det blevet bestemt, at sager  

 vedrørende de bebyggelsesregulerende bestemmelser i kommuneplanlovens kapitel  

 6 overføres fra Miljøministeriet til Boligministeriet med virkning fra 1.  

 juli 1989.
 Området bliver i Boligministeriet ressortmæssigt placeret i  

 Byggestyrelsens 3. kontor.
Sager vedrørende de bebyggelsesregulerende bestemmelser i kapitel 6 i  

 kommuneplanloven, som hidtil har hørt under Miljøministeriet, Planstyrelsen,  

 skal efter den 1. juli 1989 således fremsendes til Byggestyrelsens 3. kontor,  

 Stormgade 10, 1470 København K.
Sager, som efter denne dato ved en  

 fejltagelse fremsendes til Planstyrelsen, vil blive oversendt til  

 Byggestyrelsen.
 Igangværende sager, som inden den 1. juli 1989 er fremsendt til  

 Planstyrelsen, færdigbehandles af Planstyrelsen.
 Det er hensigten i den kommende Folketingssamling at søge gennemført en  

 ændring af byggeloven, således at de bebyggelsesregulerende bestemmelser fra  

 kommuneplanlovens kapitel 6 med nødvendige justeringer søges indføjet i  

 byggeloven, så bestemmelserne om mindste grundstørrelse, maksimale  

 bebyggelsesprocent, vandrette højdegrænseplan mv. fremover bliver en  

 integreret del af byggelovgivningen.
