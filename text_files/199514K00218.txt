Nr BTL 218 Betænkning over Forslag til lov om ændring af lov om friskoler m.v., lov  

 om gymnasiet m.v. og lov om kursus til højere forberedelseseksamen og om  

 studieforberedende enkeltfagsundervisning for voksne m.v.  

 (Tilskudsbestemmelser m.v.)   

 Nr L 218 1995-96, 1. samling Afgivet af Uddannelsesudvalget Afgivet: 19960524 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
Udvalget har desuden stillet spørgsmål til erhvervsministeren, som denne vil besvare skriftligt inden lovforslagets 2. behandling.
 Endvidere har udvalget modtaget skriftlige og/eller mundtlige henvendelser  

 fra:
Dansk Friskoleforening, Foreningen af Registrerede Revisorer, Foreningen af Private Gymnasier, Foreningen af Statsautoriserede Revisorer, Frie Grundskolers Fællesråd, Friskolen i Tvind, Hellebæk Friskole og Sønderjyllands Internationale Skole.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et flertal (Socialdemokratiets, Venstres, Det Konservative Folkepartis,  

 Det Radikale Venstres, Fremskridtspartiets, Centrum-Demokraternes og Dansk  

 Folkepartis medlemmer af udvalget) udtaler:
 Begrundelsen for de foreslåede ændringer er at imødekomme  

 friskoleverdenens ønske om fortsat at have mulighed for at etablere nye  

 skoler.
Ved at fjerne 2-års-fristen for oprettelse af nye frie skoler imødekommes  

 de skoler under oprettelse, der ville være kommet i klemme ved denne frist.  

 Til gengæld skærpes godkendelsesbetingelserne for alle frie kostskoler,  

 herunder også frie grundskoler med kostafdeling, idet det indføres som en  

 godkendelsesbetingelse, at skolerne skal eje en væsentlig del af deres  

 bygninger.
Dette vil for fremtidige skoler styrke selvejeaspektet.
For de  

 direkte i lovforslaget nævnte skoler indebærer det, at de ikke fremover kan  

 modtage statstilskud, men der er intet til hinder for, at der på samme  

 lokalitet fra 1. august 1997 kan søges om godkendelse af en ny skole på et  

 styrket selvejende grundlag, herunder - med bygninger, som i det væsentligste ejes af skolen, - med en ministerielt fastsat samlet bygningsudgift pr. elev, - med en bestyrelse sammensat af personer, der kun kan være medlem af en  

 bestyrelse inden for hver skoleform.
 Samme krav vil blive stillet til skoler, der søger godkendelse som  

 uddannelsesansvarlig i henhold til lov om den fri ungdomsuddannelse.
 Om elevernes stilling ved stop for tilskud udtaler flertallet, at  

 begrundelsen for ændringerne er, at man ved valg af en privat skole ikke har  

 nogen statsligt garanteret sikkerhed for, at skolen ikke stopper sin  

 virksomhed.
Der lukker hvert år et mindre antal frie grundskoler, typisk fordi  

 elevgrundlaget og dermed økonomien nødvendiggør det.
Når det sker ved et  

 skoleårs afslutning - hvad det typisk gør - volder et skoleskift næppe større  

 problemer.
Ophold på efterskoler er typisk af et skoleårs varighed.
Kurser på  

 husholdnings- og håndarbejdsskoler er typisk af kortere varighed, men enkelte  

 skoler har også kurser af op til et skoleårs varighed, nogle få med  

 folkeskolens afsluttende prøver.
Skoleskift i forbindelse med skoleårets  

 afslutning anses ikke i denne sammenhæng for et problem.
Mange elever vil  

 slet ikke være interesserede i en ny skoleplads, men ønsker at komme videre i  

 uddannelsessystemet.
 Det store antal udenlandske elever på Tvindskolerne er et anliggende for  

 de respektive hjemlande.
 Der er mange andre kostskoler, der vil gøre en stor indsats for at skabe  

 plads til elever, som muligvis må flytte fra en Tvindskole.
På efterskolerne er der ca. 300 ledige pladser på forskellige skoler.
Til  

 august starter fire nye efterskoler.
Hvad angår husholdnings- og  

 håndarbejdsskolerne, har stort set alle ledige pladser.
Mange elever vil videre i en ungdomsuddannelse, som i mange tilfælde kan  

 kombineres med brobygningsforløb, hvis eleverne ønsker det eller har behov  

 for det.
Den fri ungdomsuddannelse, hf-kurser og produktionsskoler er  

 ligeledes velegnede uddannelsessteder.
Den enkelte unge kan få nærmere  

 individuel rådgivning om uddannelsesmulighederne hos ungdomsvejledningen i  

 sin hjemkommune.
Det er drøftet med Kommunernes Landsforening, hvad der skal ske med de  

 elever, som kommunerne har betalt skoleopholdet for, især på de frie  

 grundskoler.
For disse elever skal der nok findes en løsning.
 For elever i den undervisningspligtige alder følger det af  

 folkeskoleloven, at folkeskolen er forpligtet til at modtage eleverne,  

 herunder at tilbyde dem folkeskolens afsluttende prøver, hvis de af en eller  

 anden grund forhindres i at gå på en privat skole.
Det er ikke muligt og heller ikke ønskeligt, at det ved lov pålægges de  

 frie skoler at optage bestemte elever.
Det bryder afgørende både med  

 lovgrundlaget og med de grundlæggende principper, der ligger til grund for  

 lovgivningen om de frie skoler.
Det er grundlæggende op til forældrene og  

 skolernes bestyrelser at afgøre, hvem der skal gå på de frie skoler.
Et mindretal (Socialistisk Folkepartis medlem af udvalget) finder, at  

 lovforslaget i virkeligheden burde være overflødigt.
Den frihed og det  

 ansvar, som den danske friskole- og højskolelovgivning bygger på, lever stort  

 set alle skoler da også op til.
 Men der har som bekendt været undtagelser, hvor der er sket misbrug af den  

 meget frie lovgivning, så det er nødvendigt med præciseringer og stramninger.
 Derfor kan Socialistisk Folkeparti også støtte de af  

 undervisningsministeren stillede ændringsforslag.
Det er naturligvis ikke uden en vis bekymring, at Socialistisk Folkeparti  

 ser sig nødsaget til at støtte gennemførelsen af de foreslåede præciseringer  

 som nødvendige, og Socialistisk Folkeparti mener ikke, at disse stramninger  

 på nogen måde begrænser de frie skolers frihed med hensyn til skoleform,  

 pædagogik m.v.
En frihed som Socialistisk Folkeparti lægger umådelig megen  

 vægt på.
 Et andet mindretal (Enhedslistens medlem af udvalget) har i betænkningen  

 over L 268 - Forslag til lov om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Godkendelse, tilskud og bestemmelser om visse skoler) -  

 redegjort for sine overvejelser i forbindelse med hele lovkomplekset.  

 Enhedslisten finder, at lovforslagene L 218 og L 219 - Forslag til lov om  

 ændring af lov om folkehøjskoler, efterskoler, husholdningsskoler og  

 håndarbejdsskoler (Habilitetskrav, anbringelse af likvide midler,  

 elevbetaling, bygningstilskud, elevstøtte, refusion m.v.) - med de stillede  

 ændringsforslag er det rigtige middel til løsningen af de problemer, der er  

 blevet rejst.
 ÆndringsforslagAf undervisningsministeren, tiltrådt af  

udvalget:
 Til titlen 1) I titlen ændres »lov om friskoler m.v.«  

 til: »lov om friskoler og private grundskoler m.v.«.
 Til § 1 2) I det under nr. 2 foreslåede § 5, stk. 4,  

 ændres »udpeges til« til: »være«, og efter nr. 3  

 indsættes som nyt nummer:
»4) Medlemmer af bestyrelsen i andre frie grundskoler.« 3) Det under nr. 10 foreslåede § 18, stk. 3,  

 affattes således:
»Stk. 3. Undervisningsministeren kan fastsætte nærmere regler  

 om huslejeaftaler, herunder i særlige tilfælde bestemme, at huslejeaftaler  

 skal indgås på andre vilkår end dem, der er nævnt i stk. 2.« 4) I nr. 10 indsættes efter det foreslåede § 18, stk. 3,  

 som nyt stykke:
»Stk. 4. For skoler, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 bliver herefter stk. 5.
 5) I det under nr. 12 foreslåede § 20 a, stk. 1,  

 ændres »skolens formål« til: »skolen«.
 6) Nr. 14 udgår.
 7) Efter nr. 15 indsættes som nyt nummer:
 »01. I § 24 indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 5, stk. 4 og 5.« Stk. 2 bliver herefter stk. 3.' 8) I nr. 16 indsættes efter »I § 24, stk. 2, 1.  

 pkt., »: », der bliver stk. 3, 1. pkt.,».
 Til § 2 9) I det under nr. 1 foreslåede § 10 a, stk.  

 1, ændres »udpeges til« til: »være«, og efter nr. 3  

 indsættes som nyt nummer:
»4) Medlemmer af bestyrelsen i andre private gymnasier.« 10) Det under nr. 4 foreslåede § 18 h, stk. 3,  

 affattes således:
»Stk. 3. Undervisningsministeren kan fastsætte nærmere regler  

 om huslejeaftaler, herunder i særlige tilfælde bestemme, at huslejeaftaler  

 skal indgås på andre vilkår end dem, der er nævnt i stk. 2.« 11) I nr. 4 indsættes efter det foreslåede § 18 h, stk. 3,  

 som nyt stykke:
»Stk. 4. For skoler, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.
 12) I det under nr. 5 foreslåede § 18 kk, stk. 1,  

 ændres »skolens formål« til: »skolen«.
 13) Nr. 7 udgår.
 14) Efter nr. 8 indsættes som nyt nummer:
 »01. I § 18 n indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 10 a.« Stk. 2 bliver herefter stk. 3.' Til § 3 15) I det under nr. 1 foreslåede § 24, stk.  

 2, ændres »udpeges til« til: »være«, og efter nr. 3  

 indsættes som nyt nummer:
»4) Medlemmer af bestyrelsen for andre private kurser.« 16) Det under nr. 4 foreslåede § 30 i, stk. 3,  

 affattes således:
»Stk. 3. Undervisningsministeren kan fastsætte nærmere regler  

 om huslejeaftaler, herunder i særlige tilfælde bestemme, at huslejeaftaler  

 skal indgås på andre vilkår end dem, der er nævnt i stk. 2.« 17) I nr. 4 indsættes efter det foreslåede § 30 i, stk. 3,  

 som nyt stykke:
»Stk. 4. For kurser, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.' 18) I det under nr. 5 foreslåede § 30 ll, stk. 1,  

 ændres »kursets formål« til: »kurset«.
 19) Nr. 7 udgår.
 20) Efter nr. 8 indsættes som nyt nummer:
 »01. I § 30 o indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 24, stk. 2 og 3.« Stk. 2 bliver herefter stk. 3.' Bemærkninger Til nr. 1 Ændringsforslaget er en teknisk rettelse.
Til nr. 2, 9 og 15 Ændringsforslagene indebærer, at de nærmere angivne  

 personer ikke kan være medlem af en skoles bestyrelse, uafhængigt af om de er  

 valgt eller udpeget hertil.
Endvidere indebærer ændringsforslagene, at en  

 person ikke kan være medlem af to eller flere bestyrelser inden for samme  

 skoleform på samme tid.
De sidstnævnte bestemmelser indsættes for at sikre  

 skolernes selvstændighed og uafhængighed, herunder for at undgå, at der  

 opbygges skolekoncerner.
Til nr. 3, 10 og 16 Udgangspunktet for huslejeaftaler er, at de ikke må  

 indgås på vilkår, der er ringere for skolen end sædvanlige markedsvilkår  

 tilsiger.
Der gives undervisningsministeren en hjemmel til at fastsætte  

 nærmere regler om huslejeaftaler.
Der er her bl.a. tænkt på regler, der  

 standardiserer aftaleudformningen, f.eks. fastsætter regler om maksimal  

 opsigelsesfrist, og på regler, der eventuelt i særlige tilfælde fastsætter,  

 at aftalerne ikke må indgås på vilkår, der er ringere for skolen end de  

 vilkår, der er sædvanlige for skoler af den pågældende type og beliggenhed,  

 eller at huslejen skal være omkostningsbestemt.
I begge tilfælde vil det  

 altså kunne stilles som krav, at lejeaftalen er mere favorabel for skolen,  

 end de almindelige markedsvilkår tilsiger.
Der kan vise sig at være behov for  

 bestemmelsen, når virksomheder, fonde og andre i væsentligt omfang udlejer  

 skolebygninger til private skoler, der modtager tilskud, og der på den måde  

 kan være risiko for, at skolen og udlejer indgår i et økonomisk fællesskab,  

 der ikke er foreneligt med selvejekonstruktionen for skoleformen.
Til nr. 4, 11 og 17 De foreslåede bestemmelser sikrer, at skolernes  

 økonomi ikke udhules af uforsvarligt høje bygningsudgifter.
Følgende udgifter  

 skal altid medregnes: Renter og afdrag af lån samt leje af bygninger og  

 arealer, leasing af nødvendigt inventar, ejendomsskatter og  

 ejendomsforsikring.
Undervisningsministeren kan fastsætte regler om, at  

 yderligere udgiftsarter skal medregnes, herunder også renter af andre lån end  

 lån med pant i bygninger.
 Til nr. 5, 12 og 18 Det præciseres, at skolernes/kursernes midler skal  

 forvaltes således, at de bliver til størst mulig gavn for skolen/kurset.
 Til nr. 6, 12 og 19 Lovforslag L 268 om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., gør bestemmelserne overflødige i dette lovforslag.
Til nr. 7, 14 og 20 Det er nødvendigt, at bestyrelsens medlemmer i  

 forbindelsen med indsendelsen af årsregnskabet afgiver en erklæring på tro og  

 love over for Undervisningsministeriet om, at de opfylder betingelserne for  

 at være medlem af bestyrelsen.
Da revisor ikke kan attestere, at  

 bestyrelsesmedlemmerne opfylder habilitetsbestemmelserne, kan ministeriet  

 vanskeligt sikre sig dette på en anden måde end den foreslåede.
 Til nr. 8 Ændringsforslaget er en redaktionel konsekvens af  

 ændringsforslag nr. 7.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Tom Behnke (FP) Ulla Tørnæs (V)  

 Frank Dahlgaard (KF) Lene Espersen (KF) John Vinther (KF) Kristian Thulesen  

 Dahl (DF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og herunder stillet et spørgsmål til undervisningsministeren, som denne har besvaret skriftligt.
Der er af undervisningsministeren stillet ændringsforslag, hvorom henvises til de ledsagende bemærkninger.
 Udvalget udtaler, at man forventer og forudsætter, at der fra  

 Undervisningsministeriets side føres et årvågent og tilbundsgående tilsyn med  

 skolerne, ikke blot i forbindelse med nye skolers oprettelse og godkendelse,  

 men også løbende derefter.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf undervisningsministeren, tiltrådt af  

udvalget:
 Til § 1 1) I det under nr. 10 foreslåede § 18, stk.  

 4, ændres »der starter efter 1996« til: »der ikke har  

 modtaget tilskud i 1996«.
 2) I det under nr. 15 foreslåede § 24, stk. 2, udgår  

 »og 5«.
 Til § 2 3) I det under nr. 4 foreslåede § 18 h, stk.  

 4, ændres »der starter efter 1996« til: »der ikke har  

 modtaget tilskud i 1996«.
 4) I det under nr. 8 foreslåede § 18 n, stk. 2,  

 indsættes efter »§ 10 a«: », stk. 1«.
 Til § 3 5) I det under nr. 4 foreslåede § 30 i, stk.  

 4, ændres »der starter efter 1996« til: »der ikke har  

 modtaget tilskud i 1996«.
 6) I det under nr. 8 foreslåede § 30 o, stk. 2,  

 udgår »og 3«.
 Til § 4 7) I stk. 2, 3 og 4, 1. pkt., indsættes efter  

 ordene »der modtager tilskud«: »i 1996«.
Bemærkninger Til nr. 1, 3 og 5 Ændringsforslagene præciserer, at det afgørende for, om  

 skolerne/kurserne skal være omfattet af de nye bestemmelser vedrørende  

 maksimale udgifter, er, om de har modtaget tilskud i 1996.
 Til nr. 2, 4 og 6 Der er tale om redaktionelle ændringer.
 Til nr. 7 Ændringsforslaget præciserer, at alene skoler/kurser, der har  

 modtaget tilskud i 1996, er omfattet af overgangsbestemmelserne.
