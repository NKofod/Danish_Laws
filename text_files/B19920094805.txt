 I medfør af §§ 4, 6-8, 10 og 35, stk. 2, i lov nr. 814 af 21.
 december 1988 om husdyrsygdomme fastsættes:
 § 1.  Den, der har en kaninbesætning i sin varetægt,  

 skal ved viden eller mistanke om, at myxomatose forekommer i besætningen,  

 tilkalde en dyrlæge.
 Stk. 2.  Tilkaldelse skal ske, når der i forbindelse med  

 stor dødelighed blandt kaninerne hos eet eller flere af dyrene optræder  

 betændelse i øjnene og næseflåd eller væskefyldte hævelser, der især er  

 lokaliseret til hovedet og kønsorganerne.
§ 2.  Tilkaldes en dyrlæge på grund af forekomst eller  

 mistanke om myxomatose, eller får en dyrlæge i øvrigt i forbindelse med sit  

 arbejde mistanke om forekomst af myxomatose, skal dyrlægen snarest foretage  

 en undersøgelse med henblik på at konstatere, om noget dyr viser tegn på at  

 være smittet med sygdommen.
Såfremt mistanken herefter ikke kan afvises, skal  

 dyrlægen indsende fornødent materiale til undersøgelse på Statens Veterinære  

 Institut for Virusforskning, Lindholm, 4771Kalvehave.
 § 3.  En besætning skal anses for smittet med  

 myxomatose, såfremt Statens Veterinære Institut for Virusforskning har påvist  

 myxomatose-virus i materiale fra besætningen.
§ 4.  En besætning med myxomatose kan af  

 Veterinærdirektoratet sættes under tilsyn, og den, der er ansvarlig for  

 besætningen, kan pålægges at overholde restriktioner, der omfatter § 5.  For besætninger, hvor alle kaniner er døde eller  

 aflivet som følge af myxomatose, kan det i § 4 nævnte tilsyn ophæves, når der  

 er forløbet 1 måned efter, at rensning, desinfektion og insektbekæmpelse er  

 gennemført og godkendt af kredsdyrlægen.
 Stk. 2.  For besætninger, hvor der resterer kaniner  

 efter udbruddet af myxomatose, kan det i § 4 nævnte tilsyn ophæves, når der  

 er forløbet 5 måneder efter, at rensning, desinfektion og insektbekæmpelse er  

 gennemført og godkendt af kredsdyrlægen.
 § 6.  Veterinærdirektoratet kan påbyde udtagelse,  

 indsendelse og undersøgelse på Statens Veterinære Institut for Virusforskning  

 af materiale fra dyr, der formodes at have haft smittefarligt samkvem med  

 andre dyr, hvori der er påvist myxomatose, eller som antages på anden vis at  

 være smittet med myxomatose.
 § 7.  Veterinærdirektoratet kan forbyde eller  

 fastsætte særlige betingelser for afholdelse af udstillinger, skuer og andre  

 samlinger med deltagelse af kaniner i et af Veterinærdirektoratet fastsat  

 område, hvor der er konstateret myxomatose.
 § 8.  Den, der har en besætning af tamkaniner i sin  

 varetægt, må ikke indsætte vilde kaniner i besætningen.
§ 9.  Udgifterne ved undersøgelse af de i §§ 2 og 6  

 nævnte prøver afholdes af Veterinærdirektoratet, jf. § 5, stk. 1, i  

 Landbrugsministeriets bekendtgørelse nr. 239 af 12. april 1991 om udgifter og  

 erstatning ved bekæmpelse og forebyggelse af husdyrsygdomme.
Alle andre  

 udgifter, som afholdes i medfør af denne bekendtgørelse, er  

 Veterinærdirektoratet uvedkommende, jf. § 5, stk. 3, i førnævnte  

 bekendtgørelse.
§ 10.  Med bøde straffes den, der § 11.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 12.  Bekendtgørelsen træder i kraft den 15. december  

 1992.
 Stk. 2.  Samtidig ophæves Landbrugsministeriets  

 bekendtgørelse nr. 466 af 9. juni 1986 om foranstaltninger ved udbrud af  

 myxomatose hos kaniner og Veterinærdirektoratets bekendtgørelse nr. 752 af  

 18. august 1986 om regler om myxomatose hos kaniner.
 § 13.  Bekendtgørelsen gælder ikke for Grønland.
