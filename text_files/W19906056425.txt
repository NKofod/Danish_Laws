Depositumbetaling på 300 kr. ved tilmelding til byggeteknisk  

 værkstedskursus (uden for SOT) tilbagebetales efter gennemførelse af kurset.  

 Depositumbetaling på 500 kr. ved tilmelding til ingeniøruddannelsen (inden  

 for KOT) er tabt, hvis uddannelsen ikke gennemføres Undervisningsministeriets brev af 6.7.1990:
 Erhvervsskoleafdelingen har modtaget skrivelse af 7. juni 1990 fra Horsens  

 tekniske skole vedrørende betaling af depositum for elever, der optages på  

 bygningsteknisk værkstedskursus.
Det fremgår af skrivelsen, at en del elever er tilmeldt  

 ingeniøruddannelsen og har dermed betalt 500 kr. i depositum.
Andre er  

 tilmeldt værkstedskurset direkte og har betalt 300 kr. i depositum.
Horsens  

 tekniske skole finder det uheldigt, at der er forskelsbehandling af de  

 elever, der skifter uddannelse fra ingeniør- til byggeteknikeruddannelsen,  

 idet det indbetalte depositum dermed er tabt, og af de elever, der venter med  

 at vælge uddannelse til efter gennemførelsen af værkstedskurset, og dermed  

 får tilbagebetalt depositum.
Depositumadministrationen har ved skrivelse af 3. august 1989 meddelt  

 skolerne, at elever, som er optaget men skifter til en uddannelse, der ligger  

 uden for SOT og KOT skal betale depositum en gang til.
Teknisk skole har  

 derefter rejst problemet over for Depositumadministrationen ved skrivelse af  

 17. august 1989 og har rykket for svar ved skrivelse af 2. oktober 1989.
Vi kan bekræfte, at depositum, der betales i forbindelse med tilmelding  

 til ingeniøruddannelsen, er tabt, såfremt den uddannelsessøgende ikke  

 afslutter denne uddannelse.
Det er netop hovedsigtet med depositum, at de  

 uddannelsessøgende ikke skal »optage« uddannelsespladser på  

 bekostning af aktuelle, »seriøse« elever.
De elever, der optages  

 direkte på værkstedskurset, har ikke aktuelt nogen uddannelsesplads (andet  

 end på værkstedskursus), og ved heller ikke, om de kan blive optaget eller  

 ved hvilken uddannelse.
Deres stilling er derfor usikker.
 Erhvervsskoleafdelingen må derfor meddele, at der ikke er hjemmel til, at  

 Forsknings- og Undervisningsministeriet tilbagebetaler depositum for  

 tilmelding til ingeniøruddannelsen, før denne er afsluttet.
