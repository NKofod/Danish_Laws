 I.
 Som led i de statslige spareinitiativer til overholdelse af den kommunale  

 udgiftsramme for 1981 og de følgende år er det besluttet, at der med virkning  

 fra 1. august 1981 ikke vil kunne afholdes udgifter efter reglerne om  

 kontanthjælp i bistandslovens afsnit III til personale, der virker i  

 daginstitutioner til støtte for enkelte børn (»støttepædagoger«),  

 idet alle sådanne udgifter må indgå i institutionernes driftsudgifter.
 II.
 Det er endvidere besluttet fra 1. januar 1981 at søge indskrivningen af  

 børn i daginstitutioner forøget med indtil 10 pct., hvor dette er muligt.
 III.
 Endelig er det besluttet at henstille, at den formidlede dagpleje fra  

 1981, hvor det er muligt og hensigtsmæssigt, træder i stedet for  

 institutionsudbygningen for 0-2 årige, således at dagplejen for denne  

 aldersgruppe ikke som hidtil blot betragtes som et supplement til  

 daginstitutionerne.
 Ad I.
 Anvendelse af særligt personale i daginstitutioner (ændring af  

 »støttepædagogordningen«).
 I.
 Med den ændring af den hidtidigt praktiserede ordning, der indføres fra 1.  

 august 1981, og hvorefter udgifterne til alle personalegrupper i  

 daginstitutioner for fremtiden indgår i driftsudgifterne, vil udgifterne til  

 det særlige støttepersonale også være omfattet af reglerne om statsrefusion  

 efter bistandslovens § 136.
 Som en konsekvens heraf vil maksimumsgrænserne fra 1. august 1981 blive  

 forhøjet med et beløb, der på landsbasis svarer til den anslåede nuværende  

 udgift til støttepædagogerne i daginstitutionerne.
 2.
 Ved fastsættelsen af personalenormeringen ved den enkelte daginstitution  

 må det således påses, at personalet har en sammensætning og en uddannelse,  

 der sikrer, at institutionen på ethvert tidspunkt kan opfylde sine opgaver  

 over for de børn, der er optaget i institutionen, herunder også børn med  

 særlige behov.
I særlige tilfælde, f.eks. i forbindelse med optagelse af børn med  

 fysiske, psykiske eller sociale handicap, vil en daginstitution kunne have  

 behov for en midlertidig særlig personalestøtte.
Til dækning af sådanne  

 midlertidige særlige personalebehov i en daginstitution kan en del af det  

 hidtidige støttepersonale i en kommune være ansat, enten som personale, der  

 efter behov udstationeres i de enkelte daginstitutioner, eller som personale  

 ved den enkelte daginstitution med tidsbegrænsede opgaver over for bestemte  

 børn.
 Ad II.
 Gennemførelse af merindskrivning i daginstitutioner.
 1.
Da mulighederne for merindskrivning i de eksisterende daginstitutioner er  

 meget forskellige, må det forudses, at den ønskede merindskrivning på 10 pct.  

 ikke kan gennemføres fuldt ud.
Det er skønsmæssigt forudsat, at effekten af  

 merindskrivningen vil blive på 3 1/3 pct. for de 0-2 årige og 7-14 årige, og  

 på 5 pct. for de 3-6 årige.
Det er endvidere forudsat, at der ved  

 planlægningen af nye daginstitutioner fuldt ud tages hensyn til den ønskede  

 merindskrivning.
Endelig er det forudsat, at merindskrivningen sker, uden at  

 personalenormeringen som følge heraf udvides.
 2.
Det bemærkes, at der ikke i de gældende regler inden for  

 daginstitutionsområdet er fastsat bindende forskrifter for kommunerne om  

 personalets og børnegruppers størrelse eller om arealstørrelser.
Afgørelsen  

 heraf henhører således under kommunalbestyrelsen.
Socialministeriet skal  

 derfor anmode kommunerne om at foretage en gennemgang af alle  

 daginstitutioner i kommunen med henblik på en vurdering af, i hvilket omfang  

 det er muligt at gennemføre merindskrivningen i de enkelte institutioner.
Ved  

 denne genemgang må der lægges vægt på de faktorer, der har betydning for  

 udnyttelse af institutionerne, som f.eks.:
 For så vidt angår de selvejende institutioner, må kommunalbestyrelsen  

 optage forhandling med den enkelte bestyrelse med henblik på gennemførelse af  

 de fornødne ændringer i overenskomstens bestemmelser om børnetal.
 3.
Formålet med merindskrivningen er alene at skaffe flere pladser i  

 institutionerne, således at ventelisterne reduceres.
Som følge heraf kan  

 merindskrivningerne ikke begrunde reduktion i en kommunes planer for  

 udbygning af daginstitutionsområdet, med mindre behovet for pladser er fuldt  

 dækket.
 4.
 For at de centrale myndigheder kan følge udviklingen med hensyn til  

 merindskrivning af børn, vil kommunerne blive anmodet om sammen med  

 udbygningsplanerne for 1982-87 til socialstyrelsen at indsende oplysninger om  

 resultaterne af merindskrivningen i kommunen.
 Ad III.
 Udbygning af dagplejen for 0-2 årige.
 1.
 Det har hidtil været forudsat, at etablering af dagplejepladser indgik som  

 et supplement til daginstitutionspladser ved udarbejdelsen af den plan for  

 udbygningen af den sociale og sundhedsmæssige virksomhed i amtet, der er  

 nævnt i § 11 i lov om styrelse af sociale og visse sundhedsmæssige  

 anliggender, jfr. pkt. 7 i socialministeriets cirkulære af 30. september 1975  

 om dag- og døgnpleje m.v. efter bistandsloven, og pkt. 3 i socialstyrelsens  

 vejledning af 15. juni 1978 om formidlet dagpleje.
 2.
 Fra 1981 vil den formidlede dagpleje imidlertid for de 0-2 årige være at  

 betragte som et dagforanstaltningstilbud på linie med institutionsophold og  

 blive vurderet som sådant i udbygningsplansystemet.
 Det er på baggrund heraf anslået, at halvdelen af den samlede udbygning  

 for den omhandlede aldersgruppe vil finde sted i dagplejen, hvor det hidtil i  

 udbygningsplanerne har været forudsat, at gennemsnitlig ca. 75 pct. af  

 udbygningen skete i institutioner.
