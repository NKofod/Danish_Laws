Betænkning afgivet af Børne- og Undervisningsudvalget den 11. februar 2021 Betænkning over Forslag til lov om ændring af lov om institutioner for erhvervsrettet uddannelse og lov om erhvervsuddannelser (Fritagelse for betalingskravet på erhvervsuddannelser for visse flygtninge og familiesammenførte) [af børne- og undervisningsministeren (Pernille Rosenkrantz-Theil)]:
1. Ændringsforslag Børne- og undervisningsministeren har stillet 6 ændringsforslag til lovforslaget.
2. Indstillinger Et flertal i udvalget (S, SF, RV, EL og Uffe Elbæk (UFG)) indstiller lovforslaget til vedtagelse med de stillede ændrinsgforslag.
Et mindretal i udvalget (V, DF, KF og LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (NB) indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Lovforslaget handler om at give flygtninge med midlertidig opholdstilladelse og familiesammenførte til sådanne flygtninge betalt erhvervsuddannelse og su.
I dag er reglerne sådan, at denne gruppe flygtninge helt rimeligt opfattes som udlændinge og derfor selv skal betale for deres eventuelle erhvervsuddannelse.
Dansk Folkepartis medlemmer af udvalget mener ikke, at det giver mening, at regeringen giver denne gruppe af flygtninge og familiesammenførte adgang til gratis erhvervsuddannelser, fordi de netop ikke skal integreres, men kun have midlertidig beskyttelse, indtil de skal rejse tilbage til deres hjemland.
Regeringens lovforslag er endnu et opgør med den hjemsendelsespolitik, som Dansk Folkeparti sammen med den tidligere borgerlige regering indførte.
Aftalen, som også blev kaldt paradigmeskiftet, var en aftale, som Socialdemokratiet også bakkede op om.
Stik mod aftalen indføres med dette lovforslag en lempelse af udlændingelovgivningen.
Som det også fremgår af svar på spørgsmål nr. 1: »En udlændings igangværende eller færdiggjorte uddannelsesforløb i Danmark er et element, der kan indgå i vurderingen af, om en udlænding har skabt tilknytning til opholdslandet i form af personlig, social og økonomisk tilknytning«.
Det bekræfter Dansk Folkepartis bekymring om, at det med dette lovforslag vil blive lettere for denne gruppe af flygtninge at få lov til at blive i Danmark, helt i modstrid med aftalen om paradigmeskiftet.
Dansk Folkeparti mener, at sådanne lempelser af flygtningepolitikken, som vi ser med dette lovforslag, vil have den effekt, at det vil trække flere migranter til Danmark og Europa.
I Dansk Folkeparti vil vi gerne hjælpe folk i nød, men vi mener, at det gøres bedst ved at støtte i nærområderne og ikke ved at skabe attraktive tilbud her i landet.
Endelig må det konkluderes, at den socialdemokratiske regering med dette lovforslag atter en gang bryder de aftaler om at vende udviklingen og fremadrettet sende flere flygtninge hjem, end der kommer hertil, som Dansk Folkeparti sammen med den tidligere borgerlige regering, og med støtte fra det daværende Socialdemokrati, fik gennemført i Danmark.
Derfor kan Dansk Folkeparti ikke kan støtte lovforslaget.
4. Ændringsforslag med bemærkninger Ændringsforslag Til undertitlen Af børne- og undervisningsministeren, tiltrådt af et flertal (udvalget med undtagelse af NB):
1) I undertitlen indsættes efter »familiesammenførte«: »m.fl.« [Præcisering af lovforslagets undertitel] Til § 1 Af børne- og undervisningsministeren, tiltrådt af flertal (udvalget med undtagelse af NB):
 2) I den under nr. 2 foreslåede ændring af § 15, stk. 5, nr. 1, ændres »eller § 9 c, stk. 3, nr. 1 og 2« til: »eller § 9 c, stk. 3, nr. 1 eller 2«.
[Lovteknisk korrektion] 3) I det under nr. 3 foreslåede § 15, stk. 5, nr. 2, ændres »eller § 8, stk. 1 og 2,« til: »eller § 8, stk. 1 eller 2,«.
[Lovteknisk korrektion] Til § 2 4) I den under nr. 1 foreslåede ændring af § 19, stk. 2, nr. 1, ændres »eller § 9 c, stk. 3, nr. 1 og 2« til: »eller § 9 c, stk. 3, nr. 1 eller 2«.
[Lovteknisk korrektion] 5) I det under nr. 2 foreslåede § 19, stk. 2 nr. 2, ændres »eller § 8, stk. 1 og 2,« til: »eller § 8, stk. 1 eller 2,«.
[Lovteknisk korrektion] Til § 3 6) Datoen »1. februar« ændres til: »1. april«.
[Ændret ikrafttræden af lovforslaget som følge af udskydelse af lovforslagets behandling i Folketinget] Bemærkninger Til nr. 1 Der er tale om en præcisering af lovforslagets undertitel, idet persongruppen med opholdstilladelse efter § 9 c, stk. 3, ikke efter udlændingeloven er anerkendt som flygtninge.
Til nr. 2 Der er tale om en lovteknisk korrektion for at tydeliggøre, at personer omfattet af udlændingelovens § 9 c, stk. 3, for at være omfattet af § 15, stk. 5, nr. 1, i lov om institutioner for erhvervsrettet uddannelse enten skal være omfattet af udlændingelovens § 9 c, stk. 3, nr. 1 eller 2. Med forslaget ændres »og« mellem nr. 1 og 2, således til »eller« for at undgå tvivl eller misforståelser.
Forslaget indebærer ikke andre ændringer.
Til nr. 3 Der er tale om en lovteknisk korrektion for at tydeliggøre, at personer omfattet af udlændingelovens § 8, stk. 1 og 2, for at være omfattet af den foreslåede § 15, stk. 5, nr. 2, i lov om institutioner for erhvervsrettet uddannelse enten skal være omfattet af udlændingelovens § 8, stk. 1 eller 2. Med forslaget ændres »og« mellem nr. 1 og 2, således til »eller« for at undgå tvivl eller misforståelser.
Forslaget indebærer ikke andre ændringer.
Til nr. 4 Der er tale om en lovteknisk korrektion for at tydeliggøre, at personer omfattet af udlændingelovens § 9 c, stk. 3, for at være omfattet af § 19, stk. 2, nr. 1, i lov om erhvervsuddannelser enten skal være omfattet af udlændingelovens § 9 c, stk. 3, nr. 1 eller 2. Med forslaget ændres »og« mellem nr. 1 og 2, således til »eller« for at undgå tvivl eller misforståelser.
Forslaget indebærer ikke andre ændringer.
Til nr. 5 Der er tale om en lovteknisk korrektion for at tydeliggøre, at personer omfattet af udlændingelovens § 8, stk. 1 og 2, for at være omfattet af den foreslåede § 19, stk. 2, nr. 2, i lov om erhvervsuddannelser enten skal være omfattet af udlændingelovens § 8, stk. 1 eller 2. Med forslaget ændres »og« mellem nr. 1 og 2, således til »eller« for at undgå tvivl eller misforståelser.
Forslaget indebærer ikke andre ændringer.
Til nr. 6 Det følger af lovforslagets § 3, at loven træder i kraft den 1. februar 2021.
 Da lovforslaget som følge af covid-19 ikke er blevet færdigbehandlet inden den foreslåede ikrafttrædelsesdato den 1. februar 2021, foreslås det at ændre ikrafttrædelsesdatoen til den 1. april 2021.
5. Udvalgsarbejdet Lovforslaget blev fremsat den 26. november 2020 og var til 1. behandling den 3. december 2020. Lovforslaget blev efter 1. behandling henvist til behandling i Børne- og Undervisningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring.
Den 26. november 2020 sendte børne- og undervisningsministeren høringssvarene og et høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Spørgsmål Udvalget har under udvalgsarbejdet stillet 5 spørgsmål til børne- og undervisningsministeren til skriftlig besvarelse, som ministeren har besvaret.
Anders Kronborg (S) fmd.
Tanja Larsson (S) Jens Joel (S) Jesper Petersen (S) Julie Skovsby (S) Kasper Sand Kjær (S) Orla Hav (S) Lotte Rod (RV) Katrine Robsøe (RV) Marianne Jelved (RV) Jacob Mark (SF) Ina Strøjer-Schmidt (SF) Astrid Carøe (SF) Jakob Sølvhøj (EL) Mai Villadsen (EL) Uffe Elbæk (UFG) Anni Matthiesen (V) Marie Bjerre (V) Ellen Trane Nørby (V) Kristian Jensen (V) Marlene Ambo-Rasmussen (V) Stén Knuth (V) nfmd.
Marie Krarup (DF) Jens Henrik Thulesen Dahl (DF) Alex Ahrendtsen (DF) Katarina Ammitzbøll (KF) Mai Mercado (KF) Mette Thiesen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
