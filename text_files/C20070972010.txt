Cirkulæreskrivelse  

 om muligheden for at stille vilkår for tilladelser til  

  

 offentlige forlystelser Til politi og anklagemyndighed 1. Indledning Der har i Folketinget  

 været rejst spørgsmål om reglerne vedrørende opsyn og anvendelse af  

 hoppepuder  

 på campingpladser og lignende steder.
 I forlængelse heraf  

 skal Justitsministeriet herved orientere politikredsene om muligheden for at  

 stille vilkår for en tilladelse til offentlige forlystelser og  

 forlystelsesbekendtgørelsens bestemmelser om særlige forlystelsesapparater.  

 Desuden skal Justitsministeriet særligt på baggrund af det høje antal skader,  

 som beklageligvis er sket ved brug af hoppepuder, oplyse om muligheden for at  

 stille vilkår for tilladelser til hoppepuder.
2. Muligheden for at stille vilkår for en tilladelse Det følger af  

 forlystelsesbekendtgørelsens  

1)  §  

 1, at en offentlig forlystelse  som f.eks. karruseller, gynger,  

 skydeborde,  

 vandrutsjebaner, elastikspring, hoppeborge og lignende oppustelige  

 forlystelsesapparater,  

 klatrevægge, lykkespil, behændighedsspil  ikke må drives uden politiets  

 tilladelse.
Efter  

 forlystelsesbekendtgørelsens § 3 kan politiet i tilladelsen fastsætte vilkår  

 for opstilling og drift af en forlystelse.
En tilladelse til en offentlig  

 forlystelse kan helt eller delvist tilbagekaldes, hvis f.eks. vilkårene ikke  

 overholdes, jf. forlystelsesbekendtgørelsens § 4, stk. 6.
3. Særlige forlystelsesapparater For så vidt angår  

 særlige forlystelsesapparater er det  ud over det generelle krav om  

 tilladelse, evt. på vilkår  fastsat, at tilladelse kun kan gives under  

 forudsætning af, at der, inden forlystelsesapparatet tages i brug, til  

 politiet  

 forevises dels godkendelse i form af en attesteret tilsynsbog, dels en police  

 og præmiekvittering som dokumentation for, at der er tegnet de nødvendige  

 forsikringer, jf. forlystelsesbekendtgørelsens § 16.
 Dette krav gælder efter  

 bestemmelsen for tilladelse til drift af karruseller, luftgynger,  

 rutsjebaner,  

 radiobiler, skydeborde, vandrutsjebaner, elastikspring, klatrevægge,  

 hoppeborge  

 og lignende forlystelsesapparater.
Det skal fremgå af den  

 plomberede tilsynsbog, der skal vedlægges ansøgningen, at apparatet er synet  

 til sikring af, at benyttelsen ikke frembyder fare for publikum eller for det  

 personale, der skal betjene det.
Tilsynsbogen skal angive de betingelser, der  

 af sikkerhedsmæssige grunde stilles med hensyn til apparatets konstruktion,  

 opstilling og anvendelse, jf. forlystelsesbekendtgørelsens § 18, stk. 2.
 Tilsynsbogen skal  

 udstedes af en virksomhed, der er akkrediteret til at foretage inspektion af  

 særlige forlystelsesapparater af Den Danske Akkrediterings- og Metrologifond  

 (DANAK) eller et tilsvarende akkrediteringsorgan, som er medunderskriver af  

 European co-operation for Accreditation's multilaterale aftale om gensidig  

 anerkendelse (EA 01/06), jf. forlystelsesbekendtgørelsens § 18, stk. 2, og §  

 21, stk. 3. Den pågældende virksomhed forestår syn af samtlige dele af  

 forlystelsesapparatet.
 Desuden følger det af  

 forlystelsesbekendtgørelsens § 19, stk. 1, at godkendelsen skal være  

 skriftlig  

 og angive de betingelser, der af sikkerhedsmæssige grunde stilles med hensyn  

 til apparatets konstruktion, opstilling og anvendelse, jf. § 18, stk. 2.
 Et forlystelsesapparat,  

 der er omfattet af forlystelsesbekendtgørelsens § 16, skal i medfør af  

 bekendtgørelsens  

 § 21, stk. 1, synes hvert år, umiddelbart inden det tages i brug, til sikring  

 af, at der ikke er foretaget ændringer i den godkendte konstruktion, at det  

 er  

 forsvarligt vedligeholdt, og at det i øvrigt ikke frembyder fare for publikum  

 eller for det personale, der skal betjene det.
4. Særligt om hoppepuder I forlængelse af  

 Justitsministeriets besvarelse af 12. juni 2007 af spørgsmål nr.
S 4864 fra  

 medlem af Folketinget Kim Christiansen (DF) skal Justitsministeriet herved  

 oplyse, at en hoppepude efter Justitsministeriets opfattelse må anses som en  

 aktivitet, som primært har til formål at underholde og dermed som en  

 forlystelse.
En hoppepude er således omfattet af forlystelsesbekendtgørelsen,  

 uanset om den er opstillet i en forlystelsespark eller på en campingplads,  

 hvis  

 der er offentlig adgang til hoppepuden.
 Som vilkår for en  

 tilladelse til opstilling og drift af en hoppepude kan f.eks. fastsættes et  

 maksimalt antal samtidige brugere af den enkelte hoppepude, aldersgrænser,  

 således at større og mindre børn holdes adskilt, krav om overvågning og  

 anvendelse af bløde materialer ved omkransningen af hoppepuden samt  

 standsning  

 af brugen ved fugtigt vejr eller regnvejr.
 Det er desuden  

 Justitsministeriets opfattelse, at hoppepuder som udgangspunkt er omfattet af  

 forlystelsesbekendtgørelsens bestemmelser om særlige forlystelsesapparater.  

 Dermed skal tilsynsbogen og godkendelsen for en hoppepude angive de  

 betingelser, der af sikkerhedsmæssige grunde stilles med hensyn til  

 apparatets  

 konstruktion, opstilling og anvendelse, jf. forlystelsesbekendtgørelsens §  

 18,  

 stk. 2, og § 19, stk. 1.
