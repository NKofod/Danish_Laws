Overførsel  

 af 7 feriedage til næste ferieår Dato 28. november 2005 Nævnet traf denne A F G Ø R E L S E Ankenævnet er enig med Arbejdsdirektoratet i, at De  

 ikke har ret til at få overført 7 feriedage fra ferieåret 2003/2004 til det  

 næste ferieår.
B E G R  

 U N D E L S E Det fremgår ikke af sagen, hvornår De har indgået  

 aftale med Deres tidligere arbejdsgiver om overførsel af feriedagene.
 Hvis aftalen er indgået inden den 1. januar 2004 er  

 begrundelsen for ikke at kunne overføre feriedagene, at der ikke er hjemmel  

 til  

 at overføre feriedagene til næste ferieår.
 Ankenævnet har lagt vægt på, at der ikke er indgået en  

 kollektiv overenskomst om, at feriedagene kan overføres til næste ferieår, og  

 at det heller ikke er meddelt direktøren for Arbejdsdirektoratet, at en anden  

 kollektiv overenskomst skulle finde anvendelse på spørgsmålet om overførsel  

 af  

 ferie.
 Hvis aftalen er indgået efter den 1. januar 2004 er  

 begrundelsen, at FerieKonto ikke inden ferieårets udløb har fået meddelelse  

 om,  

 at ferien skal overføres.
 Hvis der er indgået en aftale om overførsel af ferie,  

 skal arbejdsgiveren inden ferieårets udløb skriftligt meddele FerieKonto, at  

 ferien overføres.
 Ankenævnet har lagt vægt på, at De først den 28.  

 oktober 2004 har bedt FerieKonto om at få overført ferien.
 I klagen har De anført, at Deres tidligere arbejdsgiver  

 har bekræftet, at ferien er overført, men at arbejdsgiveren ikke var klar  

 over,  

 at dette skulle meddeles skriftligt til FerieKonto.
 Ankenævnet bemærker, at et eventuelt erstatningskrav  

 mod Deres tidligere arbejdsgiver må gøres gældende ved et privat søgsmål.
 Ankenævnet henviser til § 19 i ferieloven, jf. lov  

 nr. 396 af 31. maj 2000 og lovbekendtgørelse nr. 407 af 82. maj 2004, og til  

 § 2 i lov nr. 1200 af 27. december 2003 om ændring af ferieloven  

 (Udbetaling af uhævede feriepenge).
Ankenævnet tiltræder således Arbejdsdirektoratets afgørelse  

 af På ankenævnets  

 vegne Sign.
1. Sagsforløb Arbejdsdirektoratet fremstiller sagen således:
 Den 28. oktober 2004 har FerieKoto modtaget Deres  

 anmodning om at få overført 7 feriedage fra ferieåret 2003/2004 til det  

 følgende ferieår.
 Anmodningen er modtaget i FerieKonto den 28. oktober  

 2004.
Deres arbejdsgiver har i et brev af 26. oktober 2004  

 oplyst, at det er korrekt, at De har aftalt overførsel af 7 feriedage til det  

 efterfølgende ferieår. 2. Arbejdsdirektoratets  

 afgørelse Direktoratet traf den 8. november 2004 denne afgørelse:
Der kan ikke ske overførsel af 7 feriedage fra  

 ferieåret 2003/2004 til det næste ferieår. Direktoratet har begrundet afgørelsen således:
 Der kan ikke ske overførsel af Deres 7 feriedage fra  

 ferieåret 2003/2004 til det følgende ferieår, fordi henvendelsen om  

 overførsel  

 af ferie er modtaget for sent hos FerieKonto.
 Betingelserne for at overføre ferie fra et ferieår til  

 det efterfølgende ferieår fremgår af § 19 i lov om ferie, jf.  

 lovbekendtgørelse nr. 407 af 28. maj 2004.
Hvis der er optjent feriegodtgørelse for den overførte  

 ferie, skal arbejdsgiveren inden ferieårets udløb skriftligt meddele den, der  

 skal udbetale feriegodtgørelsen, at ferien overføres.
Dette fremgår af  

 § 19, stk. 3 i loven.
 FerieKonto har den 28. oktober 2004 modtaget Deres  

 anmodning om overførsel af ferie, hvilket er efter ferieårets udløb.
Det er ved afgørelsen lagt til grund, at De ikke har  

 været omfattet af en kollektiv overenskomst, som indeholder regler om  

 ferie. 3. Klagen til  

 ankenævnet De har i klage af 12. november 2004 oplyst følgende:
Jeg har forstået de regler og paragraffer som er  

 gældende, men finder alligevel afgørelsen urimelig.
Jeg vil gerne bede  

 Arbejdsdirektoratet om at vurdere min sag igen, og have med i deres vurdering  

 at, -  

 	  

 Jeg er startet i nyt  

 job den 1. oktober.
Jeg er blevet gjort opmærksom på at der er ændret i nogle  

 regler, så jeg kunne have udfyldt et skema senest den 30. september, der  

 kunne  

 have sikret mig retten til at få udbetalt mine feriepenge - også efter at  

 fristen er udløbet.
Jeg modtog først feriekortet den 20. oktober.
Havde jeg  

 skiftet job et par måneder før, ville jeg have haft muligheden for at benytte  

 dette skema - alt i alt er det ikke mange dage, der gør, at jeg ville have  

 kunnet benytte mig af denne nye regel.
-  

 	  

 Min gamle arbejdsgiver  

 har bekræftet, at ferien er overført til ferieåret 2003-2004, men har ikke  

 meddelt det skriftligt til FerieKonto.
Jeg har talt med min gamle  

 arbejdsgiver,  

 og det var de simpelthen ikke klar over.
Man kunne jo nok som ansat have  

 forventet,  

 at de havde sat sig ind i sådanne regler, men det havde de altså ikke.
Jeg bærer selvfølgelig en del af skylden selv, men det  

 er simpelthen et område som jeg aldrig har beskæftiget mig med, da behovet  

 ikke  

 har været til stede.
Min arbejdsgivers viden samt min egen på dette område  

 har  

 simpelthen været for lille.
Jeg håber, at I vil se positivt på min henvendelse. 4. Arbejdsdirektoratets  

 bemærkninger til klagen Direktoratet har den 16. november 2004 oplyst, at der  

 ikke er kommet nye oplysninger, der giver direktoratet anledning til at ændre  

 afgørelsen.
5. Nyt efter  

 klagen xx har den 23. maj 2005 oplyst, at der ikke er indgået  

 en ferieoverenskomst.
Sekretariatet har ved brev af 23. maj 2005 spurgt, om  

 De var omfattet af en ferieoverenskomst i Deres nye job.
Sekretariatet har  

 oplyst, at hvis man ikke hører fra Dem inden den 6. juli 2005, vil man vil gå  

 ud fra, at De ikke er omfattet af en overenskomst.
 Sekretariatet har ikke hørt fra Dem.
6. Regler Ferielov, jf. lov nr. 396 af 31. maj 2000 § 19.  

  

 Det kan ved kollektiv overenskomst aftales, at en lønmodtager og en  

 arbejdsgiver kan aftale, at optjent ferie ud over 20 dage kan overføres til  

 det  

 følgende ferieår.
 Stk. 2.  

  

 Lønmodtageren  

 og arbejdsgiveren skal skriftligt indgå aftale efter stk. 1 inden  

 ferieårets  

 udløb.
 Stk. 3.  

  

 Hvis der er  

 optjent feriegodtgørelse for den overførte ferie, skal arbejdsgiveren inden  

 ferieårets udløb skriftligt meddele den, der skal udbetale feriegodtgørelsen,  

 at ferien overføres.
 Stk. 4.  

  

 Hvis en  

 lønmodtager, der har overført ferie, fratræder, inden ferien er holdt,  

 bortfalder  

 retten til efter fratrædelsen at holde mere end 25 dages ferie i ét ferieår.  

 Feriegodtgørelse for feriedage ud over 25 udbetales efter reglerne i  

 § 30,  

 stk. 4.
 Stk. 5.  

  

 Lønmodtagere, der ikke er omfattet af en kollektiv overenskomst om løn- og  

 arbejdsvilkår, kan for optjent ferie ud over 20 dage indgå aftale med  

 arbejdsgiveren om overførsel af ferie efter reglerne i stk. 2-4 og på  

 følgende  

 yderligere betingelser:
1)  

 	  

 Lønmodtagere, der er  

 ansat på et fagligt område, hvor der er indgået en kollektiv overenskomst om  

 løn- og arbejdsvilkår, kan aftale med arbejdsgiveren, at den pågældende  

 overenskomst finder anvendelse på spørgsmålet om overførsel af ferie.
Hvis  

 der  

 er indgået flere overenskomster om løn- og arbejdsvilkår inden for det  

 pågældende faglige område, finder den overenskomst anvendelse, som omfatter  

 det  

 største antal lønmodtagere.
 Lønmodtagere, der er ansat på et fagligt område, hvor  

 der ikke er indgået kollektive overenskomster, kan aftale med arbejdsgiveren,  

 at en overenskomst om overførsel af ferie på et andet fagligt område finder  

 anvendelse.
 Stk. 6.  

  

 En  

 arbejdsgiver, som ønsker at indgå aftaler med sine ansatte efter stk. 5,  

 skal skriftligt meddele direktøren for Arbejdsløshedsforsikringen, hvilke  

 kollektive overenskomster der ønskes anvendt og for hvilke personalegrupper,  

 jf. § 44, stk. 7. Uoverensstemmelser om fortolkning af eller brud  

 på  

 den overenskomst, der finder anvendelse, jf. stk. 5, afgøres ved  

 fagretlig  

 behandling, jf. § 22 i lov om Arbejdsretten.
Lov nr. 1200 af  

 27. december 2003 om ændring af ferieloven (Udbetaling af uhævede feriepenge) § 2.  

  

 Loven træder i kraft den 1. januar 2004. § 1, nr. 19, træder dog først i  

 kraft den 1. januar 2005. § 1, nr. 5, 6, 7, 8, 10, 12, 13 og 24, har  

 virkning for ferie, som er optjent efter den 31. december 2001.
 Stk. 2.  

  

 Ferie, der  

 er overført efter § 19, stk. 5, ved aftale indgået før den 1.  

 januar  

 2004, afholdes efter de hidtidige regler herom.
Stk. 3.  

  

 Af de  

 forældede og uhævede feriepenge, jf. lovens § 36, stk. 1 og 2, som  

 vedrører optjeningsåret 2002, tilfalder 74 pct. statskassen og 26 pct.  

 Arbejdsmarkedets Feriefond.
Såfremt der er givet tilladelse efter lovens  

 § 36, stk. 3, til at anvende uhævede feriepenge til andet formål,  

 tilfalder de 26 pct. dette andet formål i stedet for Arbejdsmarkedets  

 Feriefond.
 Ferieloven, jf.  

 lovbekendtgørelse nr. 407 af 28. maj 2004.
 § 19.  

  

 Det kan ved kollektiv overenskomst aftales, at en lønmodtager og en  

 arbejdsgiver kan aftale, at optjent ferie ud over 20 dage kan overføres til  

 det  

 følgende ferieår.
 Stk. 2.  

  

 Lønmodtageren og arbejdsgiveren skal skriftligt indgå aftale efter  

 stk. 1  

 inden ferieårets udløb.
 Stk. 3.  

  

 Hvis der er  

 optjent feriegodtgørelse for den overførte ferie, skal arbejdsgiveren inden  

 ferieårets udløb skriftligt meddele den, der skal udbetale feriegodtgørelsen,  

 at ferien overføres.
 Stk. 4.  

  

 Hvis en  

 lønmodtager, der har overført ferie, fratræder, inden ferien er holdt,  

 bortfalder  

 retten til efter fratrædelsen at holde mere end 25 dages ferie i ét ferieår.  

 Feriegodtgørelse for feriedage ud over 25 udbetales efter reglerne i  

 § 30,  

 stk. 4.
Stk. 5.  

  

 En  

 lønmodtager, der ikke er omfattet af en kollektiv overenskomst om løn- og  

 arbejdsvilkår,  

 kan aftale med arbejdsgiveren, at optjent ferie ud over 20 dage kan overføres  

 til det følgende ferieår.
Bestemmelserne i stk. 2-4 finder tilsvarende  

 anvendelse.
Den overførte ferie holdes efter reglerne i dette kapitel.
