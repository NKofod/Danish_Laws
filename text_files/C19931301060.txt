FORORD I medfør af lov nr. 274 af 2. maj 1990 om tilskud til skovbrugets  

 konsulentvirksomhed og Landbrugsministeriets bekendtgørelse nr. 882 af 18.  

 december 1990 blev der med ikrafttræden den 1. januar 1991 etableret en ny  

 tilskudsordning for skovbrugets konsulentvirksomhed.
Jordbrugsdirektoratet,  

 der har ansvaret for administrationen, udsendte i slutningen af 1990 en  

 vejledning til ordningen.
Ordningen er i 1991 revideret med landbrugsministeriets bekendtgørelse nr.  

 528 af 4. juli 1991, og justeret inden for de administrative rammer.  

 Endvidere er en række fortolkningsspørgsmål afklaret.
Dette har løbende givet  

 suppleringer til vejledningen.
 På denne baggrund har Jordbrugsdirektoratet fundet det hensigtsmæssigt at  

 udsende en ny vejledning.
Administration af tilskud til rådgivning vedrørende læhegn foretages efter  

 de samme regler som administrationen af tilskud til skovbrugets  

 konsulentvirksomhed.
Dette fremgår af teksten.
En beskrivelse af  

 læhegnsordningen ligger uden for nærværende vejledning.
Der henvises til  

 vejledning udsendt af Fællesudvalget for Læhegn.
 JORDBRUGSDIREKTORATET, Januar 1993.
INDHOLDSFORTEGNELSE Bilag 1: Oversigt over kommuner med skove fortrinsvis af lav bonitet.
 Bilag 2: Oversigt over kommuner med skove fortrinsvis af høj bonitet.
 Bilag 3: Oversigt over mål 5b områder.
 Bilag 4: Regnskabsinstruks.
 Bilag 5: Revisionsinstruks.
 Bilag 6: Aktivitetsregistrering.
 Bilag 7: Aktivitetsregistrering, mål 5-b områder.
OVERSIGT OVER TILSKUDSORDNINGEN Reglerne om tilskud til skovbrugets konsulentvirksomhed findes i - lov nr. 274 af 2. maj 1990 om tilskud til skovbrugets  

 konsulentvirksomhed, - Landbrugsministeriets bekendtgørelse nr. 882 af 18. december 1990 om  

 tilskud til skovbrugets konsulentvirksomhed som ændret ved bekendtgørelse nr.  

 528 af 4. juli 1991.
 Ordningen administreres af Jordbrugsdirektoratet.
Sammenslutninger og institutioner inden for skovbruget kan godkendes som  

 tilskudsmodtagere.
Tilskud ydes til delvis dækning af udgifter til den del af  

 konsulentvirksomheden, der vedrører tilskudsberettigede rådgivningsopgaver.  

 Rådgivningen skal udføres af konsulenter med uddannelse som forstkandidat,  

 skovtekniker eller anden uddannelse, der er godkendt til formålet.
Tilskud  

 ydes på kalenderårsbasis og udbetales på grundlag af en  

 aktivitetsregistrering.
 Tilskudsberettigede opgaver er rådgivning indenfor fagområderne:
 Skovdyrkning, Dyrkning af pyntegrønt og juletræer, Skovbrugets  

 driftteknik, Erhvervs- og samfundsmæssig rådgivning, Driftplanlægning og  

 Flersidigt skovbrug.
 Ordningens administrative procedure:
 Sammenslutninger og institutioner inden for skovbruget, der ønsker tilskud  

 til deres konsulentvirksomhed, skal godkendes som tilskudsmodtager af  

 Jordbrugsdirektoratet.
Godkendte tilskudsmodtagere kan inden 1. juli søge om tilskud for det  

 følgende kalenderår.
Ansøgningen skal indeholde et budget for  

 konsulentvirksomheden.
Jordbrugsdirektoratet meddeler, når årets finanslov er  

 vedtaget, tilsagn om tilskud inden for et maksimumsbeløb og med de gældende  

 tilskudssatser.
Konsulenter, der er beskæftiget med tilskudsberettigede  

 rådgivningsopgaver, skal tilmeldes Jordbrugsdirektoratet.
De skal foretage en  

 løbende registrering af deres aktiviteter.
Oversigt over aktiviteten  

 indberettes kvartalsvis.
Samtidig indberettes øvrige tilskudsberettigede  

 udgifter.
Jordbrugsdirektoratet udbetaler på baggrund af budget og indberetninger  

 månedlige a conto tilskud.
Der udbetales ikke a conto tilskud for december  

 måned.
Efter årets sidste indberetning gennemføres afregning af årets tilskud  

 i overensstemmelse med indberetninger for det pågældende år.
Tilskuddets  

 størrelse kan dog højst udgøre det i tilsagnet meddelte maksimale tilskud.
TILSKUDSMODTAGER Tilskud kan ydes til konsulentvirksomhed i sammenslutninger og  

 institutioner inden for skovbruget, som efter ansøgning er godkendt som  

 tilskudsmodtagere af Jordbrugsdirektoratet.
Ansøgning om godkendelse som  

 tilskudsmodtager indsendes til Jordbrugsdirektoratet.
En sammenslutning/institution kan normalt godkendes, når den har en  

 aktivitet, der omfatter mindst 50 ejere af mindre skovarealer, og disse ejere  

 tilsammen har et skovareal på mindst 1000 ha.
Aktiviteten skal udføres i  

 geografisk velafgrænsede områder af Danmark.
 Der kan normalt ikke godkendes mere end to sammenslutninger/institutioner,  

 der dækker samme geografiske område, og som udøver konsulentvirksomhed inden  

 for samme faglige områder.
Ansøgning om godkendelse skal indeholde oplysning om det geografiske  

 område af danmark, hvor sammenslutningen/institutionen udfører  

 konsulentvirksomhed.
Det skal endvidere godtgøres, at  

 sammenslutningen/institutionen i dette område har en aktivitet, der omfatter  

 mindst 50 ejere af mindre skove, og at disse ejere tilsammen har et skovareal  

 på mindst 1000 ha.
Ansøgningen skal vedlægges kopi af vedtægter for  

 sammenslutningen/institutionen samt vedtægter for eventuelle tilknyttede  

 foreninger.
Godkendelsen som tilskudsmodtager bortfalder, hvis tilskudsmodtager har  

 givet urigtige eller vildledende oplysninger eller har fortiet oplysninger af  

 betydning for godkendelsen, eller hvis betingelserne for godkendelsen ikke  

 længere er opfyldt.
Tilskudsmodtager har pligt til at meddele  

 Jordbrugsdirektoratet forhold, der kan medføre bortfald af godkendelse som  

 tilskudsmodtager.
GODKENDTE KONSULENTER Tilskud kan ydes til tilskudsberettigede rådgivningsopgaver, der varetages  

 af konsulenter med uddannelse som forstkandidater og skovteknikere samt anden  

 uddannelse, der af Jordbrugsdirektoratet er godkendt til formålet.
Der kan  

 ikke ydes tilskud til konsulenter, der ikke er ansat for mindst to måneder på  

 mindst halv tid.
 Konsulenter, der udfører tilskudsberettigede rådgivningsopgaver, og som  

 har en godkendt uddannelse, skal tilmeldes Jordbrugsdirektoratet.  

 Tilmeldelsen skal indeholde oplysning om navn, CPR.-nr, uddannelse, stilling,  

 eksamensår/måned og ansættelsesdato.
 Konsulenter må ikke i udførelsen af tilskudsberettiget rådgivningsopgaver  

 tage andre hensyn end de rent faglige eller betinge sig anvendelsen af  

 bestemte handelsforbindelser.
Hvis en konsulent omplaceres inden for tilskudsmodtagerens distrikter  

 eller tilknyttede foreninger, skal Jordbrugsdirektoratet underrettes om  

 datoen for omplaceringen.
Det gælder også såfremt en konsulent udtræder eller  

 ophører med at udføre tilskudsberettigede rådgivningsopgaver.
TILSKUDSBERETTIGEDE RÅDGIVNINGSOPGAVER OG EFTERUDDANNELSE Tilskud ydes til delvis dækning af udgifter til den del af  

 konsulentvirksomheden, der vedrører tilskudsberettigede rådgivningsopgaver.
 Tilskudsberettigede rådgivningsopgaver.
 Inden for konsulentvirksomheden ydes der tilskud til rådgivningsopgaver -  

 herunder tilknyttet undervisning og forsøg samt arbejde med udstillinger og  

 demonstrationer - inden for følgende faglige områder:
Skovdyrkning; Dyrkning af pyntegrønt og juletræer; Skovbrugets driftsteknik; Erhvervs- og samfundsmæssig vejledning; Driftplanlægning; Flersidigt skovbrug; Der ydes ikke tilskud til rådgivningsopgaver for offentlige myndigheder,  

 stat, kommuner, kirker og præsteembeder.
 Tilskudsberettigget efteruddannelse.
Der ydes tilskud til konsulenternes efteruddannelse og ajourføring af  

 viden indenfor de tilskudsberettigede rådgivningsopgaver.
Ved efteruddannelse  

 forstås deltagelse i kurser, der har til formål at vedligeholde og ajourføre  

 den viden, konsulenten har opnået gennem den faglige uddannelse.
Der ydes  

 ikke tilskud til delvis dækning af udgifterne, der vedrører videreuddannelse.
 Ikke tilskudsberettigede aktiviteter.
Der ydes således ikke tilskud til opgaver uden for konsulentvirksomheden  

 herunder deltagelse i råd, nævn og udvalg samt opgaver vedrørende  

 erhverspolitisk arbejde.
Ligeledes ydes der ikke tilskud til handels- og  

 enterprisevirksomhed herunder opgaver som arbejdsledelse, arbejdsplanlægning,  

 opmåling, klassificering, mærkning af juletræer, skovadministration, opgaver  

 vedrørende regnskab og bogføring, kontraktudarbejdelse, inkassosager samt  

 udarbejdelse af driftsplaner.
TILSKUDSGRUNDLAG Tilskuddet beregnes som en procent af godkendte udgifter, der opgøres med  

 fradrag af andre offentlige tilskud til samme aktivitet.
Tilskudsgrundlaget  

 udgør:
 - Udgifter til løn og pensionsbidrag opgøres på grundlag af den  

 overenskomst mellem staten og den faglige organisation eller det statslige  

 lønniveau, som den pågældende kan henføres til.
- For akademiske uddannelser udgør tilskudsgrundlagets løndel den  

 fællesakademiske lønskala.
For skovteknikere udgør løndelen tjenestemændenes  

 lønramme 16 (stedtillæg III). Indplacering på de respektive lønskalaer sker  

 efter anciennitet.
 - Pensionsbidraget udgør for alle 10 % af bruttolønnen med tillæg af  

 arbejdsgivers ATP bidrag.
 - De tilskudsberettigede udgifter til befordringsgodtgørelse opgøres efter  

 de for tjenestemænd til enhver tid gældende regler og satser.
 - Tilskudsgrundlaget for efteruddannelse udgør de faktisk afholdte  

 kursusudgifter.
TILSKUDSKATEGORIER Jordbrugsdirektoratet fastsætter i forbindelse med tilsagn om tilskud  

 tilskudsprocenter for de enkelte tilskudskategorier.
 Der er følgende tilskudskategorier:
A.
Rådgivning, enkelte skovejere eller en kreds af skovejere, A.1. Rådgivning, enkelte skovejere, hvis skovarealer er beliggende i de i  

 bilag 1 anførte kommuner og som ejer et samlet skovareal på:
 B.3. Anden rådgivning, rådgivning over for andre konsulenter og  

 rådgivning, der retter sig mod en kreds af jordbrugere 70 pct.
C.
Efteruddannelse.
D.
Befordring.
ANSØGNING OG TILSAGN OM TILSKUD Ansøgning om tilskud skal være Jordbrugsdirektoratet i hænde inden 1. juli  

 året før det kalenderår, hvortil der søges om tilskud.
Ansøgningen skal indeholde et budget for det forventede tilskudsgrundlag  

 for konsulentvirksomheden, så vidt muligt fordelt på de enkelte  

 tilskudskategorier.
Budgettet skal være opdelt på kvartaler.
Tilsagn om tilskud gives på grundlag af ansøgningen.
I tilsagnet meddeles  

 de af Jordbrugsdirektoratet fastsatte tilskudsprocenter for de enkelte  

 tilskudskategorier.
 Tilskudsmodtageren skal forud for 3. og 4. kvartal i tilskudsåret overfor  

 Jordbrugsdirektoratet bekræfte budgettet eller fremsende et revideret budget  

 for den resterende del af tilskudsåret.
INDBERETNING Tilskudsordningen bygger på kvartalsvise indberetninger om udført  

 aktivitet, månedlige a conto udbetalinger af tilskud samt afregning af  

 tilskud på kalenderårsbasis.
Indberetning skal foretages senest 10 arbejdsdage efter kvartalets  

 afslutning.
For hver konsulent indberettes cpr-nummer, det samlede timetal  

 for hver tilskudskategori, herunder rådgivning vedrørende læhegn og antal  

 timer vedrørende efteruddannelse, tilskudsberettigede antal kørte kilometer i  

 bil, befordring og faktisk afholdte udgifter til efteruddannelse.
Herudover  

 indberettes det registrerede antal timer vedrørende sygdom/barselsorlov,  

 ferie og ikke tilskudsberettigede timer.
 Efter sidste indberetning gennemføres afregning af årets tilskud.
De 11 månedlige a conto udbetalinger af tilskud, der gennemføres ved  

 månedens afslutning, fastsættes af Jordbrugsdirektoratet på grundlag af  

 ansøgningens budget og modtagne indberetninger.
Der foretages ikke a conto  

 udbetaling for december måned.
TILBAGEBETALING OG KONTROL Tilskud og tilsagn om tilskud bortfalder helt eller delvist, og udbetalt  

 tilskud skal tilbagebetales helt eller delvist med rentetillæg, - hvis tilskudsmodtageren har givet urigtige eller vildledende  

 oplysninger, har fortiet oplysninger af betydning for ydelsen af tilskud og  

 tilsagn om tilskud, eller - hvis betingelserne for støtte ikke længere er opfyldt.
 Tilskudsmodager er forpligtet til efter anmodning af tilstille  

 Jordbrugsdirektoratet alle oplysninger, dokumenter m.v., herunder  

 aktivitetsregistreringen, der er nødvendig for belysning og kontrol af den  

 tilskudsberettigede konsulentvirksomhed.
 Tilskudsmodtager er endvidere forpligtet til at følge de af  

 Jordbrugsdirektoratet fastsatte regler for regnskabsføring og revision.
 Genpart af revisionsprotokollatet skal indsendes af tilskudsmodtager til  

 Jordbrugsdirektoratet sammen med det af revisor påtegnede årsregnskab, senest  

 14 dage efter at regnskabet er underskrevet, dog senest 30. juni.
 Regnskabsinstruksen er gengivet som bilag 4 og revisionsinstruksen som  

 bilag 5.
AKTIVITETSREGISTRERING Tilskud til konsulentvirksomheden beregnes på grundlag af en  

 aktivitetsregistrering for hver enkelt godkendt konsulent.
 Registreringen skal foretages på et særligt skema som anført i bilag 6  

 idet dog aktiviteter vedrørende skovarealer beliggende inden for mål 5-b  

 områderne, jf. bilag 3, skal opgøres på et skema som anført i bilag 7.  

 Skemaet kan efter aftale med Jordbrugsdirektoratet ændres.
Registreringen foretages på månedsbasis med anvendelse af det nødvendige  

 antal sider.
Siderne for en måned nummereres fortløbende.
På hver side  

 anføres måned, år og medarbejderens navn ligesom siderne dateres og  

 underskrives.
De udfyldte skemaer skal opbevares som dokumentation for  

 konsulentens aktivitet.
Aktivitetsregistreringen skal gennemføres med en registrering for hver  

 sag.
Skemaet udfyldes efter følgende retningslinier, idet nummeringen  

 henviser til skemaets kolonner:
 1. Dato:
 Datoen for aktiviteten.
 2. Tekst:
- For rådgivning, enkelte ejere af skovarealer (individuel rådgivning)  

 skal angives en entydig ejeridentifikation.
Det kan være medlemsnummer,  

 debitornummer, ejendomsnummer o.lign.
- For anden tilskudsberettiget rådgivning anføres formål (kursus, seminar,  

 skriftlig orientering, foredrag, arrangementets titel, skovvandring,  

 udstilling, forsøg-skov-teknik, o.lign.) og deltagerkreds (konsulenter,  

 skovejere, o.lign.) - For efteruddannelse anføres om det er deltagelse i kurser eller om der  

 er løbende ajourføring af viden.
 - For ikke-tilskudsberettiget aktivitet skal tekstfeltet holdes blankt.
 - For aktiviteterne »rådgivning læhegn«, »sygdom«  

 »barsel« og »ferie« udfyldes skemaet med den respektive  

 betegnelse.
 3. Tilskudsberettigede aktiviteter:
 Tilskud ydes til den del af konsulentvirksomheden, der vedrører  

 rådgivningsopgaver - herunder tilknyttet undervisning og forsøg samt arbejde  

 med udstillinger og demonstrationer - inden for fagområderne:
 - Skovdyrkning; Rådgivning om skovdyrkning omfatter bl.a. bistand med  

 fastlæggelse af hugsttidspunkt og hugststyrke i de enkelte bevoksninger,  

 fastlæggelse af foryngelsesbevoksninger, kultur- og bevoksningspleje og i  

 øvrigt enhver rådgivning om fremme af skovens vækst og sundhed.
 - Dyrkning af pyntegrønt og juletræer; Rådgivning om dyrkning af  

 pyntegrønt og juletræer indgår som et naturligt supplement til rådgivningen  

 om skovdyrkning og omfatter tilsvarende opgaver som nævnt under skovdyrkning.
 - Skovbrugets driftsteknik; Rådgivning om skovbrugets driftteknik omfatter  

 valg af teknik og arbejdsmetoder ved plantning, udhugning, hovedskovning,  

 udslæbning m.v. samt rådgivning om valg af teknologi og maskiner, herunder  

 anvendelse af EDB i skovbruget.
- Erhvervs- og samfundsmæssig vejledning; Erhvervs- og samfundsmæssig  

 rådgivning omfatter bl.a. dækningsbidrags- og rentabilitetsberegninger, pris-  

 og omkostningsanalyse, skovlovgivning, landbo- og formueret, skatteregler  

 m.v.
Endvidere bistand ved udarbejdelse af ansøgninger til offentlige  

 myndigheder om tilskud.
 - Driftsplanlægning; Rådgivning om driftsplanlægning vedrører valg af  

 planlægningsomfang, herunder vejledning om behovet for korttegning, vedmasse-  

 og tilvækstopgørelser, økonomiberegning m.v.
 - Flersidigt skovbrug; Rådgivning om flersidigt skovbrug vedrører blandt  

 andet forøgelse og forbedring af træproduktionen og varetagelsen af  

 landskabelige, naturhistoriske, kulturhistoriske og miljøbeskyttende hensyn  

 samt hensyn til friluftslivet.
 3.1 Rådgivning, enkelte skovejere.
Rådgivning overfor enkelte skovejere opdeles alt efter om vedkommende har  

 sine skovarealer beliggende enten i de kommuner, der er anført som bilag 1  

 kommuner, eller i de kommuner, der er anført som bilag 2 kommuner.
For  

 rådgivning til enkelte skovejere, som ejer flere skove, der både er  

 beliggende i bilag 1 og bilag 2 kommuner, henføres rådgivningen til  

 kategorien »Rådgivning, enkelte skovejere, hvis skovarealer er  

 beliggende i de i bilag 2 anførte kommuner«.
Ejerens skovarealer  

 beliggende i bilag 1 kommuner medregnes kun med halvdelen ved opgørelsen af  

 det samlede skovareal.
I den relevante kolonne for ejerens samlede skovareal  

 anføres tidsforbruget incl. evt. transporttid med 1 decimal.
 3.2 Rådgivning læhegn.
 De konsulenter, der er godkendt som læhegnskonsulenter af Fællesudvalget  

 for Læhegn, skal her anføre tidsforbruget incl. evt. transporttid til dette  

 formål i timer med 1 decimal.
 3.3. Anden rådgivning.
Denne aktivitet omfatter rådgivning over for andre konsulenter og  

 rådgivning, der retter sig mod en kreds af jordbrugere.
Her anføres  

 tidsforbruget incl. evt. transporttid i timer med 1 decimal.
 3.4 Efteruddannelse.
Aktiviteten omfatter efteruddannelse og ajourføring af viden inden for de  

 tilskudsberettigede rådgivningsopgaver.
Ved efteruddannelse forstås  

 deltagelse i kurser, der har til formål af vedligeholde og ajourføre den  

 viden, konsulenter har opnået gennem den faglige uddannelse.
Aktiviteten  

 omfatter ikke videreuddannelse.
Der anføres tidsforbruget incl. evt.  

 transporttid i timer med 1 decimal, idet bemærkes at en kursusdag højst kan  

 udgøre 7,4 timer.
 4. Ikke tilskudsberettigede aktiviteter.
 Denne aktivitet omfatter alle ikke tilskudsberettigede aktiviteter,  

 herunder rådgivningsopgaver for offentlige myndigheder, stat, kommuner,  

 kirker og præsteembeder.
Der ydes ikke tilskud til opgaver uden for konsulentvirksomheden, herunder  

 deltagelse i råd, nævn og udvalg.
Endvidere ydes der ikke tilskud til opgaver  

 vedrørende erhverspolitisk arbejde, handels- og entreprisevirksomhed herunder  

 opgaver som arbejdsledelse, arbejdsplanlægning, opmåling, klassificering,  

 mærkning af juletræer, skovadministration, opgaver vedrørende regnskab og  

 bogføring, kontraktudarbejdelse, inkassosager samt udarbejdelse af  

 driftsplaner.
Tidsforbruget incl. evt. transporttid opgøres i timer med 1  

 decimal.
 5. Sygdom og barselsorlov.
Her anføres tidsperioden i timer med 1 decimal idet bemærkes, at 1  

 arbejdsdag svarer til 7,4 timer.
Der må kun anføres tidsperioder, hvor  

 medarbejderen modtager løn fra organisationen/virksomheden.
Eksempelvis må  

 der ikke medtages perioder, hvor der afholdes ferie, orlov og lignende uden  

 løn.
 6. Ferie.
Her anføres tidsperioden i timer med 1 decimal idet bemærkes, at 1  

 arbejdsdag svarer til 7,4 timer.
Der må kun anføres tidsperioder, hvor  

 medarbejderen modtager løn fra organisationen/virksomheden.
 7. Kørsel.
Feltet udfyldes med antal kørte kilometer i egen bil og i forbindelse med  

 den anførte aktivitet.
Er der brugt anden befordring anføres  

 befordringsmåden.
BEREGNING AF TILSKUD Det samlede tilskud for en given konsulent er lig med summen af tilskud  

 for hver af tilskudskategorierne med tillæg af tilskud til befordring og med  

 fradrag af en andel af modtagne offentlige tilskud herunder dagpenge.  

 Tilskuddet for en tilskudskategori beregnes som en procent af  

 tilskudsgrundlaget på timebasis ganget med antallet af registrerede timer for  

 den pågældende kategori.
For rådgivningsopgaver fastsættes tilskudsprocenten  

 i det årlige tilsagn om tilskud.
For efteruddannelse, befordringsgodtgørelse  

 samt modregning af offentlige tilskud anvendes den gennemsnitlige  

 tilskudsprocent for rådgivningsopgaverne.
 Beregning af tilskud bygger på følgende definitioner:
 Normtimetal: Følgende tabel indeholder oplysning om år til dato  

 normtimetal lig med arbejdstimer.
 Såfremt summen af kalenderårets registrerede timer til tilskudsberettigede  

 aktiviteter med tillæg af årets timer til afholdt sygdom/barselsorlov og  

 ferie for en konsulent er større end kalenderårets normtimetal prioriteres  

 tilskudsberettigede aktiviteter, således at årsnormen nås.
 Der prioriteres i følgende orden:
 1. prioritet: Rådgivning vedrørende læhegn.
 2. prioritet: Rådgivningsaktivitet i mål 5b-områder.
 3. prioritet: Rådgivningsaktivitet udenfor mål  

 5b-områder.
4. prioritet: Efteruddannelse Med hensyn til rådgivningsaktiviteterne som nævnt under 2 og 3 prioriteres  

 som følger:
 1. prioritet: Rådgivning, enkelte ejere af små skove.
 2. prioritet: Anden rådgivning.
 3. prioritet: Rådgivning, enkelte ejere af mellemstore  

 skove.
 4. prioritet: Rådgivning, enkelte ejere af store  

 skove.
 Gennemsnitlig tilskudsprocent.
For den enkelte konsulent beregnes den gennemsnitlige tilskudsprocent.
Den  

 gennemsnitlige tilskudsprocent beregnes som et vejet gennemsnit af de  

 tilskudsberettigede rådgivningsopgaver.
I sammenvejningen anvendes kun timer,  

 der er indenfor periodens normtimetal.
 Den gennemsnitlige tilskudsprocent anvendes som anført ved beregning af  

 tilskud til efteruddannelse, befordring, »tilskudsandel« for  

 modtagne dagpenge og til faktisk afholdte efteruddannelsesudgifter.
 Tilskudsgrundlag på timebasis.
Den enkelte konsulents tilskudsgrundlag på årsbasis for løn og  

 pensionsbidrag beregnes ud fra konsulentens anciennitet og lønskala tillagt  

 udgifter til pension og arbejdsgivers ATP-bidrag, og fratrukket indtægter fra  

 dagpenge og andre offentlige tilskud.
Konsulentens tilskudsgrundlag på  

 timebasis er lig med tilskudsgrundlaget på årsbasis divideret med årets  

 normtimetal excl. tidsforbruget til ferie, sygdom og barselsorlov.  

 Konsulentens tilskudsgrundlag på timebasis beregnes på grundlag af år til  

 dato periode.
 Anciennitet:
Anciennitet er bestemt ved eksamensdato.
Den beregnes for hver kvartal og  

 det heraf følgende løntrin fastlægges for hvert kvartal.
Eksamensdato  

 sammenholdes med 1. dag i kvartalet.
For hvert år fra eksamensdato stiger  

 ancienniteten med 1 trin.
Herved vil ancienniteten angive det løntrin, som  

 konsulenten skal indplaceres på.
Hvis måned i kvartalet er større end eller lig med måned i eksamensdato  

 lægges 1 til anciennitet.
Hvis det beregnede løntrin ikke eksisterer på  

 konsulentens lønskala, vælges det løntrin, der ligger umiddelbart under det  

 beregnede.
Ved beregningen ses bort fra dagen i eksamensdatoen og der  

 foretages sammenligning, som om eksamenen altid er den 1. i en måned.
 Ferie.
Antallet af timer indberettet for ferie kan ikke overstige: 5-(uger) *  

 5(dage/uger) * 7,4(timer/dag) = 185 timer.
Dette vil dog kunne forekomme,  

 idet ferieår og kalenderår ikke følger hinanden.
Såfremt de 185 timer  

 overskrides vil der automatisk blive udskrevet en kontrolliste fra LEC.
 Efteruddannelsesudgifter.
Tilskuddet til efteruddannelsesudgifter er lig med det indberettede beløb  

 multipliceret med den gennemsnitlige tilskudsprocent.
Det årlige tilskud kan  

 ikke være større end det i tilsagn om tilskud fastsatte maksimumsbeløb.
 Befordringsgodtgørelse.
Befordringsgodtgørelse udgør godtgørelse for kørsel i egen bil og  

 godtgørelse af anden befordring.
Der ydes kun tilskud til  

 befordringsgodtgørelsen i forbindelse med tilskudsberettiget aktivitet.
Godtgørelsen for kørsel i egen bil i forbindelse med en tilskudsberettiget  

 aktivitet beregnes som indberettede antal kilometer, multipliceret med den  

 aktuelle km-sats.
Km-satsen er opdelt med en sats for kilometer inden for  

 grænsen 0-12.000 km, og en sats for kilometre udover 12.000 km.
Dette beløb  

 multipliceres med den gennemsnitlige tilskudsprocent.
Godtgørelsen for anden  

 befordring multipliceres ligeledes med den gennemsnitlige tilskudsprocent.
BILAG 1 OVERSIGT OVER KOMMUNER MED SKOVE FORTRINSVIS AF LAV BONITET.
BILAG 3 ØST FOR STOREBÆLT VESTSJÆLLANDS AMT Bjergsted kommune: Nekselø, Sejrø Holbæk kommune: Orø Skælskør kommune: Agersø, Omø STORSTRØMS AMT Maribo kommune: Askø Ravnsborg kommune: Fejø, Femø VEST FOR STOREBÆLT FYNS AMT Assens kommune: Bagø Fåborg kommune: Avernakø, Bjørnø, Lyø Marstal kommune: Hele kommunen Rudkøbing kommune: Hele kommunen Svendborg kommune: Drejø, Hjortø, Skarø Sydlangeland kommune: Hele kommunen Tranekær kommune: Hele kommunen Ærøskøbing kommune: Hele kommunen RIBE AMT Ribe kommune: Mandø VEJLE AMT Horsens kommune: Endelave, Hjarnø ÅRHUS AMT Grenå ommune: Anholt Nr.
Djurs kommune: Hele kommunen Odder kommune: Tunø Samsø kommune: Hele kommunen NORDJYLLANDS AMT Arden kommune: Hele kommunen Brovst kommune: Hele kommunen Farsø kommune: Hele kommunen Fjerritslev kommune: Hele kommunen Læsø kommune: Hele kommunen Løgstør kommune: Hele kommunen Nibe kommune: Hele kommunen Nørager kommune: Hele kommunen Ålborg kommune: Egholm Års kommune: Hele kommunen BORNHOLMS AMT Allinge-Gudhjem kommune: Hele kommunen Hasle kommune: Hele kommunen Neksø kommune: Hele kommunen Rønne kommune: Hele kommunen Åkirkeby kommune: Hele kommunen SØNDERJYLLANDS AMT Bredebo kommune: Hele kommunen Gram kommune: Hele kommunen Haderslev kommune: Arø Højer kommune.
Hele kommunen Løgumkloster kommune: Hele kommunen Nr.
Rangstrup kommune: Hele kommunen Rødding kommune: Hele kommunen Skærbæk kommune: Hele kommunen Tinglev kommune: Hele kommunen Åbenrå kommune: Varsø RINGKBING AMT Holmsland kommune: Hele kommunen Lemvig kommune: Hele kommunen Thyborøn-Harboøre kommune: Hele kommunen Thyholm kommune: Hele kommunen Ulfborg-Vemb kommune: Hele kommunen VIBORG AMT Hanstholm kommune: Hele kommunen Morsø kommune: Hele kommunen Møldrup kommune: Hele kommunen Sallingsund kommune: Hele kommunen Spøttrup kommune: Hele kommunen Sundsøre kommune: Hele kommunen Sydthy kommune: Hele kommunen Thisted kommune: Hele kommunen Ålestrup kommune: Hele kommunen Struer kommune: Venø BILAG 4 Landbrugsministeriet Jordbrugsdirektoratet REGNSKABSINSTRUKS VEDRØRENDE REGNSKABSFØRELSEN FOR TILSKUD I MEDFØR AF LOV  

 NR. 274 AF 2. MAJ 1990 OM TILSKUD TIL SKOVBRUGETS KONSULENTVIRKSOMHED.
 I medfør af § 12, i landbrugsministeriets bekendtgørelse nr. 882 af 18.  

 december 1990 fastsættes:
 § 1.  Formålet med instruksen er at fastlægge regler  

 for regnskabsførelse af tilskudsberettigede udgifter og for registrering af  

 tilskudsberettigede aktiviteter.
 § 2.  Tilskudsmidler skal føres på en særskilt  

 indtægtskonto i regnskabet for den tilskudsmodtagende institution eller  

 sammenslutning.
 § 3.  Tilskudsberettigede udgifter skal føres på  

 særskilte udgiftskonti i regnskabet for den tilskudsmodtagende institution  

 eller sammenslutning.
 § 4.  For rådgivningspersonale, der er omfattet af lov  

 om tilskud til skovbrugets konsulentvirksomhed, skal der for den enkelte  

 medarbejder ske en detaljeret tidsregistrering.
Stk. 2  Der skal ske en registrering af hver enkelt  

 konsulents tilskudsberettigede og ikke tilskudsberettigede timer.
De  

 tilskudsberettigede timer skal kunne tælles sammen for hver enkelt af de  

 grupper, der er nævnt i bekendtgørelsens § 4, og i grupperne efteruddannelse,  

 rådgivning i mål 5 b områder, og i ferie, sygdom og barsel.
 Stk. 3  Når der angives rådgivningstimer som nævnt i  

 bekendtgørelsens § 4, stk. 1, nr. a) og b), skal skovejerens identitet og  

 størrelsen og beliggendheden af hans skove kunne oplyses.
 Stk. 4  Tidsregistreringsskemaerne er tilskudsmodtagers  

 dokumentation for forbruget af tilskudsberettigede timer, og skal opbevares  

 som bilag til regnskabet.
 § 5.  Der indsendes kvartalsvis samlede opgørelser  

 over tilskudsberettigede timer og udgifter til Jordbrugsdirektoratet.
 § 6.  Andre offentlige tilskud og tilskud fra fonde  

 under offentligt tilsyn til den tilskudsmodtagende forening eller  

 organisation, skal fremgå af regnskaberne.
 JORDBRUGSDIREKTORATET, den 21. november  

 1991.
BILAG 5 REVISIONSINSTRUKS VEDRØRENDE STATSTILSKUD TIL SKOVBRUGETS  

 KONSULENTVIRKSOMHED:
 Denne instruks er udstedt med hjemmel i lov nr. 274 af 2. maj 1990 om  

 skovbrugets konsulentvirksomhed og § 12, stk. 1, i bekendtgørelse nr. 882 af  

 18. december 1990 om tilskud til skovbrugets konsulentvirksomhed.
 Instruksen har til formål at angive kravene til revisionen af regnskabet  

 for modtagere af tilskud i henhold til loven om skovbrugets  

 konsulentvirksomhed.
 Instruksen finder anvendelse, med mindre Jordbrugsdirektoratet har  

 godkendt, at der for den enkelte tilskudsmodtager benyttes anden godkendt  

 revisionsinstruks.
§ 1 Revisionen udføres af en statsautoriseret eller registreret revisor.
§ 2 Revisionen foretages i overensstemmelse med god offentlig revisionsskik,  

 således som dette begreb er fastlagt i § 3 i lov om revisionen af statens  

 regnskaber m.m.
Stk. 2  Ved revisionen efterprøves, om regnskabet er  

 rigtigt, og om de dispositioner, der er omfatter af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 indgåede aftaler og sædvanlig praksis.
Der foretages endvidere en vurdering  

 af, hvorvidt der er taget skyldige økonomiske hensyn ved forvaltningen af de  

 midler, der er omfattet af regnskabet.
§ 3 Revisionen skal tilrettelægges således, at der tages hensyn til de særlige  

 forhold, der er en følge af lov og bekendtgørelse om tilskud til skovbrugets  

 konsulentvirksomhed og det administrative system, der er opbygget omkring  

 loven.
 Stk. 2  Revisionen tilrettelægges under hensyn til  

 tilskudsmodtagers størrelse, administrative struktur og forretningsgang.  

 Herunder hensynet til den interne kontrol og andre forhold af betydning for  

 regnskabsaflæggelsen.
§ 4 Der foretages sædvanligvis revision i årets løb.
Revisor foretager mindst  

 en gang årlig et uanmeldt kasse- og beholdningseftersyn.
Som led i  

 revisionen, jf. § 3, undersøger revisor de eksisterende forretningsgange med  

 henblik på at påse, om den interne kontrol er betryggende.
Revisor udarbejder  

 en revisionsplan som grundlag for revisionen.
§ 5 Tilskudsmodtager skal give revisor de oplysninger, som må anses af  

 betydning for bedømmelsen af regnskabet.
Tilskudsmodtager skal give revisor  

 adgang til at foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som revisor anser  

 for nødvendige for udførelsen af sit hverv.
§ 6 Bliver revisor opmærksom på lovovertrædelser eller tilsidesættelse af  

 forskrifter af væsentlig betydning, påhviler det revisor straks af give  

 tilskudsmodtager meddelelse herom samt påse, at tilskudsmodtager inden 3 uger  

 giver Jordbrugsdirektoratet meddelelse herom.
Det påhviler revisor straks at  

 give Jordbrugsdirektoratet meddelelse om overtrædelsen, såfremt  

 tilskudsmodtager ikke overholder førnævnte frist.
§ 7 Revisor fører en revisionsprotokol.
I revisionsprotokollen indføres  

 beretning om, hvilke revisionsarbejder, der er udført, samt om alle  

 væsentlige mangler vedrørende bogholderi og regnskabsvæsen, der måtte være  

 forefundet.
Endvidere foretages notering om foretagne uanmeldte kasse- og  

 beholdningseftersyn.
 STK. 2  Revisionsprotokollen skal indeholde oplysning  

 om:
 1. Hvorvidt revisor opfylder de i revisorlovgivningen  

 indeholdte habilitetsbetingelser.
 2. Hvorvidt revisor under sin revision har modtaget  

 alle begærede oplysninger.
 3. Hvorvidt revisor anser regnskabet for aflagt efter  

 lovgivningens og vedtægternes krav til regnskabsaflæggelsen.
 4. Hvorvidt statsstøtten er anvendt i overensstemmelse  

 med de givne vilkår, og refusionen er udregnet i overensstemmelse med  

 gældende regler.
 5. Specifikation af tilskuddet på tilskudsår, såfremt  

 regnskabsåret ikke følger kalenderår.
 6. Hvorvidt de foretagne indberetninger til  

 Jordbrugsdirektoratet er foretaget i overensstemmelse med bogføringen.
 Stk. 3  Forbehold skal fremgå af påtegningen på  

 tilskudsmodtagers regnskab.
 Stk. 4  Det skal af påtegningen fremgå, at regnskabet er  

 revideret i overensstemmelse med reglerne i denne instruks.
 Stk. 5  Genpart af revisionsprotokollatet indsendes af  

 tilskudsmodtager til Jordbrugsdirektoratet sammen med det påtegnede  

 årsregnskab, senest 14 dage efter at regnskabet er underskrevet, dog senest 6  

 måneder efter regnskabsårets udløb.
§ 8 Instruksen har virkning fra dags dato, og erstatter tidligere  

 revisionsinstruks af 21. november 1991.
 Jordbrugsdirektoratet, den 15. oktober  

 1993.
