 I tilslutning til udenrigsministeriets bekendtgørelse nr. 49 af 24. august  

 1962, Lovtidende C, om den af De forenede Nationer vedtagne konvention af 20.  

 juni 1956 om inddrivelse af underholdsbidrag i udlandet, bringes det herved  

 til almindelig kundskab, at nedennævnte stater, foruden de i nævnte  

 bekendtgørelse angivne, har ratificeret eller tiltrådt konventionen.  

 Ratifikations- eller tiltrædelsesinstrumentet er deponeret eller afgivet på  

 den vedføjede dato:
 For ovennævnte staters vedkommende er konventionen i medfør af artikel 14  

 trådt i kraft den tredivte dag efter den angivne dato.
 Nederlandenes regering har ved ratifikationen, der foreløbig alene  

 omfatter Nederlandenes europæiske område, taget følgende forbehold med hensyn  

 til konventionens artikel 1:
 »Kongerigets regering forbeholder sig, at inddrivelse af  

 underholdsbidrag ikke skal lettes i medfør af artikel 1, såfremt der i  

 tilfælde, hvor såvel fordringshaveren som den bidragspligtige opholder sig i  

 dets europæiske område, Surinam, de nederlandske Antiller eller nederlandsk  

 Ny Guinea, og hvor der i medfør af lov om bistand til trængende personer ydes  

 hjælp eller anden understøttelse, ikke i almindelighed er sket refusion af  

 sådan understøttelse fra den bidragspligtige, idet hensyn tages til  

 omstændighederne i det foreliggende tilfælde«.
 Udenrigsministeriet, den 14. oktober  

 1965.
 F.M.
 Paul Fischer.
