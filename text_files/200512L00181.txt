Fremsat den 29. marts 2006 af  

 undervisningsministeren (Bertel Haarder) Forslag til Lov om ændring af lov om uddannelsen til  

 studentereksamen (stx) (gymnasieloven) og af lov om uddannelserne til højere  

 handelseksamen (hhx) og højere teknisk eksamen (htx) (Ændring af  

 grundforløbet i de treårige uddannelser) § 1 I lov nr. 95 af 18. februar 2004 om uddannelsen til  

 studentereksamen (stx) (gymnasieloven), som ændret ved § 2 i lov nr. 590  

 af 24. juni 2005, foretages følgende ændringer:
 1.  


  

 § 10  

  

 affattes således:
 »§ 10.  

  

 Grundforløbet skal give eleverne  

 faglig indsigt og forståelse samt en indføring i gymnasiale arbejdsmetoder og  

 danne grundlag for elevernes valg og gennemførelse af studieretning samt  

 basis  

 for udvikling af elevernes almendannelse.
 Stk. 2.  

  

 Grundforløbet består af dansk,  

 engelsk, 2. fremmedsprog, historie, idræt, et kunstnerisk fag, matematik, et  

 naturvidenskabeligt fag, et naturvidenskabeligt grundforløb og samfundsfag  

 samt  

 almen sprogforståelse og almen studieforberedelse  

,  

  

 jf. dog stk. 3.
Stk. 3.  

  

 Skolen kan  

 beslutte, at dansk, engelsk, 2. fremmedsprog, historie og idræt først  

 begynder  

 samtidig med studieretningsforløbet.« 2.  

  

 Efter § 10  

 indsættes:
»Samlet procentsats i grundforløbet og  

 studieretningsforløbet til almen studieforberedelse § 10 a.  

  

 1  

 0 pct. af uddannelsestiden i det samlede forløb op til  

 studentereksamen skal anvendes til samarbejde og sammenhæng mellem fagene  

 (almen studieforberedelse). Ved udgangen af 1.g skal mindst 1/3 af den  

 samlede  

 uddannelsestid til almen studieforberedelse være gennemført.« 3.  


  

 § 11, stk. 2,  

  

 ophæves.
 Stk. 3 bliver herefter stk. 2.
§ 2 I lov nr. 96 af 18. februar 2004 om uddannelserne til  

 højere handelseksamen (hhx) og højere teknisk eksamen (htx) foretages  

 følgende  

 ændring:
 1.  

  

 I  

  

 § 8  

  

 indsættes som stk. 4:
»Stk. 4.  

  

 Såfremt  

 skolen har besluttet at udstrække studieområdets del 1 op til et år, kan  

 skolen  

 beslutte, at der fra grundforløbets start påbegyndes undervisning i  

 yderligere  

 et eller flere fag end de, der er nævnt i stk. 2 og 3.« § 3 Loven træder i kraft den 1. august 2006.
Bemærkninger til lovforslaget Almindelige bemærkninger 1. Lovforslagets baggrund Undervisningsministeren nedsatte i april 2005 Følgegruppen  

 for Reform af de Gymnasiale Uddannelser.
Følgegruppen består af tre personer  

 og  

 har ifølge sit kommissorium til opgave at følge og foretage en vurdering af  

 realiseringen af gymnasiereformen, jf. blandt andet lov nr. 95 af 18. februar  

 2004 om uddannelsen til studentereksamen (stx) (gymnasieloven), som ændret  

 ved  

 lov nr. 590 af 24. juni 2005, og lov nr. 96 af 18. februar 2004 om  

 uddannelserne til højere handelseksamen (hhx) og højere teknisk eksamen  

 (htx).  

 Følgegruppen skal afgive en halvårlig rapport til undervisningsministeren  

 samt  

 en afsluttende rapport efter første gennemløb af de treårige uddannelser i  

 2008.
1.1. Ændring af grundforløbet mv. i de treårige  

 gymnasiale uddannelser 1.1.1. Følgegruppens forslag vedrørende  

 grundforløbet i stx-uddannelsen Følgegruppen har i sin anden rapport (januar 2006) blandt  

 andet peget på, at de krav og vilkår, der gælder for det halvårlige  

 grundforløb, gør det naturligt at forvente, at man vil opleve vanskeligheder  

 med at realisere målene for grundforløbet fuldt ud.
Gymnasieskolerne er  

 forskellige, og derfor vil vanskelighederne være forskellige fra skole til  

 skole.
En del skoler har endvidere over for  

 undervisningsministeren givet udtryk for, at der er behov for luft i  

 grundforløbet.
Dette skyldes, at der er mange fag i grundforløbet, at mindst  

 20  

 pct. af uddannelsestiden skal bruges til det faglige samarbejde, og at  

 eleverne  

 møder for mange lærere på for kort tid i grundforløbet.
Gruppen har på denne baggrund anbefalet, at skolerne får  

 større frihed til selv at bestemme, hvordan undervisningen i almen  

 studieforberedelse skal fordeles over det treårige forløb, således at kravet  

 om, at mindst 20 procent af uddannelsestiden i grundforløbet skal anvendes  

 til  

 almen studieforberedelse, bortfalder.
I stedet har følgegruppen foreslået en  

 samlet procentsats på 10 procent for hele forløbet i almen studieforberedelse  

 op til studentereksamen, herunder at mindst 1/3 af uddannelsestiden til almen  

 studieforberedelse skal være gennemført ved udgangen af 1.g.
Den større  

 frihed,  

 som skolerne får til at tilrettelægge grundforløbet og almen  

 studieforberedelse, indebærer ikke, at skolerne kan undlade at påbegynde  

 almen  

 studieforberedelse i grundforløbet.
I konsekvens heraf har følgegruppen desuden foreslået, at  

 almen studieforberedelse ikke nødvendigvis skal evalueres efter  

 grundforløbet,  

 men at evalueringen skal finde sted, når 1/3 af den samlede uddannelsestid  

 til  

 almen studieforberedelse er gennemført.
Evalueringen skal således senest  

 finde  

 sted ved afslutningen af 1.g, og der er dermed mulighed for, at prøven kan  

 indgå som en årsprøve.
Samlet set vil de foreslåede ændringer give skolerne  

 mulighed for at begrænse  

 antallet af fag i grundforløbet, at anvende en  

 større del af uddannelsestiden til sammenhængende undervisningstid i det  

 enkelte fag og herigennem at  

 reducere antallet af lærere, som eleverne møder i grundforløbet.
 De foreslåede regelændringer giver den enkelte rektor  

 mulighed for at finde løsninger på de vanskeligheder, som nogle skoler har  

 oplevet.
1.1.2. Følgegruppens forslag vedrørende  

 grundforløbet i uddannelserne til hhx og htx Følgegruppen har i sin rapport lagt vægt på, at der ikke for  

 hhx og htx i samme grad som for stx er tilkendegivet problemer med  

 grundforløbet, men at der på en række skoler har været rejst kritik af  

 fordelingen af timer til studieområdet i henholdsvis grundforløbet og  

 studieretningsforløbet.
Argumentet bag kritikken har været, at det faglige  

 samspil har de bedste vilkår senere i uddannelsen, fordi eleverne her kan  

 arbejde på baggrund af mere solid enkeltfaglig viden.
For at sikre studieområdet bedre vilkår foreslås det, at  

 skolerne får frihed til selv at beslutte, om der fra grundforløbets start  

 skal  

 påbegyndes undervisning i yderligere et eller flere fag end de, der er nævnt  

 i  

 lovens § 8, stk. 2 (hhx) og stk. 3 (htx), samt at skolerne får  

 frihed til at udstrække studieområdets første del (herefter kaldet  

 studieområdets  

 del 1) ud over grundforløbets længde.
Ved at give skolerne frihed til at  

 påbegynde flere fag i grundforløbet kan der kompenseres for de timer fra  

 studieområdets del 1, der placeres i begyndelsen af studieretningsforløbet.  

 Den  

 større frihed, som skolerne får til at tilrettelægge grundforløbet og  

 studieområdet,  

 indebærer ikke, at skolerne kan undlade at påbegynde studieområdet i  

 grundforløbet.
2. Lovforslagets hovedindhold og uddybning af  

 baggrunden for dette 2.1. Baggrunden for de foreslåede ændringer af  

 grundforløbet mv. i uddannelsen til stx En række skoler har oplevet vanskeligheder med den første  

 gennemførelse af grundforløbet, uden at vanskelighederne dog nødvendigvis har  

 været de samme, mens andre skoler ikke har haft vanskeligheder.
Det  

 forekommer  

 derfor hensigtsmæssigt  og i overensstemmelse med anbefalingerne fra  

 følgegruppen - at ændre lovens § 10 om grundforløbets indhold, således  

 at  

 skolerne opnår større frihed til at tilrettelægge grundforløbet.
 Der er navnlig tre forhold, der har givet anledning til  

 vanskeligheder i grundforløbet:
Fagtrængsel Grundforløbet er meget kompakt, idet det består af almen  

 studieforberedelse, almen sprogforståelse, naturvidenskabeligt grundforløb,  

 dansk, engelsk, 2. fremmedsprog, historie, samfundsfag, idræt, matematik, et  

 naturvidenskabeligt fag og et kunstnerisk fag.
Gymnasieskolerne kan ganske  

 vist  

 lokalt beslutte at udskyde starten på 2. fremmedsprog til efter  

 grundforløbet,  

 men det ændrer ikke på, at eleverne det første år skal nå at få indsigt i et  

 meget stort antal fag.
Hertil kommer almen sprogforståelse, almen  

 studieforberedelse og naturvidenskabeligt grundforløb.
Omfanget af fagligt  

 samarbejde De mindst 20 procent af den samlede uddannelsestid i  

 grundforløbet, der skal anvendes til almen studieforberedelse, svarer til  

 rundt  

 regnet mindst 90 timer.
Herudover skal der anvendes 45 timer af den samlede  

 uddannelsestid til almen sprogforståelse og 60 timer til det  

 naturvidenskabelige grundforløb, og samlet set er det således næsten 200  

 timer  

 af grundforløbets 450-500 timer, der skal anvendes til fagligt samarbejde.
De  

 resterende 250-300 timer skal fordeles mellem de ni fag.
 Antallet af lærere  

 som den enkelte elev møder i grundforløbet.
 Fagtrængslen og omfanget af det faglige samarbejde gør, at  

 den enkelte elev møder mange forskellige lærere i løbet af det halvårlige  

 grundforløb, og den enkelte elev oplever dermed også  

 lærertrængsel.
2.2. Ændringer af reglerne om grundforløbet i  

 uddannelsen til stx Ændringerne er af rent strukturel karakter og påvirker  

 hverken de faglige mål, bestemmelserne om det faglige indhold,  

 evalueringskriterierne eller kravene til faglig progression, som disse er  

 fastsat i gymnasiereformen.
 Ændringerne indebærer, at der bliver mulighed for at  

 begrænse antallet af fag i grundforløbet, for at anvende en større del af  

 uddannelsestiden til sammenhængende undervisningstid i de enkelte fag og for  

 at  

 reducere antallet af lærere, som eleverne møder i grundforløbet.
 De foreslåede regelændringer sikrer ikke i sig selv en  

 løsning, men giver yderligere muligheder for, at ledelsen på den enkelte  

 skole  

 kan finde holdbare løsninger.
2.2.1. Løsning på bindingerne til almen  

 studieforberedelse i uddannelsen til stx Det foreslås at fjerne kravet om, at mindst 20 pct. af  

 uddannelsestiden i grundforløbet skal anvendes til almen studieforberedelse,  

 og  

 i stedet indsætte et krav om, at der skal anvendes 10 pct. af  

 uddannelsestiden  

 til almen studieforberedelse i hele forløbet op til studentereksamen,  

 herunder  

 at mindst 1/3 af den samlede tid til almen studieforberedelse skal være  

 gennemført ved afslutningen af 1.g.
Derved opnås en større frihedsgrad for  

 den  

 enkelte skole, således at rektor får bedre muligheder for at tilpasse  

 grundforløbet til skolens behov.
De skoler, der har behov for at kunne  

 tilrettelægge grundforløbet lidt anderledes, vil kunne gøre det, og de  

 skoler,  

 der ønsker at kunne fortsætte med den nuværende ordning, vil kunne gøre  

 dette.  

 Den større frihed, som skolerne får til at tilrettelægge grundforløbet og  

 almen  

 studieforberedelse, indebærer ikke, at skolerne kan undlade at påbegynde  

 almen  

 studieforberedelse i grundforløbet.
 Som en konsekvens af den foreslåede ophævelse af kravet om,  

 at mindst 20 pct. af uddannelsestiden i grundforløbet skal bruges til almen  

 studieforberedelse, påtænkes det at erstatte det nuværende krav i  

 stx-bekendtgørelsen om, at evaluering af almen studieforberedelse skal finde  

 sted ved afslutningen af grundforløbet, med et krav om, at der skal finde en  

 evaluering sted i 1.g, når 1/3 af den samlede tid til almen  

 studieforberedelse  

 er gennemført, dvs. senest i forbindelse med årsprøverne efter 1.g.
2.2.2. Mulighed for at skolerne kan vælge, at  

 treårige fag først starter med studieretningsforløbet i uddannelsen til stx For yderligere at mindske fagtrængslen i grundforløbet  

 påtænkes det at fjerne det nuværende krav i lovens § 10, stk. 1,  

 om,  

 at alle ni fag (dansk, engelsk, 2. fremmedsprog, historie, idræt, et  

 kunstnerisk fag, matematik, et naturvidenskabeligt fag og samfundsfag) skal  

 indgå i grundforløbet samtidig med almen sprogforståelse, almen  

 studieforberedelse og naturfagligt grundforløb.
I stedet foreslås det, at  

 skolerne - i lighed med den frihed, de har til at beslutte dette for så vidt  

 angår 2. fremmedsprog - får frihed til at beslutte, at undervisningen i et  

 eller flere af de obligatoriske fag dansk, engelsk, historie og idræt, som  

 eleverne i dag har i samtlige tre år, først begynder samtidig med  

 studieretningsforløbet.
Skolerne får dermed større frihed til at fordele den  

 samlede  

 uddannelsestid til disse fag mere fleksibelt og efter lokal beslutning.
 For hvert af de fag, som en skole vælger at påbegynde i  

 grundforløbet tilsigtes det at bibeholde kravet i stx-bekendtgørelsen om, at  

 hvert af de fag i grundforløbet, der indgår med særfaglig undervisning, skal  

 have mindst 25 timers uddannelsestid, som dels anvendes til særfaglig  

 undervisning, dels til faglig undervisning i samspil med andre fag, fx inden  

 for rammerne af almen studieforberedelse.
2.3. Ændringerne af grundforløbet i uddannelserne  

 til hhx og htx Nærværende lovforslag vedrører for så vidt angår  

 uddannelserne til hhx og htx skolernes mulighed for at påbegynde flere fag i  

 grundforløbet.
 Forudsætningen for, at denne del af lovforslaget kan bruges  

 i praksis, er, at skolerne får større frihed til selv at bestemme, hvor lang  

 en  

 periode de fastsatte timer for studieområdet i grundforløbet skal strække sig  

 over.
Det tilsigtes derfor at ændre i bekendtgørelserne om hhx og  

 htx, således at studieområdets del 1 kan udstrækkes op til et år, hvilket i  

 givet fald vil betyde, at en del af studieområdets del 1 vil blive placeret i  

 begyndelsen  

 af studieretningsforløbet.
Denne del af studieområdet forudsættes fortsat at  

 starte samtidig med grundforløbet, og skolerne kan således ikke undlade at  

 påbegynde studieområdet i grundforløbet.
Som en konsekvens heraf tilsigtes det at ændre  

 bekendtgørelsen om uddannelsen til hhx og bekendtgørelsen om uddannelsen til  

 htx, så skolerne får mulighed for at placere den interne prøve i  

 studieområdets  

 del 1 senest ved afslutningen af 1. år, hvis skolen har valgt at udstrække  

 studieområdets del 1 op til et år.
Hermed får skolerne mulighed for at lade  

 prøven indgå som en årsprøve.
3. Økonomiske og administrative konsekvenser Lovforslaget skønnes ikke at have økonomiske eller  

 administrative konsekvenser for det offentlige.
 Lovforslaget har ikke økonomiske eller administrative  

 konsekvenser for erhvervslivet.
4. Miljømæssige konsekvenser Lovforslaget har ingen miljømæssige konsekvenser.
5. Forholdet til EU-retten Forslaget indeholder ikke EU-retlige aspekter.
6. Høring Lovforslaget har været sendt i høring hos følgende  

 myndigheder og organisationer:
 Akademikernes Centralorganisation, Amtsrådsforeningen,  

 Cirius, CVU-Rektorkollegiet, Danmarks Erhvervspædagogiske Læreruddannelse,  

 Danmarks Erhvervsskoleforening, Danmarks Evalueringsinstitut, Danmarks  

 Jurist-  

 og Økonomforbund (DJØF), Danmarks Lærerforening, Danmarks Vejlederforening,  

 Dansk Arbejdsgiverforening, Dansk Center for Undervisningsmiljø, Dansk  

 Industri, Dansk Magisterforening, Dansk Teknisk Lærerforbund, Danske  

 Gymnasieelevers  

 Sammenslutning (DGS), De Samvirkende Invalideorganisationer, Det Centrale  

 Handicapråd, Direktoratet for Kriminalforsorgen, Efterskoleforeningen,  

 Efterskolernes  

 Lærerforening, Erhvervsakademirådet, Erhvervsskolernes Elevorganisation,  

 Foreningen af skoleledere ved de tekniske skoler (FS), Foreningen af  

 Skolevejledere og Skolekonsulenter i Uddannelse- og Erhvervsorientering,  

 Foreningen af studenterkursusrektorer, Forstanderforeningen for VUC,  

 Frederiksberg  

 Kommune, Frie Grundskolers Fællesråd, Funktionærernes og Tjenestemændenes  

 Fællesråd (FTF), Færøernes Skolevæsen, Grundskolerådet, Grønlands  

 Hjemmestyre,  

 Danmarkskontoret, Grønlands Hjemmestyre, Direktoratet for Kultur, Uddannelse  

 og  

 Kirke, Gymnasieskolernes Lærerforening (GL), Gymnasieskolernes  

 Rektorforening,  

 Handelsskolernes Bestyrelsesforening (HBF), Handelsskolernes Forstander- og  

 Inspektorforening (HFI), Handelsskolernes Lærerforening (HL), Indvandrernet -  

 Landsforeningen for flygtninge og indvandrere, Ingeniørforeningen i Danmark  

 (IDA), KL, Københavns Kommune, Uddannelses- og Ungdomsforvaltningen,  

 Københavns  

 Kommune, Økonomisekretariatet, Landsforbundet af Voksen- og  

 Ungdomsundervisere,  

 Landsorganisationen af Handelsskoleelever, Landsorganisationen i Danmark  

 (LO),  

 Landssammenslutningen af Kursusstuderende (LAK), Ledernes Hovedorganisation,  

 MVU-rådet, Private Gymnasier og Studenterkurser, Rektorkollegiet, Rådet for  

 de  

 Grundlæggende Erhvervsrettede Uddannelser, Rådet for de Gymnasiale  

 Uddannelser,  

 Rådet for Etniske Minoriteter, Rådet om kortuddannedes fortsatte uddannelse,  

 Skole og Samfund, SUstyrelsen, TEAM Danmark og UNI*C.
7. Sammenfattende skema Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner, amtskommuner  

 og regioner Ingen Ingen Administrative konsekvenser for stat, kommuner,  

 amtskommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Ingen Bemærkninger til lovforslagets enkelte bestemmelser Til § 1 Der har, jf. de almindelige bemærkninger, vist sig at være  

 tre forhold, der har givet anledning til vanskeligheder for nogle, men ikke  

 alle, skoler, ved første gennemførelse af grundforløbet:
Fagtrængsel Omfanget af det  

 faglige samarbejde Antallet af lærere,  

 som den enkelte elev møder i grundforløbet.
Til nr. 1 (§ 10) Mulighed for at skolerne kan vælge, at treårige fag  

 først starter med studieretningsforløbet For at mindske fagtrængslen i grundforløbet påtænkes det at  

 fjerne det nuværende krav i lovens § 10, stk. 1, om, at alle ni fag  

 (dansk, engelsk, 2. fremmedsprog, historie, idræt, et kunstnerisk fag,  

 matematik,  

 et naturvidenskabeligt fag og samfundsfag) skal indgå i grundforløbet  

 samtidig  

 med almen sprogforståelse, almen studieforberedelse og naturfagligt  

 grundforløb.
I stedet foreslås det, at skolerne - i lighed med den frihed, de  

 har til at beslutte dette for så vidt angår 2. fremmedsprog - får frihed til  

 at  

 beslutte, at undervisningen i et eller flere af de obligatoriske fag dansk,  

 engelsk, historie og idræt, som eleverne i dag har i samtlige tre år, først  

 begynder samtidig med studieretningsforløbet.
Skolerne får dermed større  

 frihed  

 til at fordele den samlede uddannelsestid til disse fag mere fleksibelt og  

 efter lokal beslutning.
For hvert af de fag, som en skole vælger at påbegynde i  

 grundforløbet tilsigtes det at bibeholde kravet i stx-bekendtgørelsen om, at  

 hvert fag, der indgår med særfaglig undervisning, skal tildeles mindst 25  

 timers uddannelsestid, som dels anvendes til særfaglig undervisning, dels til  

 faglig undervisning i samspil med andre fag, fx inden for rammerne af almen  

 studieforberedelse.
Kravet bibeholdes for at undgå risikoen for, at et  

 grundforløb fortsat kommer til at bestå af mange fag, blot med færre timer i  

 nogle af dem.
Til nr. 2 og 3 (§ 10 a og § 11, stk. 2) Løsning på  

 bindingerne  

 til almen studieforberedelse Det foreslås at fjerne kravet i den gældende § 10,  

 stk. 2, om, at mindst 20 pct. af uddannelsestiden i grundforløbet skal  

 anvendes til almen studieforberedelse, og i stedet indsætte et krav om, at  

 der  

 skal anvendes 10 pct. af uddannelsestiden til almen studieforberedelse i hele  

 forløbet op til studentereksamen, herunder at mindst 1/3 af den samlede tid  

 til  

 almen studieforberedelse skal være gennemført ved afslutningen af 1.g.
Som en  

 konsekvens heraf foreslås det også at fjerne kravet i den gældende § 11,  

 stk. 2, om, at mindst 10 pct. af uddannelsestiden i  

 studieretningsforløbet  

 skal anvendes til almen studieforberedelse.
Derved opnås en større frihedsgrad for den enkelte skole,  

 således at rektor får bedre muligheder for at tilpasse grundforløbet til  

 skolens behov.
De skoler, der har behov for at kunne tilrettelægge  

 grundforløbet lidt anderledes, vil kunne gøre det, og de skoler, der ønsker  

 at  

 kunne fortsætte med den nuværende ordning, vil kunne gøre dette.
Den større  

 frihed, som skolerne får til at tilrettelægge grundforløbet og almen  

 studieforberedelse,  

 indebærer ikke, at skolerne kan undlade at påbegynde almen studieforberedelse  

 i  

 grundforløbet.
Som en konsekvens af den foreslåede ophævelse af kravet om,  

 at mindst 20 pct. af uddannelsestiden i grundforløbet skal bruges til almen  

 studieforberedelse, påtænkes det at erstatte det nuværende krav i  

 stx-bekendtgørelsen om, at evaluering af almen studieforberedelse skal finde  

 sted ved afslutningen af grundforløbet, med et krav om, at der skal finde en  

 evaluering sted i 1.g, når 1/3 af den samlede tid til almen  

 studieforberedelse  

 er gennemført, dvs. senest med udgangen af 1.g.
Derved bliver der mulighed  

 for  

 at afholde evalueringen som en årsprøve.
 Det er vigtigt, at rektor sikrer, at undervisningen i almen  

 studieforberedelse tilrettelægges med progression i forløbenes længde,  

 indhold  

 og form, jf. det krav herom, der i forvejen indgår i læreplanerne, som er  

 optrykt som bilag til bl.a. stx-bekendtgørelsen.
Til § 2 Til nr. 1 Den kritik, som visse skoler har rejst, har drejet sig om  

 studieområdets vægt i grundforløbet.
Argumentet bag kritikken af fordelingen  

 af  

 timer har været, at det faglige samspil har de bedste vilkår senere i  

 uddannelsen,  

 fordi eleverne her kan arbejde på baggrund af mere solid enkeltfaglig viden.
Fordelingen for hhx er efter de hidtidige regler 250 timer  

 i grundforløbet og 110 timer i studieretningsforløbet.
For htx er fordelingen  

 270 i grundforløbet og 210 timer i studieretningsforløbet.
Det faglige  

 indhold  

 i de to dele er forskelligt.
Det foreslås at give skolerne større frihed til selv at  

 bestemme, over hvor lang en periode studieområdets del 1 skal strække sig,  

 således at kritikken kan imødekommes, men uden at pålægge de skoler, som har  

 gode erfaringer med studieområdets nuværende placering i grundforløbet,  

 ændringer.
Ingen skoler vil kunne undlade at påbegynde studieområdet i  

 grundforløbet.
Forslaget kræver alene ændring i bekendtgørelserne for hhx og  

 htx.
 For de skoler som vælger at benytte sig af muligheden for  

 at udstrække studieområdets del 1, foreslås det at åbne for muligheden for,  

 at  

 skolen kan beslutte, at der fra grundforløbets start påbegyndes undervisning  

 i  

 yderligere et eller flere fag end de allerede fastsatte i lovens § 8,  

 stk. 2 (hhx) og stk. 3 (htx), således at der kompenseres for de  

 timer  

 fra studieområdets del 1, der med udstrækningen placeres i begyndelsen af  

 studieretningsforløbet.  

 Dette kræver en tilføjelse til lovens § 10.
For de skoler, som vælger at udstrække studieområdets del 1  

 op til et år, vil der i bekendtgørelserne for hhx og htx tillige blive åbnet  

 op  

 for, at skolerne kan placere den interne prøve i studieområdets del 1 senest  

 ved afslutningen af 1. år.
Derved bliver der mulighed for at lade prøven  

 indgå  

 som en årsprøve.
 For htx indebærer dette blandt andet, at 2. fremmedsprog,  

 som er et valgfag, kan påbegyndes ved uddannelsens start.
Til § 3 Det foreslås, at loven træder i kraft den 1. august 2006,  

 således at de nye regler finder anvendelse fra og med starten af skoleåret  

 2006/2007.
 De påtænkte bekendtgørelsesændringer tilsigtes ligeledes at  

 træde i kraft den 1. august 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 95 af 18. februar 2004 om uddannelsen til  

 studentereksamen (stx) (gymnasieloven), som ændret ved § 2 i lov nr. 590  

 af 24. juni 2005, foretages følgende ændringer 1.  


  

 § 10  

  

 affattes således:
§ 10.  

  

 Grundforløbet skal give eleverne  

 faglig indsigt og forståelse samt en indføring i gymnasiale arbejdsmetoder og  

 danne grundlag for elevernes valg og gennemførelse af studieretning samt  

 basis for udvikling af elevernes almendannelse.
Grundforløbet består af  

 dansk, engelsk, 2. fremmedsprog, historie, idræt, et kunstnerisk fag,  

 matematik,  

 et naturvidenskabeligt fag, et naturvidenskabeligt grundforløb og samfundsfag  

 samt almen sprogforståelse.
 Stk. 2.  

  

 Mindst 20 pct. af uddannelsestiden i grundforløbet skal anvendes til  

 samarbejde og sammenhæng mellem fagene (almen studieforberedelse).
 »
  

 § 10.  

  

 Grundforløbet skal give eleverne faglig indsigt og forståelse samt en  

 indføring i gymnasiale arbejdsmetoder og danne grundlag for elevernes valg og  

 gennemførelse af studieretning samt basis for udvikling af elevernes  

 almendannelse.
 Stk. 2.  

  

 Grundforløbet består af dansk,  

 engelsk, 2. fremmedsprog, historie, idræt, et kunstnerisk fag, matematik, et  

 naturvidenskabeligt fag, et naturvidenskabeligt grundforløb og samfundsfag  

 samt almen sprogforståelse og almen studieforbedredelse  

,  

  

 jf. dog stk. 3.
Stk. 3.  

  

 Skolen kan beslutte, at dansk,  

 engelsk, 2. fremmedsprog, historie og idræt først begynder samtidig med  

 studieretningsforløbet.« 2.  

  

 Efter § 10  

 indsættes:
»Samlet procentsats i grundforløbet og  

 studieretningsforløbet til almen studieforberedelse § 10 a.  

  

 1  

 0 pct. af uddannelsestiden i det samlede forløb op til  

 studentereksamen skal anvendes til samarbejde og sammenhæng mellem fagene  

 (almen studieforberedelse). Ved udgangen af 1.g skal mindst 1/3 af den  

 samlede uddannelsestid til almen studieforberedelse være gennemført.« § 11. --- 3.  


  

 §  


  

    


  

 11, stk. 2,  

  

 ophæves.
 Stk. 2.  

  

 Mindst 10 pct. af uddannelsestiden i  

 studieretningsforløbet skal anvendes til samarbejde og sammenhæng mellem  

 fagene (almen studieforberedelse).
 Stk. 3 bliver herefter stk. 2.
§ 2 I lov nr. 96 af 18. februar 2004 om uddannelserne til  

 højere handelseksamen (hhx) og højere teknisk eksamen (htx) foretages  

 følgende ændringer:
§ 8.  

  

 --- 1.  

  

 I  

  

 § 8  

  

 indsættes som stk. 4:
»Stk. 4.  

  

 Såfremt  

 skolen har besluttet at udstrække studieområdets del 1 op til et år, kan  

 skolen beslutte, at der fra grundforløbets start påbegyndes undervisning i  

 yderligere et eller flere fag end de i stk. 2 og 3 nævnte.« § 3 Loven træder i kraft den 1. august 2006.
