 Indberetning af  

 varetægtsfængsling ud over 3 måneder og forelæggelse  

 af isolationsfængsling ud over 3 måneder.
1. Indberetning af varetægtsfængsling ud  

 over 3 måneder 1.1. Ved meddelelse nr. 3/1997 blev der fastsat regler  

 om forelæggelse af arrestantsager, hvor  

 varetægtsfængslingen overstiger 3 måneder.
På  

 baggrund af erfaringerne med denne ordning og til afløsning af  

 meddelelse nr. 3/1997 fastsættes herved følgende  

 retningslinier, der har til formål at sikre, at en  

 varetægtsfængsling bliver af så kort varighed som  

 muligt:
1.2. Politimesterens indberetning til  

 statsadvokaten Politimesteren/politidirektøren underretter  

 statsadvokaten om alle sager, hvor sigtede er varetægtsfængslet i  

 mere end 3 måneder.
Underretning foretages første gang, så  

 snart den sigtede har været varetægtsfængslet i mere end 3  

 måneder på et skema som  i bilag 1 til denne meddelelse.
 Underretningen skal danne grundlag for statsadvokatens  

 eventuelle drøftelser med politimesteren/politidirektøren om  

 sagens tilrettelæggelse og videre behandling med det formål at  

 sikre, at varetægtsfængslingen bliver så kort som mulig.
Politimesteren/politidirektøren skal underrette  

 statsadvokaten om senere forlængelser af fristen for  

 varetægtsfængslingen, der sker i henhold til byrettens kendelse i  

 1. instans.
Politimesterens/politidirektørens underretning til  

 statsadvokaten skal indeholde oplysning om begrundelsen for, at det har  

 været nødvendigt at anmode om forlængelse af  

 varetægtsfængslingen, ligesom udskrift af kendelsen om  

 forlængelse skal vedlægges.
I sager, hvor der rejses tiltale ved byretten, indsendes  

 kopi af anklageskriftet til statsadvokaten, og det oplyses, hvornår  

 sagen er eller kan forventes berammet.
I de tilfælde, hvor sagen ikke  

 er berammet eller ikke kan berammes inden 2 måneder efter, at tiltalen  

 er rejst, skal baggrunden herfor oplyses.
 Når dom er afsagt i byretten, udfylder  

 politimesteren/politidirektøren snarest muligt et skema som i bilag 2  

 til denne meddelelse, der sammen med en udskrift af dommen fremsendes til  

 statsadvokaten.
 Indberetning om varetægtsfængslinger ud over 3  

 måneder skal ske, uanset om der tillige sker forelæggelse af  

 spørgsmålet om isolation i medfør af punkt 2.2. og 2.3. i  

 denne meddelelse.
1.3. Indberetning fra statsadvokaterne til  

 Rigsadvokaten Statsadvokaterne underretter senest den 1. februar i det  

 følgende år Rigsadvokaten om antallet af  

 varetægtsfængslede, der forud for dom i 1. instans var  

 varetægtsfængslet i over 3 måneder.
Underretningen til  

 Rigsadvokaten skal alene omfatte sager, hvor der i det pågældende  

 år er afsagt dom i 1. instans.
 Statsadvokaternes indberetning til Rigsadvokaten skal ske  

 på et skema som i bilag 3 til denne meddelelse.
 I sager, hvor byretten har afsagt dom i 1. instans,  

 vedlægges indberetningen kopi af  

  politimesterens/politidirektørens indberetning til statsadvokaten  

 på skemaet i bilag 2. I nævningesager udfylder statsadvokaten  

 skemaet i bilag 2, der ligeledes vedlægges indberetningen.
2. Forelæggelse af sager om isolation udover 3  

 måneder 2.1. Nye regler om isolationsfængsling Ved lov nr. 428 af 31. maj 2000  om ændring af  

 retsplejeloven og straffeloven er der sket en række ændringer af  

  retsplejelovens regler om varetægtsfængsling i isolation, jf.  

 retsplejelovens §§ 770 a-770 e.
 Hovedformålet med lovændringen er at  

 begrænse anvendelsen og varigheden af isolation væsentligt, og  

 der er i de nye regler sket en præcisering og skærpelse af  

 betingelserne for iværksættelse af isolationsfængsling.
 Der er endvidere i retsplejelovens § 770 c fastsat  

 følgende grænser for varigheden af  

 isolationsfængsling:
 4 uger, hvis sigtelsen angår en lovovertrædelse, der  

 efter loven ikke kan medføre fængsel i 4 år (stk. 1).
 8 uger, hvis sigtelsen angår en lovovertrædelse, der  

 efter loven kan medføre fængsel i 4 år eller derover, men  

 ikke fængsel i 6 år (stk. 2).
 3 måneder, hvis sigtelsen angår en lovovertrædelse,  

 som efter loven kan medføre fængsel i 6 år eller derover.  

 Retten kan dog undtagelsesvis tillade, at isolation udstrækkes ud over  

 3 måneder, hvis afgørende hensyn til forfølgningen  

 gør fortsat isolation påkrævet, uanset den tid arrestanten  

 hidtil har været isoleret (stk. 3).
 Såfremt arrestanten er under 18 år, må  

 isolation i intet tilfælde finde sted i mere end 8 uger, jf.  

 retsplejelovens § 770 c, stk. 4.
 I bemærkningerne til lovforslaget er det  

 anført, at anvendelse af isolation udover 3 måneder må  

 forudsætte, at det ikke kan bebrejdes politiet eller  

 anklagemyndigheden, at efterforskningen ikke har gjort det muligt at  

 tilvejebringe den fornødne bevissikring inden udløbet af den  

 normale frist.
 Fravigelse af 3-måneders fristen kan ifølge  

 bemærkningerne herefter komme på tale i følgende to  

 situationer:
 Når der er tale om alvorlig, grænseoverskridende  

 kriminalitet, hvor der på grund af sagens internationale forgreninger  

 er behov for efterforskning i udlandet.
 Tilfælde, hvor det på grund af kriminalitetens art og  

 karakter må antages, at de sigtede i særlig grad kan - og vil -  

 modvirke efterforskningen.
2.2. Forelæggelse af isolationsfængsling ud  

 over 3 måneder for Rigsadvokaten Det fremgår endvidere af bemærkningerne til  

 lovforslaget, at der med henblik på at sikre en meget restriktiv  

 praksis med hensyn til anvendelse af isolation udover 3 måneder vil  

 blive etableret en ordning, hvorefter der skal ske forelæggelse for  

 Rigsadvokaten, inden der i retten nedlægges påstand om fortsat  

 anbringelse i isolation ud over 3 måneder.
Også yderligere  

 fristforlængelser skal forelægges Rigsadvokaten.
 På den baggrund fastsættes følgende  

 retningslinier om forelæggelse af arrestantsager, hvor der opstår  

 spørgsmål om anvendelse af isolation ud over 3 måneder  

 :
 Senest 2 uger inden retsmødet om  

 forlængelse af isolationsfængsling ud over 3 måneder  

 fremsender politimesteren/politidirektøren sin indstilling om fortsat  

 isolation samt sagens akter til statsadvokaten.
 Indstillingen skal indeholde følgende:
3.	En redegørelse for, at betingelserne for fortsat isolation er  

 opfyldt.
Redegørelsen skal indeholde oplysning om følgende.
 Af hvilke grunde varetægtsfængsling alene ikke er  

 tilstrækkelig til at hindre arrestanten i at vanskeliggøre  

 forfølgningen af sagen, jf. retsplejelovens § 770 a, nr. 2.
 Af hvilke grunde formålet med isolation ikke kan tilgodeses ved  

 mindre indgribende foranstaltninger, jf. retsplejelovens § 770 b, nr. 1.
 Hvilke afgørende hensyn til forfølgningen, der  

 gør fortsat isolation påkrævet, jf. retsplejelovens § 770  

 c, stk. 3.
 Af hvilke grunde det ikke har været muligt at tilvejebringe den  

 fornødne bevissikring inden udløbet af 3 måneders  

 fristen, jf. retsplejelovens § 770 b, nr. 3.
 4.	En vurdering af, hvorvidt fortsat isolationsfængsling under  

 hensyn til sagens betydning og den forventede retsfølge vil være  

 i overensstemmelse med proportionalitetshensyn, jf. retsplejelovens § 770 b,  

 nr. 2.
 5.	Navnet på anklageren eller en anden person med kendskab til  

 sagen, således at der om nødvendigt kan rette direkte telefonisk  

 henvendelse om sagen.
 Såfremt statsadvokaten finder, at der er grundlag  

 for at påstå fortsat isolation, forelægges sagen for  

 Rigsadvokaten senest 1 uge før isolationsfristens udløb.  

 Sagens bilag medsendes til Rigsadvokaten i fornødent omfang.
2.3. Forelæggelse af senere forlængelser af  

 isolationsfængslingen Ved senere forlængelser af  

 isolationsfængslingen udarbejder politidirektøren/politimesteren  

 en supplerende indstilling til statsadvokaten.
Indstillingen skal indeholde  

 følgende:
1. En redegørelse for efterforskningens  

 forløb siden sidste forelæggelse 2. En redegørelse for, at betingelserne for fortsat  

 isolation er opfyldt, herunder:
Hvilke afgørende hensyn til forfølgningen, der  

 gør fortsat isolation påkrævet, jf. retsplejelovens § 770  

 c, stk. 3, Hvorfor det ikke har været muligt at tilvejebringe den  

 fornødne bevissikring siden sidste forlængelse af  

 isolationen.
 Indstillingen fremsendes til statsadvokaten senest en  

 uge før isolationsfristens udløb vedlagt kopi af det  

 efterforskningsmateriale, der er fremkommet siden sidste  

 forelæggelse.
Såfremt statsadvokaten finder, at der er grundlag  

 for at påstå fortsat isolation, forelægges sagen for  

 Rigsadvokaten senest 3 hverdage før isolationsfristens  

 udløb.
Sagens bilag medsendes til Rigsadvokaten i fornødent  

 omfang.
3. Anteciperet bevisførelse i sager, hvor  

 sigtede er isolationsfængslet Ved ændringen af retsplejeloven er mulighederne for  

 at foretage anteciperet bevisførelse udvidet i sager, hvor sigtede er  

 isolationsfængslet.
 Det fremgår således af retsplejelovens § 747,  

 at retsmøde med henblik på sikring af bevis kan afholdes efter  

 anmodning - fra såvel anklager som forsvarer- såfremt sigtede er  

 varetægtsfængslet i isolation, og sikringen af bevis vil kunne  

 få betydning for spørgsmålet om ophævelse af  

 isolation.
 Jeg skal på den baggrund anmode anklagemyndigheden  

 om at være opmærksom på muligheden for at ophæve  

 isolationsfængsling ved indenretlig afhøring af centrale vidner,  

  der skønnes at være udsat for en væsentlig  

 påvirkningsrisiko.
 Spørgsmålet om, hvorvidt en anmodning om  

 anteciperet bevisførelse skal imødekommes, afgøres af  

 retten.
 Det fremgår af bemærkningerne til  

 lovforslaget, at retten, hvis sigtede eller dennes forsvarer protesterer mod  

 en anmodning om anteciperet bevisførelse fremsat af anklagemyndigheden  

 med henblik på at søge en isolation ophævet, skal foretage  

 en afvejning mellem hensynet til forsvaret og hensynet til muligheden for at  

 begrænse anvendelsen af isolation.
Det forudsættes i den forbindelse, at domstolene ved  

 denne afvejning i den enkelte sag tillægger hensynet til den sigtedes  

 ønsker for tilrettelæggelsen af forsvaret en ganske særlig  

 vægt.
Ifølge bemærkningerne bør en sigtet dog ikke  

 efter eget ønske kunne fastholde en isolation, hvis grundlaget for  

 isolation kan fjernes ved en anteciperet bevisførelse, og der ikke kan  

 anføres rimelige hensyn til forsvaret, der taler imod afholdelse af en  

 sådan bevisførelse.
 Der henvises i øvrigt til min meddelelse nr. 7/1997  

 om indenretlig afhøring af vidner - anteciperet bevisførelse.
4. Ophævelse af Rigsadvokatmeddelelse nr.  

 3/1997 Min meddelelse nr. 3/1997 ophæves herved.
Rigsadvokaten, den 21. juni 2000 Henning Fode Bilag 1 Politikreds J.nr.
 Navn og cpr.nr.
Anholdelsestidspunkt Sigtelse Fængslingsgrundlaget Er der anvendt isolation? Hvorfor har det nødvendigt at begære  

 varetægtsfængsling i mere end 3 måneder? Er der endnu ikke rejst tiltale oplyses  

 følgende:
- Hvilken yderligere efterforskning skal foretages? Hvornår forventes anklageskrift/indstilling til statsadvokaten  

 om tiltalespørgsmålet at foreligge ? Beror sagen alene på udfærdigelse af  

 mentalundersøgelse ? .
NB.
Senere forlængelser af  

 varetægtsfængslingen skal indberettes til statsadvokaten.  

 Endvidere skal statsadvokaten i sager, hvor der rejses tiltale ved byretten,  

 have tilsendt kopi af anklageskriftet, ligesom der skal gives oplysninger om  

 sagens berammelse.
Bilag 2 Indberetning om varetægtsfængsling over 3  

 måneder før dom i 1. instand, jf.
RM 2/2000, pkt. 1.2. og  

 1.3.
(Udfyldes, når der er afsagt dom i 1. instans) Politikreds J.nr.
 Navn og cpr.nr.
Sigtelse Er der andre sigtede i sagen ? Dato for varetægtsfængslingens iværksættelse Dato for evt. kendelse om mentalundersøgelse samt dato for  

 mentalerklæringen Dato for evt. forelæggelse for Retslægerådet samt dato  

 for Retslægerådets udtalelse Dato for evt. forelæggelse af tiltalespørgsmålet for  

 statsadvokaten Dato for statsadvokatens afgørelse af  

 tiltalespørgsmålet Anklageskriftets dato Dato for dom i 1. instans Dømt for Straf Særlige forhold, der har haft betydning for  

 varetægtsfængslingens varighed, f.eks. efterforskning i udlandet,  

 ressourcemæssige problemer hos politi eller anklagemyndighed, problemer  

 med berammelse af politiafhøring eller indenretligt forhør,  

 herunder på grund af ressourcemæssige problemer hos de  

 medvirkende advokater eller hos domstolene, eller forhold, der har forsinket  

 udfærdigelsen af mentalundersøgelsen:
 .
 .
 .
 .
 .
 .
 .
 .
Bilag 3 Statsadvokaternes årlige indberetning til  

 Rigsadvokaten om varetægtsfængsling over 3 måneder  

 før dom i 1. instans, jf.
RM 2/2000, pkt. 1.3.
