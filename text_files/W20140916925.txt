Pressenævnets kendelse i sag nr. 14-70-00631 Resumé DenOffentlige.dk skrev, at en mand og et firma skulle stå bag en indsamling.
Begge siger, at det ikke er korrekt og har klaget til Pressenævnet.
Nævnet har afvist at behandle sagen, fordi DenOffentlige.dk ikke er tilmeldt Pressenævnet.
 Pressenævnets formand udtaler:
 Da den internetside, hvorpå artiklen er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarslovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Klagen afvises uden realitetsbehandling.
 [Klager] og [Klagers hjemmeside] har klaget til Pressenævnet over artiklen Privatrådgiver samler penge ind bragt på hjemmesiden DenOffentlige.dk den 28. marts 2014, idet klagerne mener, at god presseskik er tilsidesat.
Den private socialrådgiver [Klager] har til støtte for klagen blandt andet anført, at det i artiklen postuleres, at han og firmaet [Klagers hjemmeside] skulle være bagmænd for en indsamling på crowdfunding sitet boomerang.dk.
Det er ikke korrekt.
 Pressenævnets formand udtaler:
 Da den internetside, hvorpå artiklen er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarslovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Klagen afvises uden realitetsbehandling.
