Betænkning afgivet af Erhvervs-, Vækst- og Eksportudvalget den 8. februar 2018 Betænkning over Forslag til lov om ændring af lov om sikkerhed til søs, søloven og lov om Handelsflådens Velfærdsråd (Sammenlægning af Handelsflådens Velfærdsråd og Søfartens Arbejdsmiljøråd og justering af den årlige afgift for mindre erhvervsfartøjer) [af erhvervsministeren (Brian Mikkelsen)]:
1. Ændringsforslag Erhvervsministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 10. januar 2018 og var til 1. behandling den 16. januar 2018. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervsministeren sendte den 6. december 2017 dette udkast til udvalget, jf.
ERU alm. del  bilag 72. Den 10. januar 2017 sendte erhvervsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til erhvervsministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af erhvervsministeren, tiltrådt af udvalget:
 1) Som fodnote indsættes:
»1) Loven indeholder bestemmelser, der gennemfører dele af Rådets direktiv 2009/13/EF af 16. februar 2009 om iværksættelse af den aftale, der er indgået mellem European Community Shipowners Associations (ECSA) og European Transport Workers Federation (ETF) om konventionen om søfarendes arbejdsforhold af 2006, og om ændring af direktiv 1999/63/EF, EU-Tidende 2009, nr.
L 124, side 30, og dele af Rådets direktiv 89/391/EØF af 12. juni 1989 om iværksættelse af foranstaltninger til forbedring af arbejdstagernes sikkerhed og sundhed under arbejdet, EF-Tidende 1989, nr.
L 183, side 1, som ændret ved Europa-Parlamentets og Rådets forordning nr. 1882/2003/EF af 29. september 2003, EU-Tidende 2003, nr.
L 284, side 1, Europa-Parlamentets og Rådets direktiv 2007/30/EF af 20. juni 2007, EU-Tidende 2007, nr.
L 165, side 21, samt Europa-Parlamentets og Rådets forordning nr. 1137/2008/EF af 22. oktober 2008, EU-Tidende 2008, nr.
L 311, side 1.« [Indsættelse af EU-note] Til § 2 2) Efter nr. 1 indsættes som nye numre:
 »01. I § 15 a, stk. 5, indsættes efter »stk. 2-4«: »og 10«.
02. I § 15 a, stk. 7 og 8, indsættes efter »stk. 1-6«: »og 10«.« [Konsekvensændringer] Bemærkninger Til nr. 1 Det fremsatte lovforslag indeholder en fodnote om gennemførelse af dele af to direktiver.
Fodnoten er alene foreslået indsat i forhold til lov om Handelsflådens Arbejdsmiljø- og Velfærdsråd, men bør også indsættes i forhold til lovforslaget.
Til nr. 2 Det fremsatte lovforslags § 2, nr. 2, indeholder forslag om at indsætte et nyt stk. 10 i sølovens § 15 a.
Det foreslåede stk. 10 indeholder en lavere afgiftssats for handelsskibe og fiskeskibe med en bruttotonnage under 30.
Det følger af § 15 a, stk. 5, i søloven, at for skibe, der alene har en målt bruttoregistertonnage, fastsættes afgiften efter stk. 2-4, dvs. de gældende afgifter, på baggrund af skibets bruttoregistertonnage.
Dette bør også gælde for den foreslåede justerede afgift.
Som konsekvens heraf foreslås der indsat en henvisning til stk. 10 i § 15 a, stk. 5.
§ 15 a, stk. 7 og 8, i søloven indeholder undtagelser fra de gældende afgifter.
Det følger således af § 15 a, stk. 7, i søloven, at stk. 1-6 ikke finder anvendelse for skibe hjemmehørende i Grønland, der ejes af personer, der har bopæl i Grønland, eller af selskaber el.lign., der har hjemsted i Grønland.
Herudover følger det af § 15 a, stk. 8, i søloven, at stk. 1-6 ikke finder anvendelse for skibe, der i medfør af § 24 på grundlag af en bareboatbefragtningsaftale er optaget i et udenlandsk skibsregister og midlertidigt fører et andet nationalitetsflag end det danske.
Disse undtagelser bør også gælde i forhold til den foreslåede justerede afgift.
Som konsekvens foreslås indsat en henvisning til stk. 10 i § 15 a, stk. 7 og 8.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Per Nørhave (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Hans Christian Schmidt (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Henrik Sass Larsen (S) Pelle Dragsted (EL) Henning Hyllested (EL) René Gade (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
