Cirkulære  

 om  

  

 ændring af praksis og genoptagelse af sager om godtgørelse  

  

 af olie- og CO2  

 -afgift af olie forbrugt som motorbrændstof  

  

 i forbindelse med indfangning og pakning af kyllinger mv.  

1) 1.  

 Tilbagebetaling af afgift af motorbrændstof, der udelukkende anvendes til  

 indfangning og pakning af kyllinger mv.
Ifølge § 11, stk. 3, i lovbekendtgørelse nr. 701 af 28.  

 september 1998 om energiafgift af mineralolieprodukter mv. senest ændret ved  

 lov nr. 428 af 6. juni 2005 tilbagebetales afgiften af olieprodukter anvendt  

 som motorbrændstof, der udelukkende anvendes til afgiftspligtig virksomhed  

 efter merværdiafgiftsloven med jordbrug, husdyrbrug, gartneri, frugtavl,  

 skovbrug, fiskeri, dambrug eller pelsdyravl.
Der ydes ligeledes  

 afgiftsgodtgørelse for transport fra ejendommens område af egne produkter  

 hidrørende fra den nævnte virksomhed.
Afgift af motorbrændstof anvendt i  

 registrerede motorkøretøjer refunderes ikke.
 Det er den udøvede aktivitet, der er afgørende for, om der  

 foreligger et godtgørelsesberettiget motorbrændstofforbrug, når det drejer  

 sig  

 om afgiftspligtig virksomhed med jordbrug, husdyrbrug, gartneri, frugtavl,  

 skovbrug, fiskeri, dambrug eller pelsdyravl omfattet af  

 mineralolieafgiftslovens § 11, stk. 3, 1. pkt.
 Told- og Skattestyrelsen udsendte den 18. september 2000 en Intern  

 Meddelelse med en præcisering af reglerne i mineralolieafgiftslovens  

 § 11,  

 stk. 3, med hensyn til sondringen mellem primæraktiviteter i jordbrug  

 mv.  

 og transport af egne varer, idet der var konstateret en uensartet  

 administration  

 hos de regionale told- og skattemyndigheder.
Den Interne Meddelelse præciserede reglerne om mineralolieafgift  

 vedrørende kyllinger i fjerkræsavl, der indfanges og pakkes maskinelt i  

 forbindelse med læsning af kyllingerne for at blive transporteret til  

 slagteriet.
Det var styrelsens opfattelse, at indfangning og pakning af  

 kyllinger, der skete i forbindelse med læsningen af kyllingerne, skulle anses  

 som en del af transporten.
Der kunne derfor alene ydes godtgørelse for  

 motorbrændstof, som blev anvendt til indfangning og pakning af kyllingerne,  

 hvis aktiviteten blev foretaget af fjerkræsavleren selv.
2.  

 Landsskatteretskendelse om godtgørelse af olie- og CO2  

 - afgift af  

 olie forbrugt som motorbrændstof i forbindelse med indfangning, pakning,  

 læsning  

 og borttransport af kyllinger Landsskatteretten har den 15. april 2005, jf.
SKM2005.193.LSR,  

 afsagt kendelse i en sag om godtgørelse af olie- og CO2  

 -afgift af  

 olie forbrugt som motorbrændstof i forbindelse med indfangning, pakning,  

 læsning og borttransport af kyllinger.
Indfangningen af kyllingerne foregik ved hjælp af en særlig  

 maskine, der indfanger og pakker kyllingerne i kasser.
Maskinen kunne ikke  

 anvendes til andet.
Endvidere anvendtes en truck, der udelukkende blev brugt  

 til at læsse tomme kasser fra en lastbil over på indfangningsmaskinen for  

 igen  

 at læsse de fyldte kasser med kyllinger fra maskinen og op på lastbilen, der  

 herefter kørte kyllingerne til slagteriet.
Afregningen var opdelt i en takst  

 for selve indfangningen og en takst for borttransporten, men denne opdeling  

 fremgår ofte ikke af den udstedte faktura, idet taksterne er slået sammen til  

 en samlet beløb pr. kg. håndteret kylling.
Landsskatteretten fandt, at indsamling og pakning af kyllinger  

 måtte anses som omfattet af mineralolieafgiftslovens § 11, stk. 3,  

 1.  

 pkt., vedrørende primæraktiviteter.
Aktiviteten var et naturligt led i  

 driften  

 af et husdyrbrug, hvor dyrene skulle håndteres med henblik på salg.
Idet der  

 til denne aktivitet havde været anvendt særskilt materiel i form af en  

 indfangningsmaskine  

 fandtes forbruget af motorbrændstof til denne maskine at være  

 godtgørelsesberettiget.
 Det forhold, er der skete en samlet fakturering for indsamling,  

 pakning og læsning samt borttransport af kyllingerne, kunne ikke i sig selv  

 medføre, at alle aktiviteterne, der betaltes for, herefter skulle anses som  

 henhørende under transportaktiviteten.
For så vidt angik det til drift af trucken medgåede forbrug, blev  

 dette anvendt til at løfte de tomme transportkasser af lastbilen og køre  

 disse  

 hen på indfangningsmaskinen, hvor de fyldtes med kyllinger, hvorefter de  

 fyldte  

 kasser med kyllinger blev løftet op fra indfangningsmaskinen og hen på ladet  

 af  

 lastbilen.
Læsningen kunne i et sådant tilfælde ikke anses som en del af en  

 primæraktivitet, men måtte derimod anses som værende en del af  

 transportopgaven  

 med at af-/og pålæsse den lastbil, der skulle køre kyllingerne bort fra  

 husdyrbruget og hen til slagteriet.
Det bemærkes, at trucken blev anvendt til  

 at læsse kyllingerne på selve lastbilen og ikke som i Landsskatterettens  

 kendelse af 6. december 2002, hvor trucken læssede roerne op på særskilt  

 materiel i form af en roerenser.
 Forbruget af dieselolie til trucken kunne derfor ikke være  

 omfattet af mineralolieafgiftslovens § 11, stk. 3, 1. pkt.  

 Forholdet  

 var heller ikke omfattet af mineralolieafgiftslovens § 11, stk. 3,  

 2.  

 pkt., idet transporten vedrørte andres og ikke egne varer, ligesom  

 transporten  

 ikke udførtes af kyllingeproducenten selv, men af vognmanden.
 Vognmandens forbrug af motorbrændstof, der således var medgået til  

 både godtgørelsesberettigede og ikke-godtgørelsesberettiget forbrug, skulle  

 opgøres i overensstemmelse med bekendtgørelse nr. 241 af 4. april 2000.
3.  

 Kendelsens betydning vedrørende tilbagebetaling af afgift for  

 primæraktiviteter Kendelsen får betydning for sager, der er afgjort i  

 overensstemmelse med den fortolkning, der kommer til udtryk i Told- og  

 Skattestyrelsens Interne Meddelelse af 18. september 2000 om godtgørelse af  

 olie- og CO2  

 -afgift vedrørende maskinel indfangning og pakning af  

 kyllinger.
 Anmodning om tilbagebetaling skal indgives til de regionale told-  

 og skattemyndigheder.
 Berettiget til tilbagebetaling af energiafgifterne er i første led  

 momsregistrerede virksomheder, som på baggrund af den ændrede praksis i  

 nærværende cirkulære, må anses for godtgørelsesberettigede.
Fremover skal praksis vedrørende godtgørelse af olieafgift af  

 olie, når olien er forbrugt som motorbrændstof i forbindelse med maskinel  

 indfangning og pakning af kyllinger mv., ændres.
Som for øvrige  

 primæraktiviteter  

 skal der ikke længere foretages en sondring afhængig af, hvem der udfører en  

 given aktivitet, der er omfattet af mineralolieafgiftslovens § 11,  

 stk. 3, 1. pkt.
Samtidig skal det præciseres, at det ikke  som det fremgår af  

 TSS-cirkulære 2003.10  er en forudsætning for godtgørelse vedrørende  

 primæraktiviteter, at aktiviteten opgøres særskilt i forbindelse med  

 afregningen jf. som forklaret i Landsskatterettens kendelse af 15. april  

 2005,  

 offentliggjort i SKM2005.193.LSR.
Hvis motorbrændstofforbruget anvendes både  

 til godtgørelsesberettigede og ikke-godtgørelsesberettigede aktiviteter, skal  

 der i stedet foretages en nærmere opgørelse heraf i overensstemmelse med  

 mineralolieafgiftslovens dokumentationsbekendtgørelse.
4.  

 Tilbagebetaling - Overvæltning Ved bedømmelse af et eventuelt tilbagebetalingskrav anvendes dansk  

 rets almindelige regler om tilbagebetaling af beløb erlagt i urigtig  

 formening  

 om skyld.
Disse regler vil blive fortolket i lyset af den seneste praksis fra  

 EF-domstolen om medlemsstaternes opkrævning af beløb i strid med  

 fællesskabsretten.
Efter disse regler har virksomhederne som udgangspunkt ret til at  

 få tilbagebetalt afgifter, som er opkrævet i strid med fællesskabsretten.
Dog  

 har virksomhederne ikke ret til tilbagebetaling, når myndighederne kan  

 godtgøre, at afgiften er blevet overvæltet, og at en tilbagebetaling af  

 afgiften til den afgiftspligtige vil medføre en ugrundet berigelse for den  

 pågældende (jf. bl.a.
EF-domstolens som afsagt den 14. januar 1997 i de  

 forenede sager C-192/95  C-218/95, Comateb, Samling af Afgørelser 1997  

 side  

 I-00189, præmis 21).
 Da denne undtagelse er en begrænsning af en subjektiv ret, der  

 følger af Fællesskabets retsorden, skal den fortolkes restriktivt, idet der  

 navnlig skal tages hensyn til, at overvæltningen af en afgift på forbrugeren  

 ikke nødvendigvis udligner de økonomiske virkninger af afgiftspålæggelsen for  

 den afgiftspligtige.
EF-Domstolen har i præmis 17 i sagen Bianco og Girard bl.a. slået  

 fast, at selv om nationale lovregler om indirekte skatter normalt tilsigter,  

 at  

 afgifterne væltes over på den endelige forbruger, og indirekte skatter inden  

 for erhvervslivet i almindelighed overvæltes delvis eller fuldt ud, kan man  

 ikke generelt lægge til grund, at sådanne afgifter i alle tilfælde rent  

 faktisk  

 væltes over.
Hvorvidt der rent faktisk, delvist eller fuldt ud, sker en  

 overvæltning, afhænger således af en række forskellige omstændigheder ved  

 hver  

 enkelt transaktion, som giver denne en særlig karakter i forhold til andre  

 transaktioner, der sker i andre sammenhænge.
Spørgsmålet om, hvorvidt der i  

 det  

 enkelte tilfælde er sket en overvæltning af en afgift, beror derfor på de  

 faktiske omstændigheder, som det henhører under den pågældende nationale  

 retsinstans  

 at klarlægge, idet denne frit kan bedømme de beviser, der fremlægges for den.
EF-domstolen har i præmis 20 i dommen i sagen Bianco og Girard  

 præciseret, at det, alt efter markedets karakter, vil være mere eller mindre  

 sandsynligt, at der sker en overvæltning.
De mange faktorer, der er  

 bestemmende  

 for den politik, de handlende fører, er imidlertid forskellige i forskellige  

 tilfælde, hvorfor det er næsten umuligt at afgøre, hvor stor en faktisk  

 indvirkning disse faktorer hver for sig har på, i hvilket omfang der sker en  

 overvæltning.
EF-Domstolen har i præmis 20 i dommen i sagen Bianco og Girard  

 præciseret, at det, alt efter markedets karakter, vil være mere eller mindre  

 sandsynligt, at der sker en overvæltning.
De mange faktorer, der er  

 bestemmende  

 for den politik, de handlende fører, er imidlertid forskellige i forskellige  

 tilfælde, hvorfor det er næsten umuligt at afgøre, hvor stor en faktisk  

 indvirkning disse faktorer hver for sig har på, i hvilket omfang der sker en  

 overvæltning.
EF-Domstolen har ligeledes slået fast, at selv når det godtgøres,  

 at den med urette opkrævede afgift helt eller delvist er væltet over på  

 tredjemand, vil en tilbagebetaling af afgiften til den erhvervsdrivende ikke  

 nødvendigvis medføre en ugrundet berigelse for ham (dommen i sagen Comateb  

 m.fl., præmis 29, og dom af 21.9.2000, forenede sager C-441-/98 og C-442/98,  

 Michaïlidis, Sml.
I, s. 7145, præmis 34).
 Selv i det tilfælde, hvor afgiften er fuldstændigt integreret i  

 den pris, der kræves, kan den afgiftspligtige lide et økonomisk tab, der er  

 forbundet med en forringelse af salgsmængden (jf. dommen i sagen Comateb  

 m.fl.,  

 præmis 29, og Michaïlidis-dommen, præmis 35).
Om og i hvilket omfang tilbagebetaling af en afgift, der er  

 opkrævet i strid med fællesskabsretten, medfører en ugrundet berigelse for  

 den  

 afgiftspligtige, fastlægges ved hjælp af en økonomisk analyse af alle den  

 konkrete sags relevante omstændigheder (jf.
EF-domstolens dom afsagt den 2.  

 oktober 2003 i sag C-147/01, Webers Wine World, præmis 100).
Der er tale afgift af motorbrændstof, der udelukkende anvendes til  

 indfangningsmaskinen, der maskinelt indfanger og pakker kyllingerne.  

 Aktiviteten kan kun udøves af virksomheder, der er i besiddelse af den  

 specielle indfangningsmaskine.
Alle virksomheder, der er i besiddelse af de  

 specielle indfangningsmaskiner, der ikke kan bruges til andre formål og som  

 udfører aktiviteten for virksomheder, der opdrætter fjerkræ har været i den  

 situation, at de ikke har kunnet trække afgiften fra via momsangivelsen siden  

 udsendelsen af den Interne Meddelelse den 18. september 2000. På det punkt  

 har  

 konkurrenceforholdene derfor som udgangspunkt været ens for alle i branchen,  

 der udfører aktiviteter med maskinel indfangning og pakning af kyllinger mv.
 I hvilket omfang olie- og CO2  

 -afgiften konkret må anses  

 for overvæltet, afhænger af en økonomisk analyse af den enkelte virksomheds  

 prisfastsættelse og marked.
 I forbindelse med den regionale told- og skattemyndigheds  

 genoptagelse af sager, kan told- og skattemyndigheden bl.a. anmode  

 virksomheden  

 om at stille følgende materiale og oplysninger til rådighed for  

 ToldSkat  

 s  

 vurdering af, hvorvidt der er sket hel eller delvis overvæltning:
1.  

 	  

 specificering af  

 kravet på tilbagebetaling af hver afgiftsperiode 2.  

 	  

 virksomhedens  

 prisfastsættelse, herunder oplysninger om virksomhedens prisfastsættelse før  

 og  

 efter den 18. september 2000 3.  

 	  

 afsætningstal før og  

 efter den 18. september 2000 4.  

 	  

 oplysninger om  

 virksomhedens konkurrencesituation 5.  

 Fristregler I henhold til skattestyrelseslovens § 35 B, stk. 2, kan  

 der ske genoptagelse, hvis anmodning herom fremsættes inden 3 år efter  

 angivelsesfristens udløb.
 Hvis fristen i skattestyrelseslovens § 35 B, stk. 2, er  

 udløbet, kan der i henhold til skattestyrelseslovens § 35 C,  

 stk. 1,  

 nr. 1, efter anmodning, ske ekstraordinær genoptagelse til gunst for den  

 afgiftspligtige  

 af opgørelsen af afgiftstilsvaret fra og med den afgiftsperiode, der er helt  

 eller delvist sammenfaldende med den afgiftsperiode, der var til prøvelse i  

 den  

 første sag, der resulterede i underkendelse af praksis, eller den  

 afgiftsperiode, der er påbegyndt, men endnu ikke udløbet, 5 år forud for  

 underkendelse af praksis.
 Ekstraordinær genoptagelse kan dog kun ske, hvis betingelserne  

 herfor i skattestyrelseslovens § 35 C, stk. 1, nr. 1 er opfyldt.
 Landsskatterettens kendelse blev afsagt den 15. april 2005.
 Den første godtgørelsesperiode, der var til prøvelse i sagen var  

 januar 2001.
 Anmodning om ekstraordinær genoptagelse skal fremsættes under  

 iagttagelse af bestemmelsen i skattestyrelseslovens § 35 C, stk. 2.  

 Det vil sige, at anmodningen om genoptagelse skal fremsættes inden 6 måneder  

 efter, at den godtgørelsesberettigede er kommet til kundskab om det forhold,  

 der begrunder fravigelsen af den ordinære genoptagelsesfrist i  

 skattestyrelseslovens  

 § 35 B.
 Reaktionsfristen på 6 måneder i henhold til skattestyrelseslovens  

 § 35 C, stk. 2, regnes fra offentliggørelsen af dette cirkulære på  

 ToldSkat  

 s  

 hjemmeside.
6.  

 Gyldighed Dette cirkulære træder i kraft den 15. august 2005 og ophæves den  

 31. december 2010.
