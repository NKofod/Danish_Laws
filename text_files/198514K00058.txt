Nr BTL 58 Betænkning over Forslag til lov om ændring af lov om regulering af  

 fiskeriet   

 Nr L 58 1985-86, 1. samling Blad nr 936 Afgivet af landbrugs- og fiskeriudvalget Afgivet: 19860516 Udvalget har behandlet lovforslaget i en række møder.
I forbindelse hermed har fiskeriministeren dels skriftligt, dels i samråd besvaret en række spørgsmål.
Herefter indstiller et FLERTAL (udvalget med undtagelse af socialistisk folkepartis medlemmer) lovforslaget til VEDTAGELSE med det stillede ændringsforslag.
Et MINDRETAL (socialistisk folkepartis medlemmer af udvalget) finder det helt forkert at overlade reguleringen af fiskeriet til fiskeriministeren til 1987-88. Efter fastlæggelsen af EFs fiskeripolitik er det på tide, at folketinget fastlægger principperne for en fiskeripolitik.
Efter mindretallets opfattelse skal den prioritere konsumfiskeriet og det kystnære fiskeri.
I disse år sker der en kraftig strukturudvikling i fiskeriet, som folketinget blot overlader det til fiskeriministeren at styre.
Det er utilfredsstillende, og mindretallet indstiller derfor lovforslaget til FORKASTELSE ved 3. behandling, men kan dog stemme for det stillede ændringsforslag.
Ændringsforslag Af FISKERIMINISTEREN, tiltrådt af UDVALGET:
Til § 2 Paragraffen affattes således:
»Loven træder i kraft dagen efter bekendtgørelsen i Lovtidende.« Grove (KF) fmd.
Carl Martin Christensen (KF) Collet (KF) Rønholt (KF) Sønderby (V) Povl Brøndsted (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
