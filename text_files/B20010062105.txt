Bekendtgørelse om politimestrenes og  

 statsadvokaternes  

 adgang til at frafalde tiltale I medfør af retsplejelovens § 722, stk. 1, nr. 7, jf.  

 lovbekendtgørelse nr. 857 af 12. september 2000, og efter bemyndigelse  

 fra justitsministeren fastsættes:
 § 1. Politimestrene (politidirektøren) kan  

 frafalde tiltale i medfør af retsplejelovens § 722:
1)	For overtrædelser, når forholdet er af ringe  

 strafværdighed, af a)	straffelovens § 232, sidste led, § 291, stk. 1, og  

 § 293, b)	lov om euforiserende stoffer, c)	lov om forbud mod visse dopingmidler d)	udlændingelovens § 59, stk. 1 og 2, e)	våbenloven og f)	lov om fyrværkeri.
2)	Når særlige omstændigheder ikke gør sig  

 gældende, for a)	overtrædelse af straffelovens § 244 og § 245,  

 stk. 1, når ingen betydelig skade er sket, eventuelt mod  

 vedtagelse af en bøde eller betaling af erstatning, og b)	lovovertrædelser, der er begået her i landet, når  

 forfølgningen af disse overtages af en udenlandsk myndighed, og den  

 forskyldte straf ikke kan antages at ville overstige fængsel i 1  

 år.
 3)	I sager mod asylansøgere eller nære slægtninge  

 hertil i forbindelse med første indrejse i Danmark for  

 toldlovsovertrædelser med hensyn til værdigenstande og for  

 dokumentfalsk med hensyn til pas, identitetspapirer eller lignende.
4)	I sager mod enkeltpersoner, der har begået en  

 lovovertrædelse inden for virksomheden af en juridisk person, hvis det  

 findes tilstrækkeligt at strafforfølge den juridiske person for  

 lovovertrædelsen, idet der ikke foreligger en  

 overtrædelse, a)	hvor lovgivningen pålægger enkeltpersoner et  

 selvstændigt og individuelt ansvar for overholdelsen af reglerne,  

 eller b)	hvor det følger af administrative retningslinjer, at der  

 tillige bør ske strafforfølgning af enkeltpersoner.
5)	Når den forurettede begærer det, a)	ved overtrædelse af straffelovens § 213, b)	ved overtrædelse af straffelovens § 262 og c)	ved tyveri, ulovlig omgang med hittegods, underslæb, bedrageri  

 og hæleri, forøvet mod nogen af den skyldiges nærmeste,  

 samt i de i straffelovens § 287 nævnte tilfælde.
 § 2. Statsadvokaterne kan, når særlige  

 omstændigheder ikke gør sig gældende, frafalde tiltale i  

 følgende sager:
 1)	Overtrædelse af straffelovens § 158, stk. 3,  

 eventuelt mod vedtagelse af en bøde eller betaling af erstatning.
 2)	Lovovertrædelser, begået af personer, der er udskrevet  

 på prøve fra forvaring, når der er truffet bestemmelse om  

 genindsættelse.
 3)	Lovovertrædelser, begået af personer under undvigelse  

 eller andet fravær, herunder udgang eller lignende fra forvaring,  

 når tilbageførelse er sket.
 4)	Lovovertrædelser, begået af personer, der er undergivet  

 foranstaltninger i medfør af straffelovens § 68, § 69 eller  

 § 74 a.
 5)	Lovovertrædelser, der er begået her i landet, når  

 forfølgningen af disse overtages af en udenlandsk myndighed, og den  

 forskyldte straf ikke kan antages at ville overstige fængsel i 1  

 år.
 § 3. Bekendtgørelsen træder i kraft  

 den 1. juli 2001.
 Stk. 2. Bekendtgørelse nr. 816 af 29. august 2000 om  

 politimestrenes og statsadvokaternes adgang til at frafalde tiltale  

 ophæves.
