 I medfør af kapitel 4 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater, § 3  

 og § 7 (BL 6-02), følgende ændring til BL 6-07, 2. udgave af 1. marts 1986,  

 som ændret ved BL 6-07 A, 1. udgave af 1. maj 1987:
 1. Der tilføjes følgende pkt. 1.5:
 1.5 BL 1-1, Vedligeholdelse og ændring af luftfartøjer, seneste udgave,  

 for tiden 2. udgave af 4. juli 1988.
 2. Der tilføjes følgende pkt. 6.10 og pkt. 6.10.1:
 6.10 Et luftfartøj, der anvendes til skoleflyvning i henhold til denne BL,  

 skal opfylde de krav til vedligeholdelse m.v., der er anført i BL 1-1, for  

 luftfartøjer, der anvendes til erhvervsmæssig flyvning.
6.10.1 Luftfartøjer, der i henhold til BL 1-1 vedligeholdes på en sådan  

 måde eller har godkendt en sådan gangtidsforlængelse, at de ikke må anvendes  

 til erhvervsmæssig flyvning, kan dog anvendes til typeuddannelse og  

 PFT/A-certifikat af ejeren af luftfartøjet på en godkendt flyveskole, når der  

 mellem flyveskolens chefinstruktør, den pågældende instruktør og ejeren af  

 luftfartøjet (eleven) er underskrevet en erklæring om, at de pågældende er  

 bekendt med luftfartøjets vedligeholdelsestilstand, og er indforstået med, at  

 luftfartøjet anvendes til skoleflyvning.
En sådan erklæring skal opbevares  

 ved flyveskolens foranstaltning i mindst 24 måneder.
3. Ikrafttræden Denne BL træder i kraft den 1. maj 1989.
