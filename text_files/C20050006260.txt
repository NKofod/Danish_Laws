Vejledning  

 om faglig bedømmelse af ansøgere til overlæge stillinger Kapitel 1 Indledning I medfør af § 14, stk. 2 og 3 i lov om udøvelse af  

 lægegerning, jf. lovbekendtgørelse nr. 272 af 19. april 2001, udsender  

 Sundhedsstyrelsen hermed denne vejledning om faglig bedømmelse af ansøgere  

 til  

 overlægestillinger.
Vejledningen ændrer ikke de grundlæggende principper for  

 bedømmelsen, som følger anbefalingerne i Betænkning nr. 1384  

 »Fremtidens Speciallæge«  

 / 2000.
På baggrund af spørgsmål og kommentarer i forbindelse med  

 den tidligere vejledning har Sundhedsstyrelsen i nærværende vejledning søgt  

 at  

 gøre teksten mere klar for brugerne.
Der er i den forbindelse bl.a. knyttet  

 særlige kommentarer til vægtningen af ansøgernes samlede kompetence.  

 Endvidere  

 er der indsat bestemmelser om forhold, som ansættelsesmyndigheden bør være  

 opmærksom på i forbindelse med stillingsopslaget (Kapitel 3). Da  

 vejledningens  

 regler om forskellige forvaltningsmæssige forhold i visse tilfælde har givet  

 anledning til tvivl, er bestemmelserne samlet og tydeliggjort i et særligt  

 afsnit (Kapitel 10). Vejledningen omfatter som hidtil retningslinier for de  

 faglige bedømmelsesudvalgs sammensætning og virksomhed samt for, hvilke  

 oplysninger der skal være til rådighed for den faglige bedømmelse Kapitel 2 Område Forud for alle ansættelser som overlæge med klinisk funktion  

 i offentlige sygehuse og behandlingsinstitutioner skal der som led i  

 ansættelsesproceduren ske en bedømmelse af den enkelte ansøgers faglige  

 kvalifikationer.
Dette gælder også ved ansættelse som vikarierende eller  

 konstitueret overlæge i mere end 6 måneder og for kortvarige vikariater, når  

 de  

 forlænges, så de samlet når op over 6 måneder.
Også for private sygehuse og  

 klinikker, der har overenskomst med det offentlige sundhedsvæsen, skal der  

 ske  

 en faglig bedømmelse.
Der skal endvidere foretages ny bedømmelse, hvis der  

 sker  

 væsentlige ændringer i funktionsbeskrivelsen for en overlæge, der allerede er  

 ansat, også selv om ansættelsesforholdet er uændret.
For stillinger af blandet administrativ og klinisk karakter  

 følges vejledningen med henblik på bedømmelse af den kliniske  

 overlægefunktion.  

 Dette gælder også, selv om stillingen overvejende må betragtes som  

 administrativ.
Stillinger som overlæge eller ledende læge, der har ren  

 administrativ karakter, er derimod ikke omfattet af vejledningen.
Kapitel 3 Forud for den faglige bedømmelse I forbindelse med opslag af en overlægestilling skal der,  

 foruden selve stillingsopslaget, tillige foreligge en funktionsbeskrivelse  

 for  

 stillingen.
Ansættelsesmyndigheden nedsætter senest samtidig med  

 offentliggørelse af stillingsopslaget et lægefagligt bedømmelsesudvalg (ved  

 siden af et eventuelt ansættelsesudvalg). Bedømmelsesudvalget nedsættes efter  

 reglerne i denne vejlednings Kapitel 4.
Det anbefales, at ansættelsesmyndigheden forud for opslaget  

 lægger en tidsplan for det faglige bedømmelsesudvalgs (og  

 ansættelsesudvalgets)  

 arbejde.
Bedømmelsesudvalget bør modtage det nødvendige materiale til  

 bedømmelsen senest 1 uge efter ansøgningsfristens udløb og foretager  

 bedømmelsen snarest muligt og senest 3 uger efter modtagelse af materialet.
3.1. Stillingsopslag Af stillingsopslaget skal fremgå krav til speciale eller  

 foretrukne specialer samt krav eller ønske om fagområde eller interessefelt.  

 Ved overvejelser om hvilket speciale der kræves, bør ansættelsesmyndigheden  

 være særlig opmærksom på, at det fortsat kan være relevant at henvise til de  

 specialer, der blev nedlagt i forbindelse med den ny speciallægeordnings  

 ikrafttræden den 1. januar 2004.
Endvidere skal det af opslaget fremgå, at bedømmelsen vil  

 ske på baggrund af ansøgerens oplysninger om egne kompetencer inden for hver  

 af  

 de 7 kompetenceområder, jf. kapitel 7. Det bør præciseres, hvis bestemte  

 kompetenceområder er en forudsætning for at opnå stillingen eller er  

 relevante  

 eller ønskelige.
Det skal fremgå af stillingsopslaget, at ansøgeren i sin  

 ansøgning bør forholde sig til de 7 kompetenceområder og i videst muligt  

 omfang  

 skal dokumentere kvalifikationerne indenfor disse kompetencer.
Det bør  

 endvidere fremgå af stillingsopslaget, at ansøgeren opfordres til at gøre sig  

 bekendt med denne vejledning, som findes på Sundhedsstyrelsens hjemmeside,  

 www.sst.dk / uddannelse/læger/ ansættelse i overlægestillinger.
3.2. Funktionsbeskrivelse Funktionsbeskrivelsen skal, på et mere detaljeret plan,  

 beskrive de funktioner, der er forbundet med stillingen.
Det gælder forhold  

 som   

 	  

 ledelse (herunder  

 administrative funktioner),   

 	  

 vagtfunktioner,   

 	  

 specialeansvar,   

 	  

 forskning,   

 	  

 medicinsk pædagogik,   

 	  

 hovedarbejdssted og   

 	  

 funktion på anden  

 geografisk enhed Beskrivelsen skal endvidere indeholde oplysning om, i  

 hvilket omfang den pågældende afdeling yder lands- og landsdelsfunktioner i  

 forhold til andre afdelinger i eller uden for sygehuskommunen samt eventuelle  

 karakteristika for afdelingens patientgrupper.
Der skal gives en særlig  

 beskrivelse af stillingens undervisningsfunktioner.
Kapitel 4 Sammensætning af det faglige bedømmelsesudvalg Senest samtidig med opslag af stillingen nedsætter  

 ansættelsesmyndigheden det faglige bedømmelsesudvalg.
Der nedsættes et  

 fagligt  

 bedømmelsesudvalg i forbindelse med hvert enkelt opslag.
Til brug for udpegning af medlemmer til bedømmelsesudvalgene  

 udarbejder Sundhedsstyrelsen efter indstilling fra specialeselskaberne en  

 liste  

 over medlemmer, der kan indgå i bedømmelsesudvalgene.
På listen skal indgå  

 læger fra alle tre uddannelsesregioner, der alle skal have  

 speciallægeanerkendelse i det pågældende speciale.
Særlige kvalifikationer  

 som  

 fagområdeviden, særlig administrativ eller pædagogisk kompetence o. lign skal  

 fremgå af listen, ligesom det skal fremgå, om den pågældende har deltaget i  

 Sundhedsstyrelsens kursus for bedømmere.
Udpegning sker for 3 år ad gangen  

 med  

 mulighed for genudpegning og løbende supplering efter indstillingen fra  

 specialeselskaberne.
Sundhedsstyrelsen arrangerer og fastlægger indhold for  

 kurser om bedømmelse af ansøgere til overlægestillinger for de udpegede  

 bedømmere.
Kurser for bedømmere afholdes efter behov 1 til 2 gange årligt.
Der ydes ikke honorar for det arbejde, der udføres i  

 forbindelse med den faglige bedømmelse.
Eventuelle udgifter til transport  

 dækkes af den sygehusejer, der har nedsat bedømmelsesudvalget.
Udgifter i  

 forbindelse med kursus for bedømmere dækkes af Sundhedsstyrelsen.
Til et bedømmelsesudvalg udpeges mindst 3 personer.  

 Medlemmerne skal være speciallæger inden for det eller de specialer, opslaget  

 vedrører og have de fornødne forudsætninger for at bedømme ansøgernes faglige  

 kvalifikationer inden for det pågældende speciale/fagområde.
Herudover gælder  

 at   

 	  

 mindst 1 medlem skal  

 være ansat i en anden uddannelsesregion end den, hvor stillingen er placeret,   

 	  

 højst 1 medlem kan  

 være ansat i den afdeling, hvor stillingen er slået op,   

 	  

 højst 1 medlem af et  

 eventuelt ansættelsesudvalg kan tillige være medlem af bedømmelsesudvalget og   

 	  

 mindst 1 medlem skal  

 have deltaget i Sundhedsstyrelsens kursus for bedømmere.
 De nævnte begrænsninger gælder også, hvis  

 bedømmelsesudvalget består af mere end 3 personer.
Kapitel 5 Formkrav til bedømmelsen Til brug for det faglige bedømmelsesudvalgs vurdering skal  

 foreligge   

 	  

 stillingsopslag,   

 	  

 funktionsbeskrivelse  

 og   

 	  

 alle ansøgninger med  

 bilag Bedømmelsesudvalget vurderer den enkelte ansøgers kliniske  

 uddannelse og øvrige faglige kvalifikationer i forhold til stillingsopslag og  

 funktionsbeskrivelse for stillingen.
Bedømmelserne skal ikke prioriteres.  

 Vurderingerne bag bedømmelsen skal altid fremgå og begrundelsen skal være  

 særlig begrundet, hvis ansøger findes  

 »ikke-kvalificeret«.
 Det forudsættes, at ansøger har forholdt sig til de 7 kompetenceområder.  

 Har ansøger ikke forholdt sig til disse på en systematiseret måde eller kan  

 ansøgers kompetence på et bestemt område ikke umiddelbart udledes af  

 ansøgningen, må udvalget foretage bedømmelsen ud fra de givne oplysninger.  

 Hvis  

 udvalget finder det hensigtsmæssigt, kan det anmode ansættelsesmyndigheden om  

 at indhente supplerende oplysninger eller dokumentation fra ansøgeren  

 indenfor  

 en fastsat kort tidsfrist.
 Den skriftlige vurdering skal have karakter af en overordnet  

 bedømmelse i forhold til de forudsatte kvalifikationskrav, suppleret med en  

 konkret vurdering i forhold til de mere specifikke kompetencekrav, der er  

 knyttet til den pågældende stilling som overlæge.
Det faglige bedømmelsesudvalgs vurdering underskrives af  

 udvalget eller, hvis dette er praktisk vanskeligt, af én repræsentant for  

 udvalget på det samlede udvalgs vegne.
Det angives, hvilke specialer og  

 eventuelt særlige kompetencer udvalgets medlemmer besidder.
Desuden anføres  

 aktuelt ansættelsessted for de enkelte medlemmer.
Ved uenighed i  

 bedømmelsesudvalget kan et medlem forlange sin opfattelse kortfattet tilført  

 bedømmelsen.
 Vurderingen afleveres til ansættelsesmyndigheden, der  

 fremsender kopi af ansøgerens egen bedømmelse til de respektive ansøgere med  

 angivelse af tidsfrist for eventuelle indsigelser, jf. kapitel 10 om  

 partshøring.  

 Bedømmelsesudvalget skal have mulighed for at vurdere eventuelle indsigelser.  

 Herefter fortsætter ansættelsesproceduren.
 Resultatet af bedømmelsen skal foreligge for  

 ansættelsesudvalget/ansættelsesmyndigheden senest ved indkaldelse til  

 samtaler.
Kapitel 6 Principper for bedømmelsen Bedømmelsen er altid individuel og konkret i forhold til den  

 pågældende stillings funktioner og krav til kompetencer.
 Udover en grundlæggende vurdering af ansøgerens medicinske  

 ekspertise omfatter vurderingen også kompetencer inden for kommunikation,  

 samarbejde, ledelse/administration, sundhedsfremme, akademisk kompetence,  

 professionel kompetence samt pædagogik.
Vægtningen af kompetencer afhænger af det konkrete  

 stillingsopslag og funktionsbeskrivelse for stillingen.
Vægtningen af  

 kompetencerne i forhold til den konkrete stilling kommenteres i bedømmelsen.
Erfaring som underviser, som klinisk vejleder, inspektor,  

 andre uddannelsesfunktioner eller supplerende pædagogisk uddannelse indgår  

 altid i bedømmelsen.
Dog vil kravene hertil og deres betydning for, om en  

 person er kvalificeret til stillingen, altid afhænge af den konkrete  

 stillingsbeskrivelse.
Vurderingen af pædagogiske kvalifikationer bør dog  

 altid  

 indgå med stor vægt, hvis der til stillingen er knyttet funktion som  

 uddannelsesansvarlig overlæge.
Finder bedømmelsesudvalget, at ansøgeren bør supplere sine  

 kliniske kvalifikationer med en noget længerevarende ansættelse eller med  

 ansættelse med henblik på varetagelse af særlige ekspertfunktioner,  

 uddannelses- eller ledelsesansvar el. lign., kan forslag hertil fremgå af  

 bedømmelsen.
Bedømmelsesudvalget må i denne situation vurdere, om den eller  

 de  

 manglende kompetence er af en sådan karakter, at ansøgeren må betegnes som  

 ikke-kvalificeret.  

 Dette vil altid være tilfældet, såfremt den (ved bedømmelsen) manglende  

 kompetence er fremhævet som en forudsætning eller som betydningsfuld i  

 stillingsopslag eller funktionsbeskrivelse.
Kapitel 7 Bedømmelsesudvalgets gennemgang af kliniske  

 kvalifikationer Som første led i bedømmelsen vurderes om ansøgerens kliniske  

 kvalifikation, efter opnået speciallægeanerkendelse, har et omfang og en  

 karakter, som er nødvendig for funktionen som overlæge.
Ved vurdering af den  

 kliniske kvalifikation gælder mindre forskelle, afhængigt af om ansøgerens  

 speciallægeanerkendelse er opnået efter 2003 uddannelsesordningen eller efter  

 den tidligere uddannelsesordning fra 1996.
 7.1. Faglig bedømmelse af ansøgere med  

 speciallægeanerkendelse efter 2003-bestemmelserne (herunder efter  

 meritoverførsel i henhold til overgangsordning).
En forudsætning for at findes kvalificeret til en  

 overlægestilling er, at ansøger har haft ansættelser som afdelingslæge eller  

 tilsvarende stilling inden for det krævede speciale eller fagområde svarende  

 til 24 måneders fuldtidsansættelse efter opnået speciallægeanerkendelse.  

 Sammentællingen efter speciallægeanerkendelse regnes fra det tidspunkt, hvor  

 speciallægeanerkendelsen er opnået (dateret). Ansættelserne kan finde sted på  

 deltid, der dog skal udgøre mindst halvdelen af fuldtidsbeskæftigelse.
Den  

 krævede ansættelsestid forlænges i disse tilfælde forholdsmæssigt.
 Forudsætninger:
   

 	  

 Ansættelserne skal  

 være af mindst 6 måneders varighed.
   

 	  

 Højst 6 måneders  

 ansættelse efter opslag som vikarierende eller konstitueret overlæge eller  

 som  

 praktiserende speciallæge kan medregnes.
   

 	  

 Af de 24 måneder  

 efter speciallægeanerkendelse skal 12 måneder have fundet sted på en afdeling  

 med opgaver og opgaveniveau som på den afdeling, hvor stilling søges.
   

 	  

 I perioden fra  

 påbegyndelsen af hoveduddannelsesforløbet i speciallægeuddannelsen til og med  

 de krævede 24 måneders ansættelse med speciallægefunktion skal ansøger have  

 haft ansættelse i specialet på 2 ansættelsessteder, begge af 12 måneders  

 varighed.
7.2. Faglig bedømmelse af ansøgere med  

 speciallægeanerkendelse efter 1996-bestemmelserne En forudsætning for at findes kvalificeret til en  

 overlægestilling er, at ansøger har haft ansættelser som afdelingslæge eller  

 tilsvarende stilling inden for det krævede speciale eller fagområde svarende  

 til 24 måneders fuldtidsbeskæftigelse efter opnået speciallægeanerkendelse.  

 Dog  

 kræves kun 12 måneders ansættelse efter, at der er opnået  

 speciallægeanerkendelse i et krævet grenspeciale.
Sammentællingen efter  

 speciallægeanerkendelse regnes fra det tidspunkt, hvor  

 speciallægeanerkendelsen  

 er opnået (dateret). Ansættelserne kan finde sted på deltid, der dog skal  

 udgøre mindst halvdelen af fuldtidsbeskæftigelse.
Den krævede ansættelsestid  

 forlænges i disse tilfælde forholdsmæssigt.
 Forudsætninger:
   

 	  

 Ansættelserne skal  

 være af mindst 6 måneders varighed.
   

 	  

 Højst 6 måneders  

 ansættelse efter opslag som vikarierende eller konstitueret overlæge eller  

 som  

 praktiserende speciallæge kan medregnes.
   

 	  

 Mindst 12 måneders  

 ansættelse efter opnået speciallægeanerkendelse skal finde sted på en  

 afdeling  

 med opgaver og på samme opgaveniveau som på den afdeling, hvor stilling  

 søges.
   

 	  

 I perioden fra påbegyndelsen  

 af speciallægeuddannelsens fase 3 til og med de krævede 24 måneders /for  

 grenspecialer de krævede 12 måneders ansættelse med speciallægefunktion skal  

 ansøgeren have haft ansættelse i specialet på 2 ansættelsessteder, begge af  

 12  

 måneders varighed.
Vurderingen af ansøgerens kompetencer sker som udgangspunkt  

 indtil ansøgningstidspunktet.
Såfremt en ansøger kun mangler en ganske kort  

 periode (f eks. få måneder) for at opnå de krævede kliniske kvalifikationer,  

 kan færdiggørelse af en igangværende ansættelse frem til  

 ansættelsestidspunktet  

 indgå som en forudsætning for, at ansøgeren kan anses for kvalificeret.
Denne  

 forudsætning må derfor være opfyldt, inden ansættelse finder sted.
7.3. Udenlandske ansættelser Udenlandske ansættelser bedømmes på linie med danske, idet  

 den konkrete kompetenceudvikling vurderes i hvert enkelt tilfælde.
Det  

 påhviler  

 ansøgeren at fremskaffe den fornødne dokumentation f.eks. i form af  

 beskrivelse  

 af afdelingen med sengeantal, behandlinger fordelt på diagnoser, den lægelige  

 stabs sammensætning og eventuelle specialfunktioner m v.
For udenlandske  

 ansøgere kan krav om ansættelse i stilling med speciallægefunktion i  

 specialet  

 efter opnåelse af speciallægeanerkendelse erstattes af anden udenlandsk  

 ansættelse med tilsvarende indhold.
Det er en forudsætning for at kunne tiltræde en  

 overlægestilling, at ansøgeren har opnået dansk anerkendelse til at betegne  

 sig  

 som speciallæge.
Sundhedsstyrelsen vurderer og godkender udenlandske  

 ansøgere,  

 der ønsker dansk speciallægeanerkendelse.
Kapitel 8 Bedømmelsesudvalgets gennemgang af kompetencer Hvis en ansøger opfylder de krav til kliniske kvalifikationer,  

 der fremgår af Kapitel 7, gennemgår bedømmelsesudvalget, med udgangspunkt i  

 stillingsopslag og funktionsbeskrivelse, nedenstående kompetenceområder m. v.  

 for den enkelte ansøger, ( pkt.1 og pkt.2 udfyldes også, hvis ansøger ikke  

 opfylder de kliniske krav og bedømmes ikke-kvalificeret).
 8.1. Navn, kandidatalder og aktuel ansættelse.
 8.2. Autorisationer/anerkendelser.
Der skal angives autorisation/specialeanerkendelse samt år  

 og måned for opnåelse af disse.
Er der opnået udenlandske anerkendelser, kan  

 disse også anføres.
 8.3. De 7 kompetenceområder.
Ved gennemgangen af de særlige kompetenceområder, (der  

 svarer til de 7 roller i den ny speciallægeordning), forudsættes ansøgeren i  

 alle tilfælde at opfylde kompetencekravene i speciallægeuddannelsen.
En række  

 kompetencer indenfor de samme områder vil være opfyldt i forbindelse med  

 speciallægeanerkendelsen.
I forbindelse med en overlægekvalificering må  

 kompetencerne dog, med udgangspunkt i stillingsopslaget, kunne kræves  

 yderligere kvalificeret.
 8.3.1. Medicinsk ekspertise.
Speciallægeuddannelse med kort beskrivelse af forløb,  

 herunder eventuelle dispensationer.
Ansøgeren skal have dansk autorisation og  

 dansk speciallægeanerkendelse i det relevante speciale.
I særlige tilfælde,  

 hvor en stilling er oprettet til varetagelse af helt specielle opgaver, der  

 falder udenfor de anerkendte specialer, kan speciallægekravet fraviges.
Dog  

 må  

 ansøgeren i alle tilfælde have opnået  

 »tilladelse  

 til selvstændigt virke som læge«.
 8.3.2. Kommunikation.
Erfaring og uddannelse indenfor kommunikation bør indgå i  

 bedømmelsen.
Såfremt det af stillingsopslag og funktionsbeskrivelse fremgår,  

 at  

 der til stillingen er knyttet særlige krav om kompetence inden for dette  

 område, eksempelvis i arbejde med personer af anden etnisk kulturelbaggrund,  

 bør dette indgå med særlig vægt i bedømmelsen.
 8.3.3. Samarbejde.
 Erfaring og uddannelse i samarbejde bør indgå i bedømmelsen.  

 Såfremt det af stillingsopslag og funktionsbeskrivelse fremgår, at der i  

 stillingen lægges særlig vægt på denne kompetence, eksempelvis som led i  

 samarbejde i særligt tværfagligt behandlerteam eller lignende, bør ansøgers  

 erfaringer hermed indgå med særlig vægt i bedømmelsen.
 8.3.4. Ledelse/administration.
Erfaring og uddannelse indenfor ledelse og administration  

 bør altid indgå i bedømmelsen.
Denne kompetence vægtes særligt ved besættelse  

 af stilling som ledende eller specialeansvarlig overlæge eller ved anden  

 overlægestilling med stort krav til den administrative kompetence.
Der gøres  

 dog opmærksom på, at formel ledelsesuddannelse normalt ikke kan forventes af  

 ansøgere, der ikke i forvejen er overlæger.
 8.3.5. Sundhedsfremme.
Kompetencer, uddannelse og erfaring indenfor sundhedsfremme  

 bør fremgå af ansøgning.
Hvis det af stillingsopslag og funktionsbeskrivelse  

 fremgår, at der til stillingen er knyttet særlige funktioner inden for dette  

 område, eksempelvis i varetagelse af arbejde i patientskole, forebyggelse  

 eller  

 lignende, bør dette indgå med særlig vægt i bedømmelsen.
 8.3.6. Akademiker.
Erfaring/uddannelse inden for akademikerrollen bør fremgå af  

 ansøgningen.
En videnskabelig vurdering indgår altid i bedømmelsen, idet dog  

 kravene hertil og deres betydning for, om en person er kvalificeret til  

 stillingen, afhænger af den konkrete stillingsbeskrivelse.
Såfremt der til  

 ansættelsen  

 hører funktion som forskningsansvarlig, som videnskabelig vejleder eller  

 lignende, bør vurderingen af den videnskabelige kvalifikation indgå med stor  

 vægt i vurderingen af, om den pågældende findes kvalificeret til stillingen.  

 Vurderingen skal som et minimum indeholde en gennemgang af videnskabelige  

 arbejder, videnskabelige ansættelser og opnåede videnskabelige grader samt en  

 stillingtagen til disses omfang, kvalitet og relevans set i forhold til den  

 pågældende stilling.
 8.3.7. Professionel.
Kompetenceområdet professionel indbefatter alle facetter af  

 lægelig virksomhed og indebærer, at lægen   

 	  

 kan vurdere egen  

 faglige formåen og åbent tilkendegiver grænser herfor og opsøger assistance  

 ved  

 behov,   

 	  

 kan etablere,  

 fastholde og afslutte en lægefaglig relation til patienter og pårørende samt  

 respekterer juridiske og etiske aspekter i klinisk praksis, bl.a. på baggrund  

 af Patientretsstillingslovens og Forvaltningslovens regulering af rammerne  

 for  

 lægeligt arbejde,   

 	  

 kan handle i balance  

 mellem faglige og personlige roller, herunder administrere egne ressourcer og  

 håndtere stressede situationer.
  

 	  

 kan anvende  

 hensigtsmæssige strategier for at opretholde og udvikle faglig kompetence   

 	  

 har viden og vilje  

 til at foretage etisk analyse og vurdering ved ressourceallokering og   

 	  

 har et bevidst  

 forhold til videnskabsetik 8.4. Fagområde.
Beskrivelse af uddannelse indenfor særligt fagområde  

 inddrages i vurderingen, når det er relevant for stillingen.
Der kan i  

 stillingsopslaget være henvisning til retningslinier indenfor særlige  

 fagområder.
Oplysninger om rammer for og indhold af særlige fagområder kan  

 findes på Dansk Medicinsk Selskabs hjemmeside, www.DMS.dk.
Disse  

 retningslinier  

 kan tages som udgangspunkt for vurderingen af ansøgerens kompetence indenfor  

 fagområdet.
 8.5. Anden klinisk uddannelse eller erfaring.
 Oplysninger om uddannelse eller erfaring, der ikke hører  

 under de 7 kompetenceområder og heller ikke er et fagområde f. eks et særligt  

 interessefelt, kan inddrages i vurderingen, hvor det er relevant for  

 stillingen.
 8.6. Pædagogisk og anden erfaring.
 Pædagogiske erfaringer herunder erfaring som klinisk og  

 videnskabelig vejleder og evt. funktion som uddannelsesansvarlig, arbejde som  

 inspektor og deltagelse i pædagogisk udvikling samt evt. uddannelse, kan  

 inddrages i vurderingen, hvor det findes relevant for stillingen.
 8.7. Anden særlig uddannelse eller erfaring.
 Anden særlig uddannelse eller erfaring med relevans for den  

 pågældende stilling, f. eks international erfaring, projektledelse el. lign.,  

 kan inddrages i den faglige vurdering.
 8.8. Bedømmelsesudvalgets konklusion.
Bedømmelsen afsluttes med en konklusion, hvori det anføres,  

 hvorvidt ansøger er kvalificeret eller ikke-kvalificeret.
Forslag til  

 kompetenceudvikling kan indgå i konklusionen.
En bedømmelse som  

 ikke-kvalificeret  

 skal begrundes.
Begrundelsen skal på et overordnet plan indeholde de  

 hovedhensyn (konstaterbare forhold såvel som skøn), der har ført til  

 bedømmelsen ikke-kvalificeret.
Også vurderinger, der fører til resultatet  

 kvalificeret, skal begrundes.
Kapitel 9 Indsendelse til Sundhedsstyrelsen og ansættelse Ansættelsesmyndigheden fremsender til Sundhedsstyrelsen:
  

 	  

 Udfyldt  

 vurderingsskema.
Skemaet findes på Sundhedsstyrelsens hjemmeside, www.sst.dk  

 /netblanket/uddannelse/læger/ansættelse.
  

 	  

 Ansættelsesmyndighedens  

 indstilling af ansøger   

 	  

 Bedømmelsesudvalgets  

 faglige vurdering af samtlige ansøgere.
Bedømmelsesskema findes på  

 Sundhedsstyrelsens hjemmeside, www.sst.dk /uddannelse/læger/ansættelse i  

 overlægestillinger, jf.  

  

 bilag 1.
  

 	  

 Stillingsopslag og  

 funktionsbeskrivelse   

 	  

 Hvis en ikke-kvalificeret  

 indstilles til stillingen, medsendes stillingsansøgning fra pågældende (incl.  

 C.V., men ikke eventuelt andre bilag) Hvis ansættelsesmyndigheden ønsker at ansætte en ansøger,  

 der af bedømmelsesudvalget er fundet kvalificeret til den pågældende  

 stilling,  

 vil Sundhedsstyrelsen ikke foretage yderligere vurdering med mindre særlige  

 forhold  f eks manglende overholdelse af formalia eller misforståelse  

 af  

 vejledningen - gør sig gældende.
Ansættelse kan finde sted 10 hverdage, efter  

 ansøgning er modtaget i Sundhedsstyrelsen.
Hvis ansættelsesmyndigheden ønsker at ansætte en ansøger,  

 som bedømmelsesudvalget har fundet ikke-kvalificeret til den pågældende  

 stilling, kan ansættelsesmyndigheden ikke umiddelbart ansætte den pågældende.  

 Ansættelsesmyndigheden skal i sådanne tilfælde forelægge sagen for  

 Sundhedsstyrelsen, vedlagt ovenfornævnte materiale, suppleret med en særlig  

 begrundelse for baggrunden for at ansætte en ansøger, der af  

 bedømmelsesudvalget er bedømt som ikke-kvalificeret.
Sundhedsstyrelsen  

 fremsætter herefter en vejledende udtalelse over for ansættelsesmyndigheden  

 inden 10 hverdage efter modtagelsen af indstilling til Sundhedsstyrelsen.  

 Ansættelsesmyndigheden kan herefter træffe endelig afgørelse i sagen og  

 meddeler  

 Sundhedsstyrelsen resultatet heraf.
Elektronisk indsendelse til Sundhedsstyrelsen Indsendelse til Sundhedsstyrelsen sker elektronisk til:  

 1@sst.dk., mærket  

 »§ 14«.
Sundhedsstyrelsen forudsætter, at  

 ansøgning (incl.
C.V.) fra en ikke-kvalificeret ansøger medsendes elektronisk  

 i  

 scannet form sammen med det øvrige materiale.
Der angives ikke personnummer  

 (slettes). Korrespondance vedrørende § 14 kvalificering sker mellem  

 ansættelsesmyndigheden (den forvaltningsenhed, der har ansvar for  

 ansættelsen)  

 og Sundhedsstyrelsen.
Kapitel 10 Forvaltningsregler Læger, der medvirker i de faglige bedømmelsesudvalg, udøver  

 offentlig forvaltningsvirksomhed og skal derfor være opmærksom på de særlige  

 regler, der gælder for denne virksomhed.
Reglerne findes primært i  

 Forvaltningsloven.  

 Da den faglige bedømmelse foregår indenfor ansættelsesmyndighedens område og  

 på  

 myndighedens ansvar, er det vigtigt, at også ansættelsesmyndigheden er  

 opmærksom på, at bedømmelsesudvalgene overholder disse regler.
Er et medlem  

 af  

 et bedømmelsesudvalg i tvivl om indholdet af disse regler eller, om der sker  

 en  

 overtrædelse af reglerne, bør forholdet altid søges afklaret hos  

 ansættelsesmyndigheden.
 I det følgende er gjort opmærksom på nogle regler i  

 Forvaltningsloven, der er særligt relevante i bedømmelsesudvalgets arbejde.
 10.1. Tavshedspligt.
Medlemmer af det faglige bedømmelsesudvalg har  

 tavshedspligt, jf. forvaltningslovens § 27. Tavshedspligten omfatter  

 alt,  

 hvad et medlem får at vide i forbindelse med bedømmervirksomheden herunder  

 også  

 det forhold, at en bestemt person har søgt stillingen.
Tavshedspligten gælder  

 overfor alle herunder familie og kolleger.
Tavshedspligten indebærer også, at  

 man har ansvaret for, at de papirer, man modtager som led i bedømmelsen, ikke  

 kommer til udenforståendes kendskab.
 10.2. Inhabilitet.
Medlemmer af det faglige bedømmelsesudvalg er forpligtet til  

 selv at gøre opmærksom på, om der foreligger en sådan tilknytning til en  

 ansøger, at det er egnet til at vække tvivl om medlemmets upartiskhed ved  

 vurderingen, jf. forvaltningslovens § 3. Afgørelse af om der bør ske  

 ændring i udvalgets sammensætning som følge heraf, træffes af  

 ansættelsesmyndigheden.
Er et medlem i tvivl om der foreligger inhabilitet,  

 bør  

 ansættelsesmyndigheden rådspørges.
Der kan  og bør  gøres  

 opmærksom på  

 inhabilitet på et hvilket som helst tidspunkt under bedømmelsesproceduren.
Der gøres opmærksom på, at det forhold, at man kender en  

 ansøger, arbejder eller har arbejdet sammen med ham/hende, ikke i sig selv  

 medfører inhabilitet.
Kun hvis forholdet har yderligere aspekter f. eks et  

 mangeårigt tæt venskab med fælles familiesammenkomster, ferier,  

 forretningsforhold eller lign., kan det være relevant at vurdere, om  

 inhabilitet foreligger.
Der er på den ene side altid tale om en vurdering af  

 den konkrete situation, men på den anden side må det indgå i overvejelsen, om  

 de ydre omstændigheder over for andre er egnet til at vække tvivl om  

 upartiskhed.
 10.3. Partshøring.
I sager, hvor der træffes en afgørelse, skal parten normalt  

 høres, inden der træffes afgørelse, når der foreligger faktiske oplysninger,  

 som parten ikke er bekendt med, jf.
Forvaltningslovens § 19,  

 stk. 1.  

 Bedømmelsesudvalget træffer ikke afgørelser, men den faglige bedømmelse der  

 foretages, har/kan have en så central betydning for afgørelsen, at det må  

 betegnes som god forvaltningsskik, at en ansøger får mulighed for at  

 kommentere  

 den faglige bedømmelse af den pågældende selv.
Det gælder navnlig, hvis  

 pågældende er bedømt som ikke-kvalificeret, men det kan også være relevant,  

 hvis en ansøger er bedømt kvalificeret, men ikke er enig i de vurderinger  

 eller  

 kommentarer, der knytter sig til bedømmelsen.
Høringen bør derfor gælde alle  

 ansøgere, jf.
Kapitel 3 (praktiske forhold).
 10.4. Begrundelse.
En bedømmelse som ikke-kvalificeret skal begrundes, jf.  

 Forvaltningslovens § 22. Begrundelsen skal på et overordnet plan  

 indeholde  

 de hovedhensyn (konstaterbare forhold såvel som skøn), der har ført til  

 bedømmelsen ikke-kvalificeret, jf.
Kapitel 6. Også vurderinger, der fører til  

 resultatet kvalificeret, skal efter bestemmelsen begrundes (ligger i selve  

 vurderingen).
 10.5. Klageadgang.
Bedømmelsesudvalgets vurdering kan påklages til  

 ansættelsesmyndigheden.
Denne klagemulighed må forventes at være af mindre  

 betydning med gennemførelse af fast partshøring over bedømmelsen.
Ud over  

 selve  

 bedømmelsen kan også klages over formalia, f. eks. bedømmelsesudvalgets  

 sammensætning, brud på tavshedspligt el. lign.
Klagen betyder ikke, at  

 ansættelsesproceduren sættes i stå eller, hvis der gives medhold, umiddelbart  

 kan forventes at starte forfra.
Sundhedsstyrelsen er ikke klageinstans i forhold til  

 overholdelse af vejledningen.
Som ansvarlig for udsendelse af vejledningen  

 vil  

 styrelsen dog, ved henvendelse fra ansættelsesmyndigheden, ansøgere eller  

 medlemmer af bedømmelsesudvalget, kunne afgive vejledende udtalelser om  

 fortolkning af bestemmelser eller enkeltformuleringer i vejledningen.
Kapitel 11 Ikrafttræden Vejledningen træder i kraft den 1. august 2005 og er  

 gældende for stillinger, der opslås efter denne dato.
 Sundhedsstyrelsens vejledning nr. 36 af 1. maj 2003 om  

 faglig bedømmelse af ansøgere til overlægestillinger ophæves samtidig.
 Vejledningen gælder ikke for Færøerne og Grønland, der  

 fortsat kan søge vejledning og faglig rådgivning ved ansættelse af overlæger,  

 direkte i Sundhedsstyrelsen.
