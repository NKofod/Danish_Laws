 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæster  

 følgende lov:
§ 1 I lov om Arbejdsmarkedets Tillægspension, jf. lovbekendtgørelse nr. 280 af  

 1. maj 1995, som ændret ved lov nr. 358 af 14. juni 1995, foretages følgende  

 ændringer:
 1. § 2 a, stk. 4, ophæves.
 2. I § 2 a indsættes efter stk. 3:
 » Stk. 4.  Personer, der modtager ydelser i henhold  

 til § 37 eller § 43, stk. 2, i lov om social bistand, omfattes af ordningen.
 Stk. 5.  Personer, der modtager tilbud efter lov om  

 kommunal aktivering § 3 eller §§ 5-8, omfattes af ordningen.
Stk. 6.  Personer, der er medlem af en  

 arbejdsløshedskasse for lønmodtagere, som er over 25 år, og som modtager  

 uddannelsesgodtgørelse efter lov om en aktiv arbejdsmarkedspolitik, omfattes  

 af ordningen.« 3. Efter § 2 a indsættes:
 »§ 2 b.  Følgende personer kan efter eget ønske  

 betale bidrag til ATP for perioder, hvor de modtager de nævnte ydelser:
§ 2 c.  De nærmere regler om bidragspligt efter  

 bestemmelserne i § 2 a og § 2 b fastsættes af arbejdsministeren efter  

 forhandling med socialministeren og efter indstilling fra bestyrelsen for  

 Arbejdsmarkedets Tillægspension.« 4. I § 4 a indsættes som stk. 5:
»Stk. 5.  Hvis der i kollektive overenskomster og  

 aftaler eller i almindelige bestemmelser om løn- og arbejdsforhold er indgået  

 aftale efter stk. 1 eller truffet bestemmelse efter stk. 2, kan det aftales  

 eller bestemmes, at bidraget i stk. 4 forhøjes med de pr. 1. januar 1996 og  

 senere i medfør af § 15, stk. 1, fastsatte forhøjelser af årsbidraget.« § 2 I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som ændret ved lov nr. 142 af 8. marts 1995, lov nr. 337 af 31.  

 maj 1995 og lov nr. 359 af 14. juni 1995, foretages følgende ændringer:
 1. § 85 c, stk. 1, affattes således:
»For medlemmer af arbejdsløshedskasser for lønmodtagere, som modtager  

 dagpenge, indbetales et bidrag, der udgør det dobbelte af det bidrag, der er  

 fastsat efter § 15, stk. 1, sammenholdt med § 2 a, i lov om Arbejdsmarkedets  

 Tillægspension, jf. dog stk. 3.« 2. Efter § 85 c indsættes:
 »§ 85 d.  For medlemmer af arbejdsløshedskasser  

 for lønmodtagere, som modtager overgangsydelse, efterløn eller delefterløn,  

 og som ønsker at betale bidrag til ATP, indbetales det bidrag, der er fastsat  

 efter § 15, stk. 1, sammenholdt med § 2 b i lov om Arbejdsmarkedets  

 Tillægspension, jf. dog stk. 3.
 Stk. 2.  Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales overgangsydelse,  

 efterløn eller delefterløn for.
Stk. 3.  Modtageren af overgangsydelse, efterløn eller  

 delefterløn betaler halvdelen af bidraget, og staten betaler den anden  

 halvdel.
Hver bidragsandel for en uge eller en måned nedrundes til nærmeste  

 hele kronebeløb.
Bidragene finansieres i overensstemmelse med de i stk. 4 og  

 5 fastsatte regler.
 Stk. 4.  Arbejdsløshedskassen fratrækker medlemmets del  

 af bidraget ved udbetalingen af overgangsydelse, efterløn eller delefterløn  

 med henblik på indbetaling af bidraget til Arbejdsmarkedets Tillægspension  

 efter hvert kvartals udløb.
 Stk. 5.  Statens andel af bidraget indbetales af  

 Direktoratet for Arbejdsløsforsikringen til Arbejdsmarkedets Tillægspension  

 efter hvert kvartals udløb.
 Stk. 6.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af bidrag efter  

 stk. 3-5 samt om indberetning herom til Arbejdsmarkedets Tillægspension.
Stk. 7.  Indbetaler arbejdsløshedskassen ikke bidrag  

 rettidigt, finder reglerne i § 17, stk. 2-5 og 7, i lov om Arbejdsmarkedets  

 Tillægspension tilsvarende anvendelse.« § 3 I lov om arbejdsmarkedsuddannelser, jf. lovbekendtgørelse nr. 776 af 20.  

 september 1995, foretages følgende ændringer:
 1. § 38 a, stk 1, affattes således:
»For deltagere, der er medlemmer af en arbejdsløshedskasse for  

 lønmodtagere, og som modtager godtgørelse, indbetales det dobbelte af det  

 bidrag, der er fastsat efter § 15, stk. 1, sammenholdt med § 2 a, i lov om  

 Arbejdsmarkedets Tillægspension, jf. dog stk. 3.« § 4 I lov om en aktiv arbejdsmarkedspolitik, jf. lovbekendtgørelse nr. 179 af  

 21. marts 1995, foretages følgende ændring:
 1. Efter § 41 a indsættes i afsnit IV:
»Kapitel 16 a Bidrag til Arbejdsmarkedets Tillægspension § 41 b.  For personer, der er medlem af en  

 arbejdsløshedskasse for lønmodtagere, som modtager uddannelsesgodtgørelse og  

 er over 25 år, indbetales det bidrag, der er fastsat efter § 15, stk. 1,  

 sammenholdt med § 2 a, stk. 6, i lov om Arbejdsmarkedets Tillægspension, jf.  

 dog stk. 2.
 Stk. 2.  Modtageren af uddannelsesgodtgørelse betaler  

 1/3 af bidraget, mens staten betaler 2/3. Hver bidragsandel for en uge  

 nedrundes til nærmeste hele kronebeløb.
 Stk. 3.  Arbejdsløshedskassen fratrækker medlemmets del  

 af bidraget ved udbetalingen af uddannelsesgodtgørelsen med henblik på  

 indbetaling af bidraget til Arbejdsmarkedets Tillægspension efter hvert  

 kvartals udløb.
 Stk. 4.  Statens andel af bidraget indbetales af  

 Direktoratet for Arbejdsløshedsforsikring til Arbejdsmarkedets Tillægspension  

 efter hvert kvartals udløb.
 Stk. 5.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af bidraget fra  

 modtagere af uddannelsesgodtgørelse efter stk. 3 og 4 samt indberetning herom  

 til Arbejdsmarkedets Tillægspension.
Stk. 6.  Indbetaler arbejdsløshedskassen ikke bidrag  

 rettidigt, finder reglerne i § 17, stk. 2-5 og 7, i lov om Arbejdsmarkedets  

 Tillægspension tilsvarende anvendelse.« § 5 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som ændret ved lov nr. 1126 af 21. december 1994, foretages  

 følgende ændring:
 1. § 30 a affattes således:
»§ 30 a.  Ved udbetaling af dagpenge efter denne  

 lov til lønmodtagere i alderen 16-66 år indbetales det dobbelte af det  

 bidrag, der er fastsat efter § 15, stk. 1, sammenholdt med § 2 a og § 4 a, i  

 lov om Arbejdsmarkedets Tillægspension.« § 6 I lov om delpension, jf. lovbekendtgørelse nr. 226 af 5. april 1991, som  

 senest ændret ved lov nr. 449 af 1. juni 1994, foretages følgende ændringer:
 1. I § 2, stk. 1, nr. 3, indsættes efter »ATP«:  

 »som beskæftiget«.
 2. Efter § 16 indsættes:
 »§ 16 a.  For personer, der modtager delpension,  

 kan der efter modtagerens ønske indbetales ATP-bidrag, jf. § 2 b i lov om  

 Arbejdsmarkedets Tillægspension.
 Stk. 2.  ATP-bidraget udgør en forholdsmæssig del af det  

 efter § 15, stk. 1, sammenholdt med § 2 b, i lov om Arbejdsmarkedets  

 Tillægspension fastsatte bidrag, jf. dog stk. 3. Bestyrelsen for  

 Arbejdsmarkedets Tillægspension beregner størrelsen af bidraget for hver  

 time, der udbetales delpension for.
Stk. 3.  Modtageren af delpension betaler halvdelen af  

 bidraget, mens den anden halvdel betales af kommunen.
Hver bidragsandel for  

 en måned nedrundes til nærmeste hele kronebeløb.
 Stk. 4.  ATP-bidraget fra modtageren af delpension  

 indeholdes månedsvis ved udbetalingen af delpensionen.
 Stk. 5.  Staten afholder kommunens udgifter til  

 ATP-bidrag efter denne lov.
Stk. 6.  De nærmere regler om bidragsbetaling efter stk.  

 1-4, herunder betingelser for ophør af bidragsbetaling, fastsættes af  

 socialministeren efter indstilling fra bestyrelsen for Arbejdsmarkedets  

 Tillægspension.« § 7 I lov om social pension, jf. lovbekendtgørelse nr. 521 af 16. juni 1994,  

 som senest ændret ved § 2 i lov nr. 86 af 8. februar 1995, foretages følgende  

 ændring:
 1. Efter § 33 indsættes:
 »§ 33 a.  For personer, der modtager  

 førtidspension efter § 14, jf. § 13, kan der efter modtagerens ønske  

 indbetales ATP-bidrag, jf. § 2 b, i lov om Arbejdsmarkedets Tillægspension.  

 ATP-bidraget udgør det i § 15, stk. 1, i lov om Arbejdsmarkedets  

 Tillægspension fastsatte bidrag, jf. dog stk. 3.
 Stk. 2.  Der kan ikke indbetales ATP-bidrag, hvis  

 pensionen, jf. stk. 1, månedsvis udgør mindre end 1.000 kr.
Stk. 3.  Modtageren af førtidspension betaler halvdelen  

 af ATP-bidraget, mens den anden halvdel betales af kommunen.
Hver  

 bidragsandel for en måned nedrundes til nærmeste hele kronebeløb.
 Stk. 4.  ATP-bidraget fra modtageren af førtidspension  

 indeholdes månedsvis ved udbetalingen af førtidspensionen.
 Stk. 5.  Staten afholder kommunens udgifter til  

 ATP-bidrag efter denne lov.
Stk. 6.  De nærmere regler om bidragsbetaling efter stk.  

 1-4, herunder betingelser for ophør af bidragsbetaling, fastsættes af  

 socialministeren efter indstilling fra bestyrelsen for Arbejdsmarkedets  

 Tillægspension.« § 8 I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 24 i lov nr. 449 af 14. juni 1995, foretages  

 følgende ændringer:
 1. Efter kapitel 10 indsættes:
»Kapitel 10 a Indbetaling af bidrag til Arbejdsmarkedets Tillægspension § 45 a.  For personer i alderen 16-66 år, der efter §  

 2 a, stk. 4, i lov om Arbejdsmarkedets Tillægspension er omfattet af  

 ordningen om Arbejdsmarkedets Tillægspension, indbetales der bidrag hertil i  

 forbindelse med udbetaling af kontanthjælp efter § 37 og udbetaling af  

 revalideringsydelse efter § 43, stk. 2.
 Stk. 2.  Bidraget beregnes og indbetales efter de  

 bestemmelser, der er fastsat i § 45 b.
 Stk. 3.  De nærmere regler om bidragsbetaling efter stk.  

 1 og 2 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
 § 45 b.  For personer, der modtager kontanthjælp efter  

 bistandslovens § 37 eller aktiveringsydelse eller oplæringsydelse, jf. § 20 a  

 i lov om kommunal aktivering, er det en betingelse for indbetaling af  

 ATP-bidrag, at den pågældende i en sammenhængende periode på 6 måneder har  

 modtaget en af disse ydelser.
Stk. 2.  Såfremt den ydelse, der ligger til grund for  

 beregning af bidrag til Arbejdsmarkedets Tillægspension, i en måned til en  

 person med forsørgelsespligt over for børn mindst udgør et beløb, der svarer  

 til 80 pct. af højeste dagpengebeløb efter § 47 i lov om  

 arbejdsløshedsforsikring m.v., og til andre mindst udgør et beløb, der svarer  

 til 60 pct. af højeste dagpengebeløb, indbetales det bidrag, der er fastsat  

 efter § 15, stk. 1, i lov om Arbejdsmarkedets Tillægspension.
I andre  

 tilfælde indbetales der ikke bidrag.
Stk. 3.  De personer, for hvem der skal betales bidrag  

 efter stk. 1 og 2, betaler selv 1/3 af det fastsatte bidrag.
Denne del af  

 bidraget indeholdes ved udbetaling af den ydelse, der ligger til grund for  

 beregning af bidraget.
Kommunen betaler 2/3 af bidraget.
Stk. 4.  Staten afholder kommunernes udgifter til  

 ATP-bidrag efter denne lov.« 2. I § 133, stk. 2, indsættes efter »50 pct.«:  

 »jf. dog § 45 b, stk. 4«.
 3. I § 134 a, stk. 2, indsættes efter »amtskommunernes  

 udgifter«: », jf. dog § 45 b, stk. 4«.
§ 9 I lov om kommunal aktivering, jf. lovbekendtgørelse nr. 150 af 8. marts  

 1995, som ændret ved lov nr. 434 og § 23 i lov nr. 449 af 14. juni 1995,  

 foretages følgende ændringer:
 1. I § 5, stk. 3, udgår »lov om Arbejdsmarkedets  

 Tillægspension«.
 2. Efter § 20 indsættes i kapitel 6:
»§ 20 a.  For personer, der får udbetalt  

 aktiveringsydelse eller oplæringsydelse, betales bidrag til Arbejdsmarkedets  

 Tillægspension, jf. § 2 a, stk. 5, i lov om Arbejdsmarkedets Tillægspension,  

 efter reglerne i kapitel 10 a i lov om social bistand.
Ved beregning af  

 bidraget medtages det beskæftigelsestillæg, der udbetales i individuel  

 jobtræning efter § 15.
Stk. 2.  De personer, for hvem der skal betales bidrag  

 efter stk. 1, betaler selv 1/3 af bidraget.
Denne del af bidraget indeholdes  

 ved udbetaling af den ydelse, der ligger til grund for beregning af bidraget.  

 Kommunen betaler 2/3 af bidraget.
 Stk. 3.  Staten afholder kommunens udgifter til  

 ATP-bidrag efter denne lov.
Stk. 4.  De nærmere regler om bidragspligt efter stk. 1  

 og 2 fastsættes af socialministeren efter indstilling fra bestyrelsen for  

 Arbejdsmarkedets Tillægspension.« 3. I § 24, stk. 1, 1. pkt., indsættes efter »50  

 pct.«: »jf. dog § 20 a, stk. 3«.
§ 10 Stk. 1.  Loven træder i kraft den 1. januar 1997. Dog  

 træder § 1, nr. 4, i kraft den 1. januar 1996.
 Stk. 2.  De i § 2, nr. 1, § 3, nr. 1, og § 5, nr. 1,  

 anførte bidrag udgør i 1997 150 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Stk. 3.  De i § 4, nr. 1, § 8, nr. 1, og § 9, nr. 2,  

 anførte bidrag udgør i 1997 50 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
