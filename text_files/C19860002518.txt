 I medfør af § 6, stk. 2, i lov nr. 46 af 20. februar 1985 om statstilskud  

 til produktudvikling fastsættes herved følgende:
 § 1.  Der nedsættes et udvalg til varetagelse af de  

 opgaver, som er nævnt i ovennævnte lovs § 6, stk.2.
 § 2.  Udvalget er rådgivende for Teknologistyrelsen  

 ved vurdering af projekter, som forelægges udvalget, navnlig vurdering af om  

 et projekt kan forventes gennemført efter de fremlagte faglige planer,  

 tidsplaner og budgetter, om der efterfølgende vil være muligheder for en  

 lønnede afsætning, samt om i hvilket omfang det findes rimeligt at medtage de  

 beløb, der er anført i ansøgningen, ved fastsættelsen af tilskudsgrundlaget.
 Stk. 2.  Teknologistyrelsen kan herudover søge bistand  

 hos andre særligt sagkyndige.
 § 3.  Udvalget udnævnes af industriministeren.  

 Medlemmerne skal have særligt kendskab til produktudvikling, produktion og  

 markedsføring.
Stk. 2.  Udvalgets medlemmer udnævnes for tre år ad  

 gangen.
Genudnævnelse kan finde sted.
Ingen, som er fyldt 65 år, kan udnævnes  

 eller genudnævnes.
 Stk. 3.  Udvalgets forhandlinger ledes af  

 Teknologistyrelsen, der ligeledes fungerer som udvalgets sekretariat.
 § 4.  Udvalget afholder møde så ofte,  

 Teknologistyrelsen finder anledning hertil.
 § 5.  Intet af udvalgets medlemmer må deltage i  

 behandlingen af en sag, der umiddelbart berører erhvervsvirksomheder, i  

 hvilke han er interesseret, eller til hvilke han er knyttet.
Stk. 2.  Er et medlem interesseret i eller knyttet til  

 en erhvervsvirksomhed, hvis forhold berøres af en sag, der er til behandling,  

 skal han inden sagens behandling påbegyndes, over for Teknologistyrelsen  

 enten meddele, at han ikke kan deltage i sagens behandling, eller efter  

 omstændighederne redegøre for arten og omfanget af sin interesse i eller  

 tilknytning til den pågældende virksomhed.
I denne forbindelse er ethvert  

 medlem pligtigt at besvare de spørgsmål, som af eller gennem  

 Teknologistyrelsen måtte blive stillet ham.
Stk. 3.  Udvalget afgør endeligt, om vedkommende medlem  

 kan deltage i sagens behandling.
I afgørelsen af disse spørgsmål deltager det  

 pågældende medlem ikke.
 § 6.  Der optages referat af udvalgets forhandlinger.  

 Et mindretal kan kræve sin afvigende mening optaget i mødereferatet.
 § 7.  Udvalgets medlemmer og andre, der medvirker ved  

 behandlingen af ansøgninger m.v., er forpligtede til over for alle  

 uvedkommende at hemmeligholde, hvad de gennem deres virksomhed bliver vidende  

 om.
