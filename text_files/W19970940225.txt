Kendelse fra Pressenævnet i sag nr.  

 99/1997 8 skuespillere har ved advokat Michael H.
Steffensen  

 klaget til Pressenævnet over, at Ekstra Bladet har afvist at bringe et  

 genmæle i anledning af artikler bragt den 1. og 3. juni 1997.
 Bladets forside den 1. juni 1997 gengav billeder af  

 7 af klagerne og havde følgende overskrift: "Stjerne-skuespillere i  

 million-cirkus: DE SOLGTE TIL SKATTERØVER". Forsiden indeholdt  

 endvidere en henvisning til lederen side 2 og 1. sektion side 6-7.
 I lederen på side 2 hed det under overskriften "DET  

 MORALSKE BUKSESKIND: bl.a.:
"Det handler om selskabstømninger, om hvor meget  

 sælgeren ved eller ikke ved.
Det handler om store udspekulerede  

 skattearrangementer.
Det handler om at undgå at betale til den  

 fælles husholdning.
 ...
Ad omveje er to særligt iøjnefaldende  

 arrangementer nået ned i lommerne på den berømte og  

 berygtede  Bjørn  Stiedl, der venter på en straffesag med Told-  

 og Skattestyrelsen.
Han bor i England, men har lovet at møde op.
 [NBV] og [FH] var medejere af et selskab, hvor 488.816 kr.  

 i skyldig selskabsskat efter salget forsvandt som lamperøg.
 [NBV], [CR] og [JI] var tilsvarende ejere i et andet  

 selskab, hvor 684.705 runde skattekroner efter salget fordampede som dug for  

 ørkensolen.
SPRØGSMÅLET er: Hvor dum, eller skal vi  

 være barmhjertelige, og sige naiv kan man være uden at komme  

 på kant med loven? Både [NBV], [CR], [JI] og [FH] står  

 på Told- og Skattestyrelsens positivliste som sælgere af  

 overskudsselskaber.
Det betyder, at de kan regne med at blive stævnet  

 af kammeradvokaten.
Så må vi jo se, om bukserne holder.
Det  

 moralske bukseskind er forlængst revnet." På side 6-7 blev bragt billeder af samtlige 8  

 klagere.
For så vidt angår [JI], [GN], [SW], [BM] og [LD] skete  

 det med tilføjelse af navn og "- solgte til skatterøver".  

 Endvidere blev bragt et billede med teksten: "Den tiltalte  

 selskabstømmer  Bjørn  Stiedl".
 I artiklen hed det under overskriften: "SKUESPILLERE  

 SOLGTE TIL SKATTERØVER" bl.a.:
 "Nogle af Danmarks mest fremtrædende og  

 populære skuespillere står opført på Told- og  

 Skattestyrelsens såkaldte positivliste som sælgere af to  

 overskudsselskaber til den tiltalte selskabstømmer  Bjørn  

  Stiedl.
 Det drejer sig om [FH], [CR] og [JI].
 ...
 Derfor kan de tre skuespillere forvente af blive  

 stævnet af kammeradvokaten, statens advokat, på vegne af Told- og  

 Skattestyrelsen.
 Det samme kan direktøren for Det Ny Teater og  

 Privat Teatret i København, [NBV], der var direktør og  

 medaktionær i de to selskaber.
 ...
Sælgerne har ifølge listen modtaget 45  

 procent af den skyldige skat som betaling, mens køberen er  

 løbet med resten.
Man har med andre ord delt selskabsskatten i porten,  

 således at man hver fik sin halvdel.
Den eneste, der ikke har  

 fået noget, er skattevæsenet.
 ...
Hvordan skattevæsenet vurderer  Bendixens rolle  

 aflæses indirekte af, at man på positivlisten ikke opfører  

 ham - men  Bjørn  Stiedl - som køberen af [NBV]s og de tre  

 skuespilleres selskaber.
Det er teaterdirektør [NBV] dybt uenig i,  

 selv om han ikke kan give nogen forklaring på, hvorfor den mand, han  

 erklærer er køberen -  Bendixen - kun var direktør en  

 enkelt dag.
Teaterdirektøren erklærer også, at han  

 og de øvrige sælgere ikke har fået en overkurs på 45  

 for de skyldige selskabsskatter.
Tværtimod har de - ifølge [NBV]  

 - ikke fået en krone.
Ifølge denne forklaring har  

  Bendixen/Stiedl altså fået fingre i knap 1,2 millioner kr. i  

 skyldig selskabsskat fuldstændig gratis.
Ligeledes afviser [NBV], at handlerne er sket med  

 selvfinansiering, således at selskabet er købt for dets egne  

 penge.
Teaterdirektøren ønsker dog ikke at udlevere  

 købekontrakterne til Ekstra Bladet." I artiklen den 3. juni 1997 blev under overskriften  

 "CHOKERET" og et stort billede af [JI] samt en lille kopi af bladets forside  

 den 1. juni 1997 bl.a. anført:
 "Skuespilleren [JI] målløs over at  

 optræde på Told & Skats selskabstømmer-liste.
 - Jeg står helt uforstående overfor, at jeg  

 skulle have haft noget med selskabstømning at gøre, siger  

 skuespilleren [JI] til Ekstra Bladet.
- Jeg kan i den forbindelse kun henvise til  

 teaterdirektør [NBV].
Andre kommentarer har jeg ikke.
 ...
 Som vi afslørede søndag, optræder de  

 tre kendte og populære skuespillere i en yderst pinlig rolle langt fra  

 scenernes rampelys: Nemlig på Told & Skats såkaldte  

 positivliste over sælgere af selskaber med skyldig selskabsskat til  

 skatterøvere.
 [JI], [FH] og [CR] har sammen med Det Ny Teaters og Privat  

 Teatrets dobbelt-direktør, [NBV] solgt to selskaber, hvori der  

 tilsammen lå knap 1,2 millioner kr. i skyldig selskabsskat til  

 selskabstømmeren  Bjørn  Stiedl.
 ...
Ifølge positivlisten delte [NBV] og co. skatterne i  

 porten med  Stiedl (og evt.  Bendixen), således at  

 teaterdirektøren og skuespillerne beholdt de 45 procent heraf." Ved skrivelse af 13. juni 1997 anmodede klagerne bladet om  

 at bringe følgende berigtigelse:
"I Ekstra Bladet søndag, den 1. juni 1997 på  

 avisens forside, i Lederen og på side 6 og 7 og i Ekstra Bladet  

 tirsdag, den 3. juni 1997 på side 7 påstås det, at [SW],  

 [BM] og [GN] skulle have solgt anparter til skatterøver.
Det  

 fremgår endvidere, at teaterdirektør [NBV] og skuespillerne  

 [FH] og [JI] skulle have solgt selskaber til  Bjørn  Stiedl for  

 en overkurs i forhold til en ikke-betalt skat og derved have gjort sig  

 skyldige i selskabstømning.
Sidstnævnte fire forhold skulle  

 ifølge Ekstra Bladet fremgå af Told og Skats positivliste.
 Disse sigtelser er usandfærdige og i strid med de  

 faktiske forhold.
Told og Skat har i skrivelse af 13. juni 1997 meddelt  

 undertegnede advokat: "Styrelsen har ikke udarbejdet nogen positivliste.
Det  

 fremgår endvidere af Told og Skats skrivelse, at der er udarbejdet en  

 nettoliste, og at denne liste: "i betydeligt omfang var dannet på  

 grundlag af et sæt foreløbige oplysninger.
Det må derfor  

 antages, at listen i et vist omfang var mangelfuld og fejlbehæftet".  

 Endvidere meddeler Told og Skat: "På baggrund af styrelsens gennemgang  

 som følge af Deres henvendelse kan det konkluderes, at  

 handelstidspunkterne i nettolisten pr. 1. september 1995 ikke er korrekte".  

 "Deres klienter har således ikke solgt selskaber til  Bjørn  

  Stiedl eller selskaber domineret af ham, og Deres klienter har ikke  

 opnået overkurs for selskabsandelene".
 Følgende påstand fremført på  

 Ekstra Bladets forside søndag, den l. juni 1997 er således  

 usandfærdig og i strid med de faktiske forhold:
 "De solgte til skatterøver".
 Følgende påstande fremført i Ekstra  

 Bladets leder søndag, den 1. juni 1997 er således  

 usandfærdige og i strid med de faktiske forhold:
"Både [NBV], [CR], [JI] og [FH] står på  

 Told- og Skattestyrelsens positivliste som sælgere af  

 overskudsselskaber.
Det betyder, at de kan regne med at blive stævnet  

 af kammeradvokaten".
 Følgende påstande fremført i Ekstra  

 Bladet søndag, den 1. juni 1997 på side 6 og 7 er således  

 usandfærdige og i strid med de faktiske forhold:
"Nogle af Danmarks mest fremtrædende og  

 populære skuespillere står opført på Told- og  

 Skattestyrelsens såkaldte positivliste som sælgere af to  

 overskudsselskaber til den tiltalte selskabstømmer  Bjørn  

  Stiedl.
Det drejer sig om [FH], [CR] og [JI].
Derfor kan de tre skuespillere forvente at blive  

 stævnet af kammeradvokaten, statens advokat, på vegne af Told- og  

 Skattestyrelsen.
Det samme kan direktøren for Det Ny Teater og Privat  

 Teatret i København, [NBV].
Sælgerne har ifølge listen modtaget 45  

 procent af den skyldige skat som betaling, mens køberen er  

 løbet med resten.
Man har med andre ord delt selskabsskatten i porten,  

 således at man hver fik sin halvdel.
 Hvordan skattevæsenet vurderer  Bendixens rolle  

 aflæses indirekte af, at man på positivlisten ikke opfører  

 ham, men  Bjørn  Stiedl som køberen af [NBV]s og de tre  

 skuespilleres selskaber".
"[GN] - solgte til skatterøver" "[BM] - solgte til skatterøver" "[LD] - solgte til skatterøver" "[JI] - solgte til skatterøver" "[SW] - solgte til skatterøver" Følgende påstande fremført i Ekstra  

 Bladet tirsdag den 3. juni 1997 på side 7 er således  

 usandfærdige og i strid med de faktiske forhold:
 "Som vi afslørede søndag, optræder de  

 tre kendte og populære skuespillere i en yderst pinlig rolle langt fra  

 scenernes rampelys: Nemlig på Told- og Skats såkaldte  

 positivliste over sælgere af selskaber med skyldig selskabsskat til  

 skatterøvere.
 [JI], [FH] og [CR] har sammen med Det Ny Teaters og Privat  

 Teatrets dobbelt-direktør [NBV] solgt to selskaber, hvori der  

 tilsammen lå knapt 1,2 millioner kr. i skyldig selskabsskat til  

 selskabstømmeren  Bjørn  Stiedl.
 Ifølge positivlisten delte [NBV] og co. skatterne i  

 porten med  Stiedl (og evt.  Bendixen), således at  

 teaterdirektøren og skuespillerne beholdt de 45% heraf".
København, den 13. juni 1997 Advokat Michael H.
Steffensen" Ved skrivelse af 19. juni 1997 afviste bladet at bringe  

 dette genmæle, men tilbød at bringe en korrigerende artikel den  

 22. juni 1997. Afvisningen var begrundet i to forhold.
For det første,  

 at genmælet ikke fyldestgørende redegjorde for, hvorledes  

 fejlene var fremkommet i bladet.
For det andet, at en del af genmælet  

 var ukorrekt.
Ved skrivelse af 20. juni 1997 anmodede klagerne bladet om  

 at bringe genmælet i en revideret form, hvor 3. sidste afsnit var  

 udeladt.
Samtidig anførte klagerne, at artiklen, som bladet ville  

 bringe den 22. juni, ikke ville give dem et tilstrækkeligt  

 genmæle.
Den 22. juni 1997 bragte bladet følgende artikel,  

 der var identisk med den artikel, bladet tidligere havde sendt i udkast til  

 klagerne.
Heri var bl.a. anført:
"UNDSKYLD ALLE SAMMEN Told & Skat og Ekstra Bladet siger undskyld til en  

 række skuespillere i selskabstømmersag.
 Told & Skats juridiske afdeling har over for  

 teaterdirektør [NBV} og skuespillerne [FH], [JI] samt [CR] erkendt, at  

 man har jokket i spinaten.
 Det samme har Ekstra Bladet ved at stole på  

 oplysninger derfra.
På Told & Skats såkaldte nettoliste -  

 også kaldet positivlisten - over skatte-tømte selskaber  

 optræder de tre kendte skuespillere som sælgere af to selskaber  

 til den tiltalte skatterøver  Bjørn  Stiedl.
Desuden var Det Ny  

 Teater og Privat Teaters dobbelt-direktør [NBV] direktør og  

 medejer af selskaberne.
 Oplysningerne fra Told & Skat blev gengivet i Ekstra  

 Bladet søndag den 1. juni og tirsdag den 3. juni.
 ...
- I nettolisten står, at skuespillernes selskaber er  

 solgt den 18. maj 1993. Det er ikke rigtigt.
Det var den 15. maj.
- Desuden fremgår det, at de er solgt til et selskab  

 kontrolleret af  Bjørn  Stiedl, og til en overkurs på 45. Det er  

 heller ikke rigtigt.
For det som sker er, at de to selskaber bliver handlet  

 to gange samme dag.
Skuespillerne sælger til et selskab ejet af en  

  Søren  Bendixen, der samme dag sælger videre til  Stiedls  

 selskab.
- Det første salg sker faktisk ikke til overkurs,  

 men til underkurs.
Sælgerne (skuespillerne, red.) får  

 egenkapitalen minus 10.000 kr.
Overkursen på 45 fremkommer, da  

  Bendixens selskab samme dag sælger videre til  Stiedls selskab.
 ...
MÅSKE SKATTESAG - Betyder korrektionen af nettolisten vedrørende  

 skuespillernes to selskaber, at de kan regne med at slippe for at blive  

 stævnet med krav om erstatning for de forsvundne selskabsskatter? - Nej, det spørgsmål er ikke afklaret.
Vi er  

 nødt til at behandle erstatningssagerne i den rækkefølge,  

 der indtræder forældelse.
Og denne konkrete sag vil først  

 blive forældet til maj næste år, erklærer kontorchef  

  Vilhelmsen, der tilføjer, at man i vurderingen af de enkelte sager  

 ikke udelukkende lægger vægt på kursen.
 ...
UDHÆNGNING BEKLAGES Det er ikke kun Told & Skat, der har trådt i  

 spinaten.
Det har Ekstra Bladet også.
I forbindelse med vores omtale af  

 d'herrer [FH], [JI] og [CR]s gæsteoptræden på nettolisten  

 har vi i forsidehenvisning og billedtekster den 1. juni hægt deres  

 kolleger [LD], [GN], [SW] og [BM] ud for, at "de solgte til  

 selskabstømmer", selv om der intet grundlag var herfor i de  

 pågældende artikler.
Ekstra Bladet beklager dybt dette.
LOVLIG SKATTEFIDUS Det fremgår ikke at nettolisten, at de  

 sidstnævnte skuespillere har solgt selskaber til hverken  Stiedl eller  

  Bendixen.
Derimod har de - hvad der også fremgik af Ekstra Bladets  

 artikler - deltaget sammen med [FH], [JI] og [CR] i et omfattende, men legalt  

 skattecirkus på Privat Teatret organiseret af direktør Ved skrivelse af 23. juni 1997 afviste bladet at bringe  

 klagernes reviderede genmæle og henviste bl.a. til, at bladet den 22.  

 juni 1997 havde bragt den korrigerende artikel.
 Klagerne har i forbindelse med klagen til  

 Pressenævnet på ny krævet det reviderede genmæle  

 bragt.
 Klagerne har til støtte for kravet om genmæle  

 anført, at bladet i artiklerne bragte en række urigtige  

 oplysninger.
Klagerne har videre anført, at genmælet kun  

 indeholder nødvendige faktiske oplysninger, og at der ikke er dele af  

 genmælet, der er retsstridigt.
Genmælet opfylder således  

 betingelserne i medieansvarslovens § 38.
Klagerne har anført, at artiklen i bladet den 22.  

 juni 1997 sammenblander en række oplysninger, hvorved læseren  

 ikke får mulighed for tydeligt at se hvilke oplysninger i de  

 oprindelige artikler, der var positivt urigtige.
Endvidere kommenteres  

 oplysningerne.
Artiklen den 22. juni 1997 kan således ikke erstatte det  

 genmæle, klagerne har krav på.
 Klagerne har endelig krævet genmælet bragt  

 på en lige så fremtrædende plads, hvorpå de  

 ærekrænkende og usandfærdige beskyldninger blev bragt.
 Bladet har i en udtalelse principalt gjort gældende,  

 at klagen bør afvises, idet den er fremsat for sent.
 Bladet har subsidiært gjort gældende, at  

 klagerne ikke kan få genmæle over for det forhold, at bladet har  

 oplyst, at klagerne findes på listen, idet [FH], [CR] samt [JI]  

 optræder på listen.
 Bladet har fastholdt, at der er blevet solgt til en  

 skatterøver, og at bladet har bragt en neutral artikel om sagen.
Bladet har anført, at Told og Skat havde  

 begået en fejl.
Dette har bladet beskrevet og beklaget på  

 iøjnefaldende plads den 22. juni 1997.
Bladet har vedrørende den valgte form for rettelse  

 anført, at forståelighed er et væsentligt krav til et  

 genmæle.
Dette formål er opfyldt med artiklen den 22. juni 1997.  

 Samtidig er klagernes interesser tilgodeset med de faktiske rettelser.
Hvis  

 klagernes tekst var bragt, ville det have været nødvendigt under  

 den at tilføje en række bemærkninger om genmælets  

 fejl og mangler.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ulrik Holmstrup og Ole Askvig.
 Pressenævnet udtaler:
 Da klagen er modtaget i Pressenævnet på 4  

 ugers-dagen efter klagernes modtagelse af bladets anden afvisning af at  

 bringe genmælekravet, har Pressenævnets formand den 1. august  

 1997 besluttet ikke at afvise sagen på grund af  

 fristoverskridelse.
Pressenævnet konstaterer, at bladet har bragt  

 faktisk forkerte oplysninger om klagerne.
Pressenævnet lægger til  

 grund, at oplysningerne - henset til deres karakter - må anses som  

 skadevoldende.
Bladet har efterfølgende bragt en rettelse og beklaget  

 det skrevne i artiklen den 22. juni 1997. I denne artikel har bladet  

 imidlertid gentaget en del af beskyldningerne mod [FH], [CR], [JI] og [NBV],  

 og de forkerte oplysninger er blandet sammen med andre oplysninger om  

 klagerne.
Klagerne er derfor berettiget til efter påkrav at få  

 optaget et genmæle af følgende indhold, jf. medieansvarslovens §  

 39:
 "Genmæle.
I Ekstra Bladet søndag, den 1. juni 1997 på  

 avisens forside, på løbesedler, i Lederen og på side 6 og  

 7 og  i Ekstra Bladet tirsdag, den 3. juni 1997 på side 7  

 påstås det, at [SW], [LD], [BM] og [GN] skulle have solgt  

 anparter til skatterøver.
Det fremgår endvidere, at  

 teaterdirektør [NBV] og skuespillerne [CR], [FH] og [JI] skulle have  

 solgt selskaber til  Bjørn  Stiedl for en overkurs i forhold til en  

 ikke-betalt skat og derved have gjort sig skyldige i selskabstømning.  

 Sidstnævnte fire forhold skulle ifølge Ekstra Bladet  

 fremgå af Told og Skats positivliste.
 Disse sigtelser er usandfærdige og i strid med de  

 faktiske forhold.
Told og Skat har i skrivelse af 13. juni 1997 meddelt  

 undertegnede advokat: "Styrelsen har ikke udarbejdet nogen positivliste". Det  

 fremgår endvidere af Told og Skats skrivelse, at der er udarbejdet en  

 nettoliste, hvorpå [FH], [JI] og [CR] er anført som  

 sælgere af overskudsselskaber og at denne liste: "i betydeligt omfang  

 var dannet på grundlag af et sæt foreløbige oplysninger.  

 Det må derfor antages, at listen i et vist omfang var mangelfuld og  

 fejlbehæftet". Endvidere meddeler Told og Skat: "På baggrund af  

 styrelsens gennemgang som følge af Deres henvendelse kan det  

 konkluderes, at handelstidspunkterne i nettolisten pr. l. september 1995 ikke  

 er korrekte.
Deres klienter har således ikke solgt selskaber til  

  Bjørn  Stiedl eller selskaber domineret af ham, og Deres klienter har  

 ikke opnået overkurs for selskabsandelene." Advokat Michael H.
Steffensen" Afsagt onsdag den 24. september 1997.
