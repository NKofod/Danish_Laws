Cirkulære  

 om aktivitetsbestemt, kommunal medfinansiering på sundhedsområdet (Til alle regionsråd og kommunalbestyrelser) I medfør af §§ 13 og 14 i lov nr. 543 af 24. juni  

 2005 om regionernes finansiering fastsættes:
Kapitel 1 Afgrænsning af den kommunale medfinansiering § 1.  

  

 Kommunerne finansierer efter reglerne i dette cirkulære en andel af  

 regionernes  

 forbrug på sundhedsområdet.
Medfinansieringen beregnes som en andel af det  

 forbrug, der er finansieret af regionen og udløst af kommunens borgere i form  

 af ydelser leveret af praktiserende sundhedspersoner samt behandling og  

 genoptræning  

 på sygehus.
 Stk. 2.  

  

 Medfinansieringen  

 efter stk. 1 beregnes på grundlag af regionens forbrug i ydelsesåret,  

 der  

 løber fra 1. januar til 31. december.
 Stk. 3.  

  

 Medfinansieringen efter stk. 1 afholdes af betalingskommunen, og  

 afregningen  

 sker over for bopælsregionen på grundlag af borgerens bopæl på  

 behandlingstidspunktet.
 § 2.  

  

 Medfinansieringen efter § 1 omfatter al somatisk og psykiatrisk  

 sygehusbehandling, der foregår ambulant eller under indlæggelse, og som  

 finansieres af en region ved egne eller fremmede sygehuse, klinikker m.v. i  

 medfør af sundhedslovens afsnit VI, jf. lov nr. 546 af 24. juni 2005, samt  

 udgifter til genoptræning, der er ydet til patienter under indlæggelse på  

 sygehus.
Stk. 2.  

  

 Medfinansieringen omfatter desuden alle ydelser leveret af praktiserende  

 sundhedspersoner  

 efter sundhedslovens §§ 60-69 og 71, jf. lov nr. 546 af 24. juni 2005.  

 Ydelser, leveret efter sundhedslovens §§ 60-63, er dog kun omfattet af  

 medfinansiering ved grundydelser i henhold til Landsoverenskomst om almen  

 lægegerning.
Ydelser, der er omfattet af medfinansiering efter 2. pkt.,  

 fremgår  

 af bilag 1.
 Stk. 3.  

  

 Der  

 opkræves ikke aktivitetsbestemt, kommunal medfinansiering efter stk. 1  

 og  

 2 af ydelser til personer, der ikke har bopæl her i landet eller til  

 personer,  

 hvor udgifterne til behandling afholdes af andre end regionerne, jf.  

 bekendtgørelse nr. 109 af 21. februar 2006 om ret til sygehusbehandling og  

 befordring m.v.
 Stk. 4.  

  

 Indenrigs-  

 og sundhedsministeren træffer i tvivlstilfælde afgørelse om afgrænsningen  

 efter  

 stk. 1-3.
Kapitel 2 Beregning af den kommunale medfinansiering § 3.  

  

 Værdien af regionernes forbrug efter § 2, stk. 1, opgøres på  

 baggrund  

 af takster (DRG- og DAGS-takster samt sengedagstakster m.v.) i henhold til  

 reglerne i Sundhedsstyrelsens Takstsystem Vejledning for ydelsesåret samt  

 Budgettakster udmeldt af Sundhedsstyrelsen.
 Stk. 2.  

  

 Værdien af  

 regionernes forbrug efter § 2, stk. 2, opgøres på baggrund af  

 honorarer på behandlingstidspunktet, der er fastsat i overenskomsterne for  

 praktiserende sundhedspersoner.
 § 4.  

  

 Den  

 aktivitetsbestemte, kommunale medfinansiering beregnes som en andel af  

 regionernes forbrug efter § 3 baseret på de i bilag 2 fastsatte  

 procentsatser og maksimumgrænser for medfinansiering.
 Stk. 2.  

  

 De i bilag 2  

 fastsatte maksimumsgrænser er opgjort i 2007 pris- og lønniveau og reguleres  

 årligt med virkning fra 1. januar med samme pris- og lønregulering, som  

 benyttes i forbindelse med  

 Sundhedsstyrelsens DRG- og DAGS-takster.
Kapitel 3 Regionernes indberetning og dokumentation af  

 aktivitet § 5.  

  

 Forbrug efter § 2, stk. 1, på sygehuse, der i henhold til  

 Fællesindhold for basisregistrering af sygehuspatienter  

 indberettes  

 obligatorisk til Sundhedsstyrelsens Landspatientregister, dokumenteres gennem  

 dette register  

.  

  

 Forbrug efter  

 § 2, stk. 2, leveret af praktiserende sundhedspersoner, der  

 indberettes til Sundhedsstyrelsens register for ydelser i den primære  

 sundhedssektor, dokumenteres gennem dette register.
Stk. 2.  

  

 Regionsrådene  

 sikrer gennem deres aftaler med private sygehuse og klinikker i Danmark, at  

 forbruget på disse indberettes til Sundhedsstyrelsens Landspatientregister i  

 henhold til Sundhedsstyrelsens Fællesindhold for basisregistrering af  

 sygehuspatienter for ydelsesåret og dokumenteres gennem dette register.  

 Forbrug i øvrigt af ydelser, som kan leveres af praktiserende  

 sundhedspersoner,  

 og som ikke indberettes til Sundhedsstyrelsens register for ydelser i den  

 primære sundhedssektor, skal indberettes til og dokumenteres gennem dette  

 register.
Regionsrådene sikrer, at øvrigt forbrug efter § 2,  

 stk. 1,  

 herunder behandling i udlandet og ydelser leveret af praktiserende  

 sundhedspersoner, indberettes på individniveau ved anvendelse af oplysninger  

 til gruppering i DRG- eller DAGS-grupper, blandt andet ICD10-koder og  

 nordiske  

 operationskoder, til Sundhedsstyrelsen på særligt modul på internettet og  

 dokumenteres herigennem.
 Stk. 3.  

  

 Indberetning af ambulant aktivitet på sygehus efter stk. 1 og 2 sker på  

 baggrund af aktionsdiagnosen på patientens behandlingstidspunkt.  

 Sundhedsstyrelsen indhenter oplysninger herom fra regionerne.
 Stk. 4.  

  

 Regionsrådene meddeler i henhold til reglerne i §§ 195 og 227-229 i  

 sundhedsloven,  

 jf. lov nr. 546 af 24. juni 2005, Indenrigs- og Sundhedsministeriet alle  

 nødvendige, herunder personhenførbare, oplysninger om opgørelse og  

 registrering  

 af den aktivitet, der indberettes i henhold til stk. 1-3.
Kapitel 4 Månedlig, foreløbig opgørelse og afregning af  

 aktivitetsbestemt, kommunal medfinansiering § 6.  

  

 På basis  

 af det forbrug, der efter § 5 er indberettet til Sundhedsstyrelsens  

 registre pr. den10. i måneden efter ydelsesmåneden, foretager  

 Sundhedsstyrelsen  

 en foreløbig opgørelse af den kommunale medfinansiering efter kapitel 2.
Stk. 2.  

  

 Første  

 opgørelse pr. 10. februar beregner den kommunale medfinansiering baseret på  

 regionernes  

 forbrug i januar måned.
De efterfølgende opgørelser pr. 10. marts og frem til  

 10. februar efter ydelsesåret beregner den kommunale medfinansiering baseret  

 på  

 regionernes forbrug den foregående måned med evt. tillæg eller fradrag for  

 forbrug i ydelsesåret, som vedrører ikke-tidligere afregnede ydelser eller  

 værdiændringer  

 af allerede afregnede ydelser.
Stk. 3.  

  

 De foreløbige  

 opgørelser efter stk. 1 og 2 baseres på indberettet aktivitet til  

 Sundhedsstyrelsens registre inklusive evt. tillæg eller fradrag for fejl i  

 tilknytning  

 til de enkelte kontakter og ydelser, som ikke påvirker værdien af regionernes  

 forbrug.
Sundhedsstyrelsen opstiller nærmere retningslinjer for beregningen  

 af  

 forbruget efter 1. pkt.
 § 7.  

  

 Sundhedsstyrelsen giver på hjemmesiden eSundhed.dk meddelelse til  

 regionsrådene  

 og kommunalbestyrelserne om den foreløbige opgørelse efter § 6 senest  

 den  

 17. i måneden, eller førstkommende hverdag herefter, efter den måned, hvor  

 aktiviteten har fundet sted.
§ 8.  

  

 Regionsrådene  

 opkræver på grundlag af Sundhedsstyrelsens meddelelse efter § 7 den  

 kommunale  

 medfinansiering for ydelsesmåneden fra kommunerne hver den 25. i måneden,  

 eller  

 førstkommende hverdag herefter, efter den måned, hvor aktiviteten har fundet  

 sted.
Opkrævningen efter 1. pkt. kan være et såvel positivt som negativt  

 beløb.
Kapitel 5 Endelig opgørelse og afregning af  

 aktivitetsbestemt, kommunal medfinansiering § 9.  

  

 På  

 basis af det forbrug, der efter § 5 er indberettet til  

 Sundhedsstyrelsens  

 registre pr. den 1. marts efter ydelsesåret, foretager Sundhedsstyrelsen en  

 endelig opgørelse af den kommunale medfinansiering efter kapitel 2 for  

 ydelsesåret i sin helhed.
 § 10.  

  

 Sundhedsstyrelsen giver på hjemmesiden eSundhed.dk meddelelse til  

 regionsrådene  

 og kommunalbestyrelserne om den endelige opgørelse efter § 9 senest den  

 20. marts, eller førstkommende hverdag herefter, efter ydelsesåret.
§ 11.  

  

 Regionsrådene  

 opkræver på grundlag af Sundhedsstyrelsens meddelelse efter § 10 den  

 kommunale medfinansiering for ydelsesåret fra kommunerne den 25. marts, eller  

 førstkommende hverdag herefter, efter ydelsesåret.
Opkrævningen efter 1. pkt.  

 kan være et såvel positivt som negativt beløb.
Kapitel 6 Anvisning § 12.  

  

 Kommunalbestyrelsen  

 i kommunen anviser den kommunale medfinansiering efter kapitel 4 og 5 til  

 patientens bopælsregion, jf. § 1, stk. 3.
 Stk. 2.  

  

 Betalinger  

 efter kapitel 4 anvises til regionen, så betalingen er til disposition den  

 første bankdag i måneden efter den måned, hvor Sundhedsstyrelsens foreløbige  

 opgørelse af den kommunale medfinansiering foreligger.  

 Betalinger efter kapitel 5 anvises til regionen, så betalingen er  

 til disposition den 1. april, eller førstkommende hverdag herefter, efter  

 ydelsesåret.
 Stk. 3.  

  

 Betalingerne efter stk. 1-2 afregnes via regionens og kommunens konti i  

 Offentligt BetalingsSystem (OBS) i henhold til gældende regler om dette  

 system.
Kapitel 7 Revision og dokumentation m.v.
 § 13.  

  

 Indenrigs- og sundhedsministeren udsteder en særlig revisionsinstruks til  

 brug  

 for regionsrådenes dokumentation af aktivitet efter § 5, der finansieres  

 gennem ordningen.
 § 14.  

  

 Regionsrådene afgiver senest 1. september efter ydelsesåret til indenrigs- og  

 sundhedsministeren og kommunalbestyrelserne i regionen en revisionspåtegnet  

 redegørelse for aktiviteten efter § 5.
§ 15.  

  

 Indenrigs-  

 og sundhedsministeren kan i helt særlige tilfælde træffe beslutning om at  

 basere den endelige opgørelse efter § 9 på et forbrug, der er opgjort  

 pr.  

 en senere dato end 1. marts efter ydelsesåret.
Indenrigs- og  

 sundhedsministeren  

 træffer i givet fald tilsvarende beslutning om datoerne for  

 Sundhedsstyrelsens  

 meddelelse efter § 10, regionsrådets opkrævning efter § 11,  

 betalingen efter § 12, stk. 2, 2. pkt. samt betalingsmåden efter  

 § 12, stk. 3.
Stk. 2.  

  

 Væsentlige  

 fejl i Sundhedsstyrelsens endelige meddelelse efter § 10, der  

 konstateres  

 frem til og med 31. december efter ydelsesåret, kan udløse korrektioner af  

 den  

 samlede medfinansiering fra kommunen til regionen for ydelsesåret.
Indenrigs-  

 og sundhedsministeren træffer i givet fald beslutning herom, herunder om  

 frister for anvisning af og betalingsmåde for de pågældende beløb.
 Stk. 3.  

  

 Væsentlige  

 fejl i Sundhedsstyrelsens månedlige meddelelser efter § 7 kan udløse  

 korrektioner af de foreløbige medfinansieringsbidrag fra kommunen til  

 regionen.  

 Indenrigs- og sundhedsministeren træffer i givet fald beslutning herom,  

 herunder om frister for anvisning af og betalingsmåde for de pågældende  

 beløb.
 § 16.  

  

 Indenrigs- og sundhedsministeren kan bestemme, at den enkelte region og  

 kommune  

 skal indgå i en evaluering af den af cirkulæret omhandlede ordning.
Kapitel 8 Ikrafttrædelse § 17.  

  

 Cirkulæret træder i kraft den 1. januar 2007.
 Stk. 2.  

  

 Samtidig  

 ophæves cirkulære nr. 58 af 28. juni 2006 om aktivitetsbestemt, kommunal  

 medfinansiering  

 på sundhedsområdet.
Indenrigs- og Sundhedsministeriet, den 24.  

 november 2006 Lars Løkke Rasmussen /John Erik Pedersen Bilag 1 Oversigt over grundydelser i almen praksis i  

 henhold til Landsoverenskomst om almen lægegerning, der er omfattet af  

 kommunal medfinansiering Følgende grundydelser er omfattet:
 § 68  

  

 Ydelser i dagtiden:
0101 Konsultation 0105 E-mail konsultation  

 / E-kommunikation med kommunens plejepersonale 0106 Aftalt  

 forebyggelseskonsultation 0107 Forløbsydelse 0201 Telefonkonsultation 0401 Sygebesøg 0411 Sygebesøg 0421 Sygebesøg 0431 Sygebesøg 0441 Sygebesøg 0451 Sygebesøg 0461 Sygebesøg 0491 Sygebesøg 1208 Tillæg til ydelse  

 (2, 3 m.fl. sikrede ved samme besøg på institution) § 72  

  

 Ydelser i vagttiden:
 A-vagt:
0101 Konsultation 0501 Telefonkonsultation  

 uden besøg/konsultation 0602 Telefonkonsultation  

 med besøg/konsultation 0471 Besøg 1001  

 Vagtberedskabshonorar (små vagtordninger på øer) 0102 § 82,  

 stk. 2- ydelser (behandling af 2. sikrede i samme hjem) 1208 Tillæg til ydelse  

 (2, 3 m.fl. sikrede ved samme besøg på institution) B-vagt:
0101 Konsultation 0501 Telefonkonsultation  

 uden besøg/konsultation 0602 Telefonkonsultation  

 med besøg/konsultation 0471 Besøg 1001  

 Vagtberedskabshonorar (små vagtordninger på øer) 0102 § 82,  

 stk. 2- ydelser (behandling af 2. sikrede i samme hjem) 1208 Tillæg til ydelse  

 (2, 3 m.fl. sikrede ved samme besøg på institution) § 77  

  

 Socialmedicinsk samarbejde:
3201 Telefoniske  

 henvendelser til/fra kommunernes social- og sundhedsforvaltninger til/fra  

 lægen 3301 1 modul 3302 2 moduler 3303 3 moduler 3304 Pr. påbegyndt modul  

 ud over 3 3410 Tidsforbrugstillæg 3420 Tidsforbrugstillæg 3430 Tidsforbrugstillæg 3440 Tidsforbrugstillæg 3450 Tidsforbrugstillæg 3460 Tidsforbrugstillæg 3701 Tidsforbrugstillæg Bilag 2 Beregning af aktivitetsbestemt, kommunal  

 medfinansiering (2007-pris- og lønniveau) Beregning vedrørende somatisk aktivitet på private og  

 offentlige sygehuse Stationær behandling 30 pct. af DRG-takst (ekskl. langliggertakst), dog  

 maksimalt 4.476 kr. pr. indlæggelse Ambulant behandling 30 pct. af DAGS-takst, dog maksimalt 298 kr. pr. besøg.  

 Det maksimale beløb for gråzonepatienter udgør 4.476 kr.
