Skyldrådet havde henført en bygning vurderet til 200.000 kr. på lejet  

 grund i en haveforening til benyttelseskode 48: Sommerhus på lejet grund.
Det  

 var oplyst, at haveforeningens lejemål med en kommune omfattede indretning af  

 kolonihaver, at det havde bestået siden 1949, og at lejerne havde tilladelse  

 til at bebo husene hele året.
Det var under sagens behandling oplyst, at  

 haveforeningen hovedsagelig rummede helårsbeboelse og ikke reelt fungerede  

 som kolonihave.
I et på vurderingstidspunktet fremsat forslag til kommuneplan  

 blev haveforeningen udlagt til boligformål med henblik på lovliggørelse af  

 den eksisterende bebyggelse.
Da ejendommen rent faktisk blev anvendt til  

 helårsbeboelse, tilsikret af kommunen, og man på vurderingstidspunktet agtede  

 at lovliggøre den eksisterende bebyggelse, fandt retten, at ejendommen burde  

 kodes 41: Helårsboelse på fremmed grund.
 Klageejendommen, der var opført i 1952 på lejet grund i en haveforening,  

 havde et bebygget areal på 71 m2. Området var i forslag til kommuneplanen i  

 1985 udlagt til boligbebyggelse med en max. bebyggelsesprocent på 60.  

 Ejendommen var kodet som sommerhus på lejet grund.
Ejeren af bebyggelsen, der boede på ejendommen, klagede over den af  

 skyldrådet ved 18.alm. vurdering pr. 1. januar 1986 anvendte benyttelseskode,  

 idet han gjorde gældende, at der var tale om en bygning på fremmed grund, der  

 siden 1952 havde haft helårsstatus.
Klageren oplyste, at han siden ca. 1980  

 havde boet på ejendommen.
 Skyldrådet havde under sagens behandling indstillet benyttelseskoden  

 stadfæstet og anførte hertil:
»Haveforeningen A er i forslag til kommuneplan udlagt til boligformål  

 med henblik på lovliggørelse af den eksisterende bebyggelse.
Haveforeningen  

 rummer hovedsagelig kun helårsbeboelse og fungerer reelt ikke som  

 kolonihaver.
Samtlige haver i haveforeningen A og nabohaveforeningen B m.fl. har  

 benyttelseskoden 48 som sommerhus eller kolonihavehus på fremmed grund, og så  

 længe der ikke har fundet en lovliggørelse sted af området og bebyggelsen, må  

 dette også være en korrekt angivelse.« Under sagens behandling udtalte kommunens ejendomsdirektorat vedrørende  

 den retlige baggrund for bebyggelse og beboelse i havebyen:
 »Lejemålet med haveforeningen »Havebyen A« har bestået  

 siden 1. januar 1949 med et opsigelsesvarsel fra begge sider på 3 måneder til  

 ophør enhver tid.
 Det lejede er udlejet til indretning af kolonihaver med tilladelse for  

 havelejerne at bebo kolonihavehusene hele året.
Arealet har ikke helårsstatus og bygningsmyndighederne har, direktoratet  

 bekendt, ikke godkendt bebyggelserne i haveforeningen.' Klageren anførte hertil bl.a., at der således var enighed om, at der var  

 tale om helårsboliger på lejet grund, hvorfor han ikke fandt, at kode 48  

 kunne anvendes.
Der måtte tages udgangspunkt i de faktiske og dokumenterede  

 forhold uden at fastholde en kodning, der var ude af trit hermed.
Landsskatteretten bemærkede på det således foreliggende grundlag, at  

 baggrunden for afgrænsningen mellem de enkelte benyttelseskoder var den  

 faktiske og lovlige anvendelse af ejendommen.
Ejendommen kunne ikke kodes som  

 sommerhus på fremmed grund, idet sommerhuse efter deres almindelige karakter  

 kun var beregnet til sommerbeboelse.
 Da ejendommen anvendtes til helårsbeboelse, og beboerne af kommunen var  

 tilsikret helårsbeboelse, uanset at jorden ifølge lejekontrakten mellem  

 kommunen og haveforeningen kun måtte udnyttes til kolonihavebrug, ændrede  

 retten kodningen af ejendommen til (41) Helårsbeboelse på fremmed grund.
