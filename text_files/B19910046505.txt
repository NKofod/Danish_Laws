I medfør af § 64, stk. 1, i lov om visse selskabers aflæggelse af årsregnskab m.v., jf. lovbekendtgørelse nr. 436 af 20. juni 1989, som ændret ved lov nr. 289 af 8. maj 1991, fastsættes:
Anvendelsesområde § 1.  Denne bekendtgørelse finder anvendelse på alle  

 selskaber m.v., der i henhold til årsregnskabslovens § 1, stk. 1, og § 63a  

 skal indsende årsregnskaber m.v. til Erhvervs- og Selskabsstyrelsen.
 Indsendelse af årsregnskaber m.v.
§ 2.  Årsregnskaber m.v. skal indsendes samlet.
Hvis  

 årsregnskab, årsberetning og et eventuelt koncernregnskab ikke er  

 sammenfattet i eet dokument, skal de indsendelsespligtige dokumenter være  

 sammenhæftede.
§ 3.  Dokumenterne indsendes i original eller i  

 bekræftet kopi eller genpart, der gengiver samtlige underskrifter og  

 ledelsesmedlemmers eventuelle påtegninger.
Indsendes et dokument i kopi eller  

 genpart, skal navn, stilling og bopæl for den person, der har bekræftet  

 kopien eller genparten, fremgå af bekræftelsen.
Er flere dokumenter i kopi  

 (genpart) sammenhæftede, skal det af bekræftelsen fremgå, hvorvidt den  

 omfatter alle de sammenhæftede kopier (genparter).
Stk. 2.  Dokumenterne skal være egnet til gengivelse ved  

 mikrofotografering.
På de enkelte sider skal der være bred margen til den  

 hæftede side.
De enkelte sider i dokumenterne må ikke være klæbet sammen, men  

 skal blot hæftes sammen, medmindre dokumentet er trykt på falsede ark.  

 Skønnes det, at et dokument ikke opfylder ovenstående krav, kan Erhvervs- og  

 Selskabsstyrelsen forlange et nyt dokument, der opfylder kravene, indsendt i  

 stedet.
Det kan forlanges, at dokumentet udfærdiges på ensfarvet hvidt papir  

 i A-4 format, trykt eller maskinskrevet med tydelig sort skrift.
§ 4.  Indsendte årsregnskaber m.v. skal være affattet  

 på dansk, og beløb skal være angivet i danske kroner.
Indsendte dokumenter i  

 henhold til årsregnskabslovens § 2a, § 63a og § 63b skal dog ikke angive  

 beløb i danske kroner.
Disse dokumenter kan af Erhvervs- og Selskabsstyrelsen  

 forlanges indsendt i bekræftet dansk oversættelse, hvis dette er nødvendigt  

 for forståelsen af de pågældende dokumenter.
§ 5.  Af dokumenterne skal udover det af lovgivningen  

 krævede indhold i det mindste fremgå selskabets eller filialens fulde navn  

 samt styrelsens registreringsnummer.
Endvidere skal selskabets regnskabsår  

 anføres.
Regnskabsåret skal være i overensstemmelse med selskabets  

 registrerede vedtægter.
§ 6.  Datoen for den ordinære generalforsamlings  

 godkendelse af årsregnskabet m.v. skal være påført årsregnskabet ved  

 indsendelse til Erhvervs- og Selskabsstyrelsen.
Er anpartshavere i henhold  

 til anpartsselskabslovens § 46 enige om en anderledes godkendelsesprocedure,  

 er det datoen for indførsel af godkendelsesbeslutningen i selskabets  

 forhandlingsprotokol, der skal påføres.
Notering i regnskabsregistret § 7.  Modtagelse af dokumenter, der kan antages til  

 offentliggørelse, noteres i Erhvervs- og Selskabsstyrelsens  

 regnskabsregister.
Modtagelsen bekendtgøres i Registreringstidende eller i  

 Erhvervs- og Selskabsstyrelsens edb-informationssystem.
 Stk. 2.  Har styrelsen returneret mangelfulde dokumenter  

 med henblik på berigtigelse, og indsendes de ikke omgående, eventuelt efter  

 en af styrelsen meddelt kort frist, i berigtiget stand, anses  

 indsendelsespligten for ikke opfyldt.
 Stk. 3.  Indsendes årsregnskab m.v. ikke indenfor lovens  

 frister, afgør styrelsen, hvilke sanktioner der skal tages i anvendelse.
§ 8.  Er det bekendtgjort, at et årsregnskab m.v. er  

 modtaget, kan nyt, omgjort årsregnskab m.v. ikke antages til  

 offentliggørelse, medmindre Erhvervs- og Selskabsstyrelsen skønner, at  

 offentliggørelse af det nye årsregnskab m.v. er i regnskabsbrugernes  

 interesse som en nødvendig rettelse af væsentlige eller åbenbare fejl eller  

 som berigtigelse af ulovlige forhold.
Et omgjort årsregnskab m.v., der  

 modtages efter udløbet af det følgende regnskabsår, kan ikke antages til  

 offentliggørelse.
 Stk. 2.  Kan et omgjort årsregnskab m.v., ikke antages  

 til offentliggørelse, og svarer dettes balance ikke til balancen for det  

 oprindeligt offentliggjorte årsregnskab, foretages de nødvendige tilpasninger  

 i årsregnskabet for det følgende regnskabsår. Årsregnskabslovens § 26, stk.  

 2, 2. pkt., finder anvendelse.
 Stk. 3.  Kan et omgjort årsregnskab m.v. antages til  

 offentliggørelse, skal det oprindeligt offentliggjorte årsregnskab m.v. være  

 offentligt tilgængeligt tillige med det omgjorte.
 Offentlighed m.v.
§ 9.  Årsregnskaber m.v., der er i Erhvervs- og  

 Selskabsstyrelsen, er offentligt tilgængelige.
Dette gælder dog ikke  

 årsregnskaber for regnskabsår, der er udløbet senest 31. december 1972, og  

 hvor årsregnskabet er indsendt inden 30. juni 1973 med gyldigt forbehold mod,  

 at det gøres offentligt tilgængeligt.
Ikrafttrædelsesbestemmelser § 10.  Bekendtgørelsen træder i kraft den 1. juli  

 1991.
 Stk. 2.  Bekendtgørelse nr. 40 af 12. januar 1989 om  

 indsendelse og offentliggørelse af årsregnskaber m.v. ophæves.
