Bekendtgørelse om undtagelser fra lov om erhvervsdrivende  

  

 virksomheders aflæggelse af årsregnskab m.v.  

  

 (årsregnskabsloven) I medfør af § 37, stk. 3, nr. 4, og § 166,  

 stk. 5, i lov om erhvervsdrivende virksomheders aflæggelse af  

 årsregnskab  

 m.v. (årsregnskabsloven), jf. lovbekendtgørelse nr. 196 af 23. marts 2004,  

 fastsættes:
Kapitel 1 Undtagelser fra lovens § 37 om anvendelse  

 af dagsværdi eller amortiseret kostværdi § 1.  

  

 Nedenstående finansielle aktiver og forpligtelser kan uanset § 37,  

 stk. 1, i loven måles til en anden værdi end dagsværdi:
1)  

 	  

 Kontrakter om  

 betinget vederlag for erhvervelse af virksomhed i forbindelse med en  

 virksomhedssammenslutning, 2)  

 	  

 kontrakter om  

 betaling, der afhænger af fysiske eller klimatiske faktorer, der er variable, 3)  

 	  

 en arbejdsgivers  

 finansielle aktiver og forpligtelser, der vedrører pensionsordninger og andre  

 velfærdsordninger for virksomhedens beskæftigede, 4)  

 	  

 forsikringskontrakter, 5)  

 	  

 leasingkontrakter, 6)  

 	  

 finansielle  

 garantikontrakter, der skal sikre betaling i tilfælde af, at debitor  

 misligholder sin betalingspligt, samt 7)  

 	  

 råvarebaserede  

 kontrakter, som giver parterne ret til at afregne kontant eller i andre  

 finansielle instrumenter, og som derfor anses som afledte finansielle  

 instrumenter, og som a)  

 	  

 er indgået for at  

 sikre og fortsat sikrer virksomhedens forventede krav med hensyn til køb,  

 salg  

 eller anvendelse, b)  

 	  

 fra første færd blev  

 indgået med henblik herpå og c)  

 	  

 forventes at blive  

 afregnet ved levering af råvaren.
 § 2.  

  

 Finansielle aktiver og forpligtelser eller bestanddele heraf kan uanset  

 § 37, stk. 2, i loven måles til dagsværdi, hvis de er effektivt  

 sikret af et sikringsinstrument, der i henhold til § 37, stk. 1,  

 skal  

 måles til dagsværdi.
Kapitel 2 Overgangsbestemmelser fastsat i medfør af  

 lovens § 166, stk. 5 § 3.  

  

 Bestemmelsen  

 i stk. 2 kan anvendes af virksomheder, der i henhold til lovens § 7  

 skal følge bestemmelserne i regnskabsklasse B.
Bestemmelserne finder  

 tilsvarende anvendelse på koncernregnskaber, der frivilligt aflægges for små  

 koncerner, jf. lovens § 113, 2. pkt.
 Stk. 2.  

  

 Uanset  

 lovens § 51 kan en i stk. 1 nævnt virksomhed ændre sin  

 regnskabspraksis, således at alene transaktioner og begivenheder, der  

 indtræffer efter lovens ikrafttræden, indregnes efter de nye regler.  

 Endvidere  

 kan virksomheden undlade at anvende det nye målegrundlag for aktiver og  

 forpligtelser, som var indregnet før lovens ikrafttræden.
 § 4.  

  

 Bestemmelserne i stk. 2 og 3 kan anvendes af mellemstore virksomheder,  

 der  

 i henhold til lovens § 7 skal følge bestemmelserne i regnskabsklasse C.  

 Bestemmelserne finder tilsvarende anvendelse på koncernregnskaber, der  

 aflægges  

 for mellemstore koncerner.
Stk. 2.  

  

 Uanset  

 lovens § 51 kan en i stk. 1 nævnt virksomhed ændre sin  

 regnskabspraksis for de i stk. 3 nævnte aktiver og forpligtelser,  

 således  

 at alene transaktioner og begivenheder, der finder sted efter lovens  

 ikrafttræden, indregnes efter de nye regler.
Endvidere kan virksomheden  

 undlade  

 at anvende det nye målegrundlag for aktiver og forpligtelser, som var  

 indregnet  

 før lovens ikrafttræden.
 Stk. 3.  

  

 Bestemmelserne i stk. 2 finder anvendelse på:
1)  

 	  

 Immaterielle aktiver  

 og indretning af lejede lokaler, jf. lovens §§ 33 og 83, 2)  

 	  

 finansielt leasede  

 aktiver og dertil knyttede forpligtelser samt igangværende arbejder for  

 fremmed  

 regning, jf. lovens § 33, 3)  

 	  

 finansielle aktiver  

 og forpligtelser, der skal indregnes til amortiseret kostpris, jf. lovens  

 § 37, stk. 2, 4)  

 	  

 investeringsejendomme,  

 råstoffer eller lignende værdier og dermed forbundne forpligtelser, jf.  

 lovens  

 § 38, stk. 1, og 5)  

 	  

 aktiver og  

 forpligtelser i en erhvervet virksomhed samt negativ goodwill, jf. lovens  

 § 122.
 § 5.  

  

 Bestemmelserne i stk. 2 og 3 kan anvendes af store virksomheder, der i  

 henhold til lovens § 7 skal følge bestemmelserne i regnskabsklasse C.  

 Bestemmelserne finder tilsvarende anvendelse på koncernregnskaber, der  

 aflægges  

 for store koncerner.
Stk. 2.  

  

 Uanset  

 lovens § 51 kan en i stk. 1 nævnt virksomhed ændre sin  

 regnskabspraksis for de i stk. 3 nævnte aktiver og forpligtelser,  

 således  

 at alene transaktioner og begivenheder, der finder sted efter lovens  

 ikrafttræden, indregnes efter de nye regler.
Endvidere kan virksomheden  

 undlade  

 at anvende det nye målegrundlag for aktiver og forpligtelser, som var  

 indregnet  

 før lovens ikrafttræden.
 Stk. 3.  

  

 Bestemmelserne i stk. 2 finder anvendelse på:
1)  

 	  

 Immaterielle aktiver  

 og indretning af lejede lokaler, jf. lovens §§ 33 og 83, og 2)  

 	  

 aktiver og  

 forpligtelser i en erhvervet virksomhed samt negativ goodwill, jf. lovens  

 § 122.
 § 6.  

  

 Bestemmelsen  

 i § 5, stk. 3, nr. 2, finder tilvarende anvendelse på virksomheder,  

 der i henhold til lovens § 7 skal følge regnskabsklasse D.  

 Bestemmelserne  

 finder tilsvarende anvendelse på koncernregnskaber, der aflægges for  

 koncerner  

 af de omhandlede virksomheder som modervirksomheder.
 § 7.  

  

 En  

 modervirksomhed kan i årsregnskab og koncernregnskab uanset lovens § 121  

 behandle etableringen af koncernforhold efter den metode, der blev anvendt  

 ved  

 koncernetableringen inden lovens ikrafttræden.
 § 8.  

  

 En  

 virksomhed kan uanset lovens § 86 undlade at vise sammenligningstal for  

 poster i pengestrømsopgørelser første gang en sådan udarbejdes efter lovens  

 ikrafttræden.
 Stk. 2.  

  

 En  

 virksomhed kan undlade at tilpasse de i lovens § 101, stk. 1, nr.  

 2,  

 jf. nr. 1, omhandlede hoved- og nøgletal for de fire år, der løb forud for  

 lovens ikrafttræden.
 Stk. 3.  

  

 Undlader en  

 virksomhed at vise henholdsvis tilpasse de i stk. 1 og 2 nævnte beløb og  

 tal, skal dette oplyses som anført i lovens § 55, stk. 2.
 § 9.  

  

 Virksomheder,  

 der anvender undtagelsesreglerne i §§ 3 - 8, skal oplyse dette i  

 noterne.  

 Det samme gælder virksomheder, der anvender bestemmelserne i lovens  

 § 166,  

 stk. 2 og 3. Hvor der som følge af anvendelse af denne bekendtgørelse  

 eller lovens § 166, stk. 2 og 3, bliver tale om mere end én  

 regnskabspraksis for ensartede regnskabsposter, skal der i noterne gives  

 yderligere oplysninger, såfremt dette er nødvendigt for at opfylde lovens  

 § 11, stk. 1.
 Stk. 2.  

  

 Udover  

 stk. 1, 2. og 3. pkt., berører denne bekendtgørelse ikke reglerne i  

 lovens  

 § 166, stk. 1 - 4.
Kapitel 3 Ikrafttræden m.v.
 § 10.  

  

 Bekendtgørelsen  

 træder i kraft den 1. maj 2004 og kan anvendes med virkning for et  

 regnskabsår,  

 der er begyndt før den 1. april 2004.
 Stk. 2.  

  

 Bekendtgørelse nr. 841 af 11. oktober 2002 om undtagelser fra lov om  

 erhvervsdrivende virksomheders aflæggelse af årsregnskab m.v.  

 (årsregnskabsloven) ophæves.
