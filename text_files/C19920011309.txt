1. Indledning Den gældende kollektive forsikringsordning for tjenesterejser i udlandet  

 baserer sig på en tre-årig aftale mellem Direktoratet for Statens Indkøb og  

 Baltica Rejseforsikring A/S.
Aftalen udløber pr. 1. juli 1992.
Forsikringsordningen har i forbindelse med aftaleperiodens udløb været i  

 udbud.
Forsikringsaftalen med Baltica Rejseforsikring A/S er herefter  

 forlænget for en ny tre-årig periode til 30. juni 1995.
Forsikringsordningen beskrives nærmere i det følgende.
Opmærksomheden  

 henledes på, at forsikringsordningen i forbindelse med fornyelsen er blevet  

 udbygget på flere punkter.
Specielt gælder, - at bagageforsikringen samt forsikring for privatansvar og retshjælp ikke  

 længere er subsidiær i forhold til medarbejderens private forsikringer.
Dette  

 indebærer bla., at der ikke kan gøres regres mod medarbejderens eget selskab,  

 og at skader dækkes, uanset om medarbejderen har private forsikringer, - den tidligere specielle Grønlandsforsikring er blevet indarbejdet i  

 udlandsforsikringsordningen, - rejser til og fra Færøerne men ikke ophold på Færøerne er omfattet, - forsikringsordningen er udvidet, sådan at den efter omstændighederne vil  

 kunne bruges også uden for det egentlige tjenesterejseområde.
2. Omfang Forsikringen dækker tjenesterejser til, i og fra udlandet, der påbegyndes  

 og/eller afsluttes enten i Danmark, herunder Grønland og Færøerne, eller i  

 udlandet.
Forsikringen dækker endvidere rejser til og fra Grønland samt under  

 rejser internt i Grønland.
Ophold på Færøerne og i Grønland er ikke dækket af  

 forsikringen.
Forsikringsordningen omfatter medarbejdere i statsinstitutioner.
Ordningen  

 kan tillige anvendes for medarbejdere i institutioner med statslige  

 driftstilskud, hvis personalets ansættelsesvilkår er aftalt, fastlagt eller  

 godkendt af Finansministeriet.
Forsikringsordningen gælder for tjenesterejser.
Forsikringen vil dog efter  

 omstændighederne kunne benyttes på andre rejser end egentlige tjensterejser,  

 forudsat at staten afholder rejse- og forsikringsudgifterne.
Der kan f. eks.  

 være tale om uddannelsesrejser, patientrejser o.l.
Forsikringen dækker ikke ekspeditioner i Grønland.
For sådanne må der  

 tegnes speciel forsikring.
 For forsikringsordningen gælder Baltica's forsikringsbetingelser nr. 7-83,  

 hvortil der henvises.. Forsikringsbetingelserne udleveres til de rejsende,  

 jf. nedenfor under pkt. 5.
3. Forsikringssummer Sygdom og hjemtransport ubegrænset Rejseulykke Vedr. pkt. 2, a og b: Ved forsørger forstås en person, som:
- er gift, eller - har forsørgerpligt over for børn under 18 år, eller - har levet i et ægteskabslignende forhold, og som har haft fælles  

 folkeregisteradresse med samleveren i mindst de 12 foregående måneder.
Denne  

 tidsbegrænsning gælder dog ikke, hvis to samlevere har børn sammen, eller  

 tidligere har været gift med hinanden, men nu lever sammen på ny uden at være  

 gift med hinanden.
Rejseafbrydelse og tilkaldelse Forsikringen dækker dokumenterede rimelige ekstra udgifter i forbindelse  

 med hjemkaldelse (rejseafbrydelse) eller tilkaldelse.
 Ved »rejseafbrydelse« forstås: Hjemkaldelse på grund af dødsfald  

 eller hospitalindlæggelse som følge af alvorligt ulykkestilfælde eller en  

 pludseligt opstået sygdom blandt følgende personer i hjemlandet:
- sikredes ægtefælle eller samlever - sikredes børn eller forældre.
 Ved »tilkaldelse« forstås: Tilkald af ægtefælle eller samlever,  

 efter aftale med selskabets læge på grund af sikredes alvorlige,akut opståede  

 sygdom, alvorlige tilskadekomst eller død.
Bagage, inkl. bagageforsinkelse a.
Ved tyveri mv. under rejser indtil Forsikringen dækker genstande - dog ikke arbejdsgivereffekter - som  

 medarbejderen medbringer under rejsen.
Rede penge inkl. rejseforskud, dækkes  

 indtil kr. 10.000 efter de almindelige regler.
 Forsikringer dækker uden regresret over for den sikredes tegnede private  

 forsikringer.
 Der ydes erstatning til nødvendige indkøb, hvis bagagen er forsinket mere  

 end tre timer i forhold til sikredes ankomst til bestemmelsesstedet.
Privatansvar og retshjælp Forsikringerne dækker uden regresret for sikredes private forsikringer.
4. Præmier Forsikringspræmien beregnes for udlandsrejser samt rejser internt i  

 Grønland på basis af det antal dage, rejsen varer, inkl. ud- og hjemrejse.
 Rejser til og fra Grønland og Færøerne beregnes som to dages præmie.
 Følgende præmier vil være gældende for hele forsikringsperioden dvs.  

 indtil 30. juni 1995.
 For rejser indtil 1 måneds varighed:
 Ved rejser der varer mere end 1 år se tillige pkt. 7.
5. Rekvisition af forsikringskort Til medarbejdere, der skal på tjenesterejse i udlandet, Færøerne Den rekvisition, der er optrykt som bilag, kan anvendes.
 Det kan oplyses, at Baltica i brev af 10. juni 1992 har fremsendt  

 rekvisitionsblanketter til de institutioner, der tidligere har rekvireret  

 forsikringskort.
Forsikringskort kan både være plastickort og kartonkort.
Begge typer kort  

 er personlige.
 Plastickortet, der er det sædvanligt anvendte, tjener som dokumentation  

 for den tegnede forsikring på alle tjenesterejser, som medarbejderen  

 foretager i forsikringsperioden.
 Kartonkortet kan rekvireres til medarbejdere, der forventer kun at skulle  

 foretage en enkelt rejse eller til rejsende, der ikke er ansat i staten, men  

 deltager i en rejse, hvortil udgifterne afholdes helt eller delvis af staten,  

 jf. pkt. 2.
Der udstedes således ikke forsikringsbevis ved hver enkelt rejse, men  

 kortet tjener som bevis for den tegnede forsikring.
Medarbejderen får  

 udleveret kortet af sin institution ved første rejses begyndelse.
Af kortet, der er til brug ved sygdoms- og hjemtransportforsikringen,  

 fremgår, at den pågældende er på tjenesterejse for den danske stat, og er  

 forsikret hos Baltica.
Kortets forside er forsynet med diverse data, og på  

 bagsiden beskrives den administrative procedure i forbindelse med skader.
Plastickortet leveres i en kuvert, som også indeholder  

 forsikringsbetingelser og skadeguide.
Denne kuvert skal udleveres til  

 medarbejderen.
Institutionen registrerer udleveringen af kuverten med nummer til de  

 enkelte medarbejdere.
Ved udleveringen kvitterer medarbejderen for  

 modtagelsen og forsyner kortet med tydelig underskrift.
Der skal udstedes nye kort gældende fra 1. juli 1992, da eksisterende kort  

 er udløbet.
De gamle kort skal makuleres.
6. Praktisk fremgangsmåde ved forsikringstegning Der skal tegnes forsikring for hver enkelt rejse (se dog pkt. 6.3 -6.5 om  

 specielle ordninger) Forsikringen kan tegnes på en af følgende måder:
 6.1. Gennem et rejsebureau.
 Forsikringen kan tegnes gennem et rejsebureau, der opkræver  

 forsikringspræmien hos institutionen sammen med billetudgifter mv.
6.2. Direkte hos Baltica Institutionen kan også selv tegne forsikringen direkte hos Baltica.
I  

 dette tilfælde benyttes specielle girokort, der kan bestilles hos Baltica ved  

 anvendelse af rekvisitionen bagest i dette cirkulære.
 Der anvendes grønne girokort ved rejser under en måneds varighed og gule  

 girokort ved rejser af længere varighed.
 Der skal gives oplysninger om rejsemål og varighed på girokortet.
6.3 Rejser internt i Grønland Ved tjenesterejser til, i og fra Grønland tegnes, hvor det er praktisk  

 muligt, forsikring pr. rejse på samme måde som for udlandsrejser.
Det vil  

 typisk være tilfældet for rejser til og fra Grønland.
 For visse Grønlandsrejser, hvor det rent praktisk ikke kan lade sig gøre  

 at tegne forsikring, typisk tjenesterejser internt i Grønland, dækker  

 forsikringen uden konkret forsikringstegning, idet der betales a conto præmie  

 med en periodevis regulering.
6.4. Rejser for Udenrigsministeriet Rejser, der foretages for Udenrigsministeriets regning, bestilles gennem  

 Udenrigsministeriet, som varetager forsikringstegningen.
Det er dog  

 medarbejderens egen institution, der skal sørge for rekvirering og udlevering  

 af forsikringskort.
6.5. Særlige afregningsordninger For større forvaltningsenheder med stor rejseaktivitet kan der etableres  

 en ordning med særlig tegning og afregning (a conto præmie og periodevis  

 afregning).
 Anmodning om etablering af en sådan ordning rettes skriftligt til Statens  

 Indkøb.
7. Udvidet forsikringsdækning Ved tjenesterejser med varighed på mere end et år, kan der imidlertid være  

 behov for individuelt sammensatte forsikringer, som f.eks. omfatter  

 tandpleje, helbredsundersøgelse og højere forsikringssum for indbogenstande.  

 Baltica yder på sådanne forsikringer 25% rabat i forhold til selskabets  

 normale tarifpræmier.
Der kan endvidere for medarbejderens egen regning tegnes højere  

 ulykkesforsikring (1 mio. kr. ved død/2 mio. kr. ved invaliditet) til en  

 merpræmie på kr. 5 pr. dag.
Tegningen kan ske enten til rejsebureau eller ved  

 brug af girokortene.
 Medrejsende ægtefælle og/eller børn kan - for medarbejderens egen regning  

 - medforsikres ved oplysning til rejsebureau eller på girokortet til følgende  

 præmier:
 For rejser indtil 1 måned:
 For rejser på mere end 1 måned:
 Samme præmie som for medarbejderen.
 Der kan - for medarbejderens egen regning - tegnes forsikring på  

 supplerende dage, det vil sige private feriedage, ved oplysning til  

 rejsebureau eller på girokort til følgende præmier:
8. Ikrafttrædelsesbestemmelser Forsikringsordningen træder i kraft 1. juli 1992.
 Nærværende cirkulære ophæver Finansministeriets cirkulære nr. 39 af 31.  

 marts 1989 om den kollektive statslige forsikringsordning for tjenesterejser  

 i udlandet (LP nr. 32/89) og cirkulære nr. 155 af 15. november 1989  

 vedrørende den kollektive rejseforsikring gældende for rejser til, i og fra  

 Grønland (APD. nr. 104/89).
Herudover ophæves Ministeriet for Grønlands cirkulære af 14. august 1985  

 til samtlige styrelser og institutioner i København og Grønland, hvis  

 personale er omfattet af Ministeriet for Grønlands rejseforsikring (NAL.
C-I,  

 4-8-14), Statsministeriet, Grønlandsdepartementets, regulativ af 6. januar  

 1988 om rejseforsikring under tjenesterejser og udstationering i Grønland  

 (NAL.
C-I, 4-8-17) samt cirkulære af 6. januar 1988 til samtlige styrelser og  

 institutioner i København og Grønland, hvis personale er omfattet af  

 Statsministeriet, Grønlandsdepartementets, rejseforsikring (NAL.
C-I,  

 4-8-16).
FINANSMINISTERIET, Administrations- og Personaledepartementet Den 2. juli 1992 P.
M.
V.
 E.B.
Peter Friis Rekvisition til:
