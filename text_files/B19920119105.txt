 I medfør af § 1, stk. 2 og 6, § 2, stk. 1, §§ 4-6 og § 7, stk. 2, i lov  

 nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug, som ændret  

 ved lov nr. 143 af 3. marts 1992 og lov nr. 1018 af 19. december 1992  

 fastsættes :
Betingelser for tilskud § 1.  Der kan efter ansøgning gives tilskud til  

 dækning af udgifter til kuldioxidafgift i virksomheder, der er registreret  

 efter merværdiafgiftsloven (momsloven), og hvor afgiftsgrundlaget, jf. stk.  

 2, udgør over 3 pct. af virksomhedens refusionsgrundlag efter § 9, stk. 4-6,  

 i lov om kuldioxidafgift af visse energiprodukter (afgiftsloven).
Stk. 2.  Afgiftsgrundlaget efter stk. 1 er  

 kuldioxidafgiften for virksomheden efter tilbagebetaling af 50 pct. i henhold  

 til afgiftslovens § 9, stk. 1, tillagt beløb vedrørende anvendt naturgas, som  

 kan medregnes efter afgiftslovens § 9, stk. 2, 4. pkt.
I afgiftsgrundlaget  

 indgår kun afgiften for forbrug med tilbagebetalingsret efter afgiftslovens §  

 9, stk. 3.
 Stk. 3.  Væksthusgartnerier kan opnå tilskud til den del  

 af afgiftsgrundlaget, der vedrører drift af væksthuse, selv om  

 afgiftsgrundlaget ikke overstiger 3 pct. af refusionsgrundlaget.
 Stk. 4.  Ved væksthusgartneri forstås en  

 gartneribedrift, hvor minimum 75 % af virksomhedens omsætning i  

 opgørelsesperioden, jf. § 15, stk. 1, stammer fra produktion i væksthuse.
 § 2.  Det er en betingelse for tilskud, at  

 virksomheden har gennemgået et energisyn efter retningslinierne i  

 Energistyrelsens bekendtgørelse om energisyn og energieffektivisering i visse  

 virksomheder, og at virksomheden gennemfører de energieffektiviserende  

 foranstaltninger, som er anbefalet i rapporten over energisynets basisdel.
 § 3.  Det er en betingelse for tilskud, at  

 virksomheden gennemfører en energistyring og opfylder krav i forbindelse med  

 indkøb af nyt udstyr som angivet i Energistyrelsens bekendtgørelse om  

 energisyn og energieffektivisering i visse virksomheder.
 § 4.  For virksomheder, der er registreret efter  

 momslovens § 5, stk. 2, 2. pkt., er det de enkelte registrerede enheder, som  

 er berettigede til tilskud, og som skal opfylde betingelserne.
 Stk. 2.  For virksomheder, der er registreret efter  

 momslovens § 5, stk. 3, er det de enkelte juridiske enheder, som er  

 berettigede til tilskud, og som skal opfylde betingelserne.
Ansøgning om tilskud § 5.  Ansøgning om tilskud til dækning af udgifter til  

 kuldioxidafgift indsendes til Energistyrelsen på et særligt ansøgningsskema.  

 Virksomhedens indehaver eller ansvarlige ledelse skal i ansøgningen forpligte  

 virksomheden til at gennemføre en energieffektivisering som nævnt i §§ 2 og  

 3.
Stk. 2.  Ved ansøgning skal virksomheden have gennemgået  

 et energisyn, jf. § 2. Energisynet skal være afsluttet inden for de seneste  

 12 måneder.
Ansøgningen skal vedlægges en rapport over basisdelen for  

 energisynet, som er underskrevet af energisynskonsulenten.
 Stk. 3.  Ved ansøgning skal en virksomhed underrette  

 Energistyrelsen, dersom der siden afslutningen af energisynet er sket  

 væsentlige ændringer i de forhold i virksomheden, som omfattes af energisyn.
Tilsagn om tilskud § 6.  Energistyrelsen meddeler tilsagn om tilskud med  

 virkning fra den hverdag, bortset fra lørdage, hvor virksomhedens ansøgning  

 med bilag, jf. § 5, forelå i Energistyrelsen, jf. dog § 30.
 Stk. 2.  Tilsagn om tilskud, som har virkning fra  

 begyndelsen af en opgørelsesperiode for virksomheden, jf. § 15, stk. 1,  

 meddeles for 3 hele opgørelsesperioder på 12 måneder.
 Stk. 3.  Tilsagn om tilskud, som ikke har virkning fra  

 begyndelsen af en opgørelsesperiode for virksomheden, jf. § 15, stk. 1,  

 meddeles for en periode omfattende tidsrummet frem til den førstkommende hele  

 opgørelsesperiode for virksomheden samt 2 hele opgørelsesperioder på 12  

 måneder.
 Stk. 4.  Når tilsagn om tilskud er meddelt, kan  

 tilsagnsperioden for en virksomhed ikke forlænges, med mindre der efter  

 tilsagnets meddelelse er gennemført nyt energisyn i virksomheden.
 § 7.  Tilsagn om tilskud vil være betinget af, at  

 virksomheden opfylder følgende vilkår :
Stk. 2.  Virksomheder, som er meddelt tilsagn om  

 tilskud, skal hvert år i tilsagnsperioden underrette Energistyrelsen, når  

 rapporterne omtalt i stk. 1, nr. 2) og 3) er udarbejdet.
Energistyrelsen kan  

 anmode en virksomhed om at indsende rapporterne.
§ 8.  Energistyrelsen kan anmode virksomheder, som er  

 meddelt tilsagn om tilskud, om at indsende oplysninger vedrørende energisynet  

 og de energimæssige konsekvenser heraf til Energistyrelsen.
Omfanget af  

 oplysningerne aftales med de berørte organisationer.
 Stk. 2.  Energistyrelsen skal behandle de indsendte  

 oplysninger som fortrolige, og må kun videregive oplysninger i generaliserede  

 former, hvor enkeltvirksomheders forhold ikke kan identificeres.
 § 9.  En virksomhed, som er meddelt tilsagn om  

 tilskud, skal underrette Energistyrelsen, dersom der i tilsagnsperioden sker  

 væsentlige ændringer i de forhold i virksomheden, som omfattes af energisyn.
§ 10.  Energistyrelsen eller den, som Energistyrelsen  

 bemyndiger dertil, kan uanmeldt og uden retskendelse foretage eftersyn på en  

 virksomhed vedrørende forhold, som omfattes af energisyn, samt overholdelsen  

 af de i § 7, stk. 1, nævnte vilkår.
Virksomheders indehavere og ansatte skal  

 yde fornøden bistand til gennemførelsen af eftersyn.
 § 11.  Dersom der efter det senest gennemførte  

 energisyn er sket væsentlige ændringer i de forhold i en virksomhed, som  

 omfattes af energisyn, kan Energistyrelsen betinge tilsagn om tilskud af, at  

 der inden en fastsat frist gennemføres nyt eller opfølgende energisyn i  

 virksomheden.
§ 12.  Energistyrelsen kan tilbagekalde tilsagn om  

 tilskud, dersom en virksomhed § 13.  Energistyrelsen underretter løbende de  

 statslige told- og skattemyndigheder om meddelte tilsagn om tilskud og om  

 tilbagekaldelse af tilsagn.
Udbetaling af tilskud § 14.  Tilskuddet ydes med et beløb svarende til  

 virksomhedens udgift til kuldioxidafgift for forbrug med tilbagebetalingsret  

 efter afgiftslovens § 9, stk. 3. Udgiften opgøres efter § 9, stk.1 - 3, i  

 afgiftsloven med fradrag af afgiftsbeløb, der tilbagebetales virksomheden  

 efter disse regler.
Tilskuddet udbetales med det beløb, der overstiger summen  

 af 10.000 kr. årligt og fradrag som nævnt i afgiftslovens § 9, stk. 2, 3.  

 pkt.
§ 15.  Opgørelsesperioden for tilskud er kalenderåret  

 i de tilfælde, hvor virksomhedens afgiftsperiode efter momsloven er  

 sammenfaldende med kalenderårets begyndelse og slutning.
For virksomheder,  

 der ikke kan benytte kalenderåret som opgørelsesperiode, er  

 opgørelsesperioden en 12-måneders-periode.
 Stk. 2.  En virksomhed kan uanset stk. 1 få udbetalt et  

 foreløbigt tilskud for de afgiftsperioder, hvor afgiftsgrundlaget udgør over  

 3 pct. af virksomhedens refusionsgrundlag, jf. § 1. De ikke  

 tilskudsberettigede beløb efter § 14, 3. pkt., skal fradrages forlods.
Stk. 3.  Til væksthusgartnerier kan tilskuddet udbetales  

 månedsvis efter bestemmelserne i lov om fremskyndet tilbagebetaling af visse  

 afgifter.
Tilskuddet udbetales på grundlag af den tilfakturerede  

 kuldioxidafgift.
Det ikke tilskudsberettigede beløb på 10.000 kr., jf. § 14,  

 3. pkt., skal fradrages forlods.
§ 16.  Anmodning om udbetaling af tilskud sendes til  

 de statslige told- og skattemyndigheder.
Beløbet angives i hele kroner, idet  

 der ses bort fra ørebeløb.
Anmodningen skal være underskrevet af  

 virksomhedens ansvarlige ledelse.
 Stk. 2.  Udbetaling og modregning af tilskud sker efter  

 reglerne i momslovens § 23.
 § 17.  Efter udløbet af opgørelsesperioden skal  

 virksomheden foretage en endelig opgørelse af det tilskudsberettigede beløb i  

 opgørelsesperioden.
 Stk. 2.  Viser opgørelsen efter stk. 1, at  

 tilskudsbeløbet i opgørelsesperioden overstiger et foreløbigt udbetalt  

 tilskud til virksomheden, finder § 16 tilsvarende anvendelse.
Stk. 3.  Viser opgørelsen efter stk. 1, at virksomheden  

 har fået udbetalt for meget som foreløbigt tilskud i opgørelsesperioden, skal  

 det for meget udbetalte beløb angives og tilbagebetales til de statslige  

 told- og skattemyndigheder senest 1 måned og 10 dage efter  

 opgørelsesperiodens udløb.
For virksomheder, der er registreret efter  

 momslovens § 25, skal beløbet tilbagebetales senest 2 måneder og 20 dage  

 efter opgørelesperiodens udløb.
 Stk. 4.  Væksthusgartnerier, der er nævnt i § 15, stk.  

 3, skal senest samtidig med afgivelse af momsangivelsen for den sidste  

 afgiftsperiode efter momsloven i opgørelsesperioden til de statslige told- og  

 skattemyndigheder indberette størrelsen af henholdsvis godtgørelsesberettiget  

 kuldioxidafgift efter afgiftsloven og tilskudsbeløbet for opgørelsesperioden.  

 Indberetningen skal være underskrevet af virksomhedens ansvarlige ledelse.
Regnskabsbestemmelser § 18.  Virksomheder, som modtager tilskud, skal kunne  

 fremlægge fakturaer eller særskilte opgørelser til dokumentation af  

 tilskudsbeløbet.
Virksomhederne skal tilrettelægge deres regnskaber således,  

 at de kan danne grundlag for opgørelsen af tilskudsbeløbet.
 Stk. 2.  Virksomhederne skal umiddelbart for hver  

 afgiftsperiode efter momsloven, hvori virksomheden har modtaget tilskud, og  

 for hver opgørelsesperiode kunne redegøre for afgifts- og  

 refusionsgrundlaget, jf. § 1, samt for beregningen af tilskud.
 Stk. 3.  Virksomhederne skal umiddelbart kunne foretage  

 en sammentælling af de udbetalte tilskud for hver opgørelsesperiode.
 § 19.  Regnskab over tilskuddet føres i virksomhedens  

 almindelige forretningsregnskab og på en sådan måde, at tilskuddet til enhver  

 tid kan opgøres på grundlag af regnskabet.
 Stk. 2.  Hvis regnskabet ikke kan indpasses i  

 forretningsregnskabet, føres et specielt regnskab efter de statslige told- og  

 skattemyndigheders nærmere anvisning.
 Stk. 3.  Regnskabsmaterialet skal opbevares i 5 år efter  

 regnskabsårets udløb.
Kontrolbeføjelser § 20.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn hos de virksomheder, der  

 anmoder om tilskud efter denne bekendtgørelse, og til at efterse  

 virksomhedernes forretningsbøger og øvrige regnskabsmateriale, samt  

 korrespondance mv.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelse af de i stk. 1  

 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning indsendes til de statslige  

 told- og skattemyndigheder.
 § 21.  Leverandører af energiprodukter omfattet af  

 afgiftsloven, herunder også leverandører af naturgas og varme, der er  

 fremstillet ved naturgas, skal på begæring meddele de statslige told- og  

 skattemyndigheder oplysning om de leverede energiprodukter.
 § 22.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn af regnskaber mv. hos de i § 21  

 nævnte virksomheder.
Straffebestemmelser § 23.  Med bøde straffes den, der forsætligt eller  

 groft uagtsomt :
 Stk. 2.  Den, der begår en af de nævnte overtrædelser  

 med forsæt til uberettiget at få udbetalt tilskud, straffes med bøde, hæfte  

 eller fængsel indtil 2 år.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
Andre bestemmelser § 24.  For meddelte tilsagn om tilskud, der ikke har  

 virkning fra en opgørelsesperiodes start, jf. § 15, stk. 1, opgøres  

 tilskuddet fra tilsagnets ikrafttræden til starten af første hele  

 opgørelsesperiode på grundlag af virksomhedens afgifts- og refusionsgrundlag  

 for samme tidsrum.
 Stk. 2.  Det ikke tilskudsberettigede beløb på 10.000  

 kr. reduceres forholdsmæssigt svarende til periodens længde, jf. stk. 1, i  

 forhold til en hel opgørelsesperiode.
 § 25.  Såfremt det konstateres, at der er ydet for  

 stort et tilskud eller at virksomheden ikke har opfyldt betingelserne for at  

 opnå tilskud, afkræver de statslige told- og skattemyndigheder virksomheden  

 det skyldige beløb til betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
§ 26.  Virksomheder, hvis regnskab ikke kan lægges til  

 grund for opgørelse af refusionsgrundlaget i henhold til afgiftslovens § 9,  

 stk. 4-6, er ikke berettiget til tilskud.
Eventuelt udbetalte tilskud  

 tilbagebetales efter reglerne i § 25.
 § 27.  For tilbagebetalingen af for meget udbetalt  

 tilskud hæfter den, der som ejer, forpagter eller lignende driver  

 virksomheden for egen regning.
 § 28.  I henhold til § 5 i lov om statstilskud til  

 dækning af udgifter til kuldioxidafgift i visse virksomheder med et stort  

 energiforbrug kan Energistyrelsens afgørelser om ydelse af tilskud ikke  

 indbringes for højere administrativ myndighed.
Stk. 2.  De statslige lokale told- og skattemyndigheders  

 afgørelser kan indbringes for Told- og Skattestyrelsen.
Afgørelser truffet af  

 Told- og Skattestyrelsen kan ikke indbringes for anden administrativ  

 myndighed.
 Ikrafttrædelse m.v.
 § 29.  Bekendtgørelsen træder i kraft den 1. januar  

 1993.
 § 30.  Uanset bestemmelsen i § 6, stk. 1, vil tilsagn  

 om tilskud blive meddelt med virkning fra den 1. januar 1993, såfremt  

 virksomhedens ansøgning med bilag, jf. § 5, er Energistyrelsen i hænde senest  

 den 18. januar 1993.
 § 31.  For virksomheder, der ikke anvender  

 kalenderåret som opgørelsesperiode efter § 15, stk. 1, begynder den første  

 12-måneders periode fra starten af første afgiftsperiode efter momsloven  

 efter den 1. januar 1993.
 Stk. 2.  For overgangsperioden fra 1. januar 1993 til  

 første afgiftsperiode efter stk. 1, opgøres tilskuddet på grundlag af  

 virksomhedens afgifts- og refusionsgrundlag for samme tidsrum.
 Stk. 3.  Det ikke tilskudsberettigede beløb på 10.000  

 kr. reduceres forholdsmæssigt svarende til overgangsperiodens længde, jf.  

 stk. 1, i forhold til en hel opgørelsesperiode.
