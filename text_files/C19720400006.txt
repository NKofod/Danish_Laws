 »Almindelige betingelser for arbejder og leverancer i bygge- og  

 anlægsvirksomhed« er udfærdiget efter indstilling af et af ministeriet  

 for offentlige arbejder nedsat udvalg med repræsentation for:
BYGGEFAGENES KOOPERATIVE LANDSSAMMENSLUTNING BYGGE-SOCIETETET FOR DANMARK ENTREPRENØRFORENINGEN FÆLLESORGANISATIONEN AF ALMENNYTTIGE DANSKE BOLIGSELSKABER HÅNDVÆRKSRÅDET INDUSTRIRÅDET ADVOKATRÅDET DANSKE ARKITEKTERS LANDSFORBUND DANSK INGENIØRFORENING DEN DANSKE DOMMERFORENING FORENINGEN AF RÅDGIVENDE INGENIØRER INGENIØR-SAMMENSLUTNINGEN INGENIØR-SAMMENSLUTNINGENS RÅDGIVENDE INGENIØRER BOLIGMINISTERIET FORSVARSMINISTERIET HANDELSMINISTERIET INDENRIGSMINISTERIET MINISTERIET FOR OFFENTLIGE ARBEJDER GENERALDIREKTORATET FOR STATSBANERNE LUFTFARTSDIREKTORATET MONOPOLTILSYNET FREDERIKSBERG KOMMUNALBESTYRELSE KØBENHAVNS KOMMUNALBESTYRELSE AMTSRÅDSFORENINGEN I DANMARK KOMMUNERNES LANDSFORENING AMTSVEJINSPEKTØRFORENINGEN I DANMARK STADS- OG HAVNEINGENIØRFORENINGEN I DANMARK Indhold:
A.
Aftalegrundlaget § 1.  Betingelsernes område og fravigelighed Stk. 1.  De almindelige betingelser indgår som led i  

 aftaler om arbejder og leverancer i bygge- og anlægsvirksomed.
 Stk. 2.  Ved leverancer er i nedenstående bestemmelser  

 »bygherren« at forstå som køberen og »entreprenøren« som  

 sælgeren.
 Stk. 3.  Når de almindelige betingelser anvendes, er  

 bestemmelser om fravigelse af reglerne kun gældende, når de tydeligt angiver,  

 på hvilke punkter fravigelse skal ske.
 § 2.  Bygherrens udbud.
Stk. 1.  Ved udbud forstås bygherrens opfordring til at  

 fremkomme med tilbud.
Dersom tilbud indhentes ved bunden eller offentlig  

 licitation(* 1), skal dette udtrykkeligt oplyses ved udbuddet.
Stk. 2.  I forbindelse med udbuddet skal gives de  

 oplysninger, som er nødvendige for udarbejdelsen af tilbud.
Udbudsmaterialet  

 skal indeholde en tridsplan, og ved private bygge- og anlægsarbejder skal det  

 i almindelighed tillige indeholde en finansieringsplan.
Det skal af  

 udbudsmaterialet fremgå hvilke sanktionsbestemmelser, der skal gælde for det  

 tilfælde, at tidsfrister ikke overholdes.
Udbudsmaterialet skal indeholde  

 oplysning om eventuelle tinglyste bestemmelser om fortidsminder.
Stk. 3.  Det skal i forbindelse med udbuddet oplyses,  

 hvorvidt der ønskes sikkerhedsstillelse for tilbagelevering af  

 udbudsmaterialet.
Sikkerhedsstillelsen kan ske som bank- eller  

 sparekassegaranti, kautionsforsikring eller med bygherrens godkendelse på  

 anden måde.
Ved tilbagelevering af udbudsmaterialet i hel og ubeskadiget  

 stand inden udløbet af en rimelig frist skal sikkerhedsstillelsen straks  

 frigives, uanset om den pågældende har afgivet tilbud.
 Stk. 4.  Når bygherren ved udbuddet har erklæret at  

 ville modtage alternative tilbud, kan han samtidig forlange, at der tillige  

 afgives tilbud på det til bygherrens udbud hørende udbydelsesgrundlag, jfr. §  

 3, stk. 3.
Stk. 5.  Bygherren kan med henblik på en vurdering af de  

 indkomne tilbud ved udbuddet stille krav om tilbuddets form.
Han kan herunder  

 forlange, at tilbud udfærdiges med en rimelig specifikation af tilbudssummen  

 på dertil af ham leverede blanketter eller efter en nærmere angiven ordlyd.  

 Dersom tilbuddet eller dele heraf skal afgives som enhedspriser, skal  

 bygherren angive, hvilken vægt der ved vurderingen af tilbuddets samlede  

 størrelse vil blive tillagt de enkelte enhedspriser.
Stk. 6.  De oplysninger, der gives i forbindelse med  

 udbuddet, og materiale, der udleveres samtidig med eller senere end udbuddet,  

 skal fremtræde skriftligt i fuldstændigt enslydende form for alle, der ønsker  

 at give tilbud.
Dersom bygherren efter udbuddet giver oplysninger, som  

 supplerer det udleverede udbudsmateriale, skal han omgående skriftligt  

 meddele de samme oplysninger til alle, der fra ham har modtaget  

 udbudsmaterialet.
 § 3.  Entreprenørens tilbud og licitation.
Stk. 1.  Tilbud skal foruden de udtrykkeligt fordrede  

 opgivelser indeholde den bydendes navn, adresse og underskrift.
Når flere i  

 forening giver tilbud, er dette bindende een for alle og alle for een.  

 Såfremt et arbejde er udbudt således, at der foruden en pris på arbejdet som  

 helhed skal angives priser på dele af arbejdet, kan priserne på de enkelte  

 dele kun betragtes som selvstædige tilbud, hvis dette udtrykkeligt er  

 foreskrevet ved udbuddet eller tilkendegivet ved tilbuddet.
 Stk. 2.  Såfremt tilbud foruden en samlet sum skal  

 indeholde enhedspriser, kommer disse kun til anvendelse ved  

 betalingsregulering på grund af større eller mindre ydelser end af bygherren  

 angivet, medens ellers alene den samlede sum er bindende.
 Stk. 3.  Ved alternativt tilbud forstås tilbud, som på  

 væsentlige, nærmere angivne punkter afviger fra det til bygherrens udbud  

 hørende udbudsgrundlag.
 Stk. 4.  Ved bunden licitation er bygherren kun  

 berettiget til at antage et alternativt tilbud, hvis det ved udbuddet er  

 tilkendegivet, at bygherren forbeholder sig at antage et sådant tilbud.
 Ved offentlig licitation er bygherren berettiget til at antage ethvert  

 alternativt tilbud.
 Stk. 5.  Den bydende vedstår sit tilbud i 4 uger.
 Stk. 6.  Den, hvis tilbud ikke antages, kan forlange sit  

 tilbud samt tegninger, beregninger og beskrivelser, som han har ladet  

 udarbejde, tilbageleveret.
 Stk. 7.  Det påhviler bygherren at give underretning til  

 de tilbudsgivere, hvis tilbud ikke antages.
 § 4.  Entrepriseaftalen.
Stk. 1.  Aftale om udførelse af en entreprise eller om  

 en leverance træffes ved accept af det afgivne tilbud eller ved et særligt  

 dokument.
Accepten skal være skriftlig.
I den skriftlige aftale skal der  

 henvises til de dokumenter, som har dannet grundlag for aftalen.
Dette  

 bilagsmateriale skal på forlangende tilbageleveres til bygherren, når der er  

 enighed om den endelige opgørelse.
Eventuel stempelpligt påhviler bygherren.
 Stk. 2.  Alle betegnelser i henseende til mønt, mål og  

 vægt er danske.
Stk. 3.  Entreprenøren kan kun med bygherrens samtykke  

 overdrage entreprisen helt eller delvis til en anden.
Dog kan han overlade  

 udførelsen af dele af entreprisen til underentreprenører, hvor det sædvanligt  

 eller naturligt, at disse udføres i underentreprise.
 § 5.  Fejl og uoverensstemmelser i grundlaget for  

 aftalen.
Stk. 1.  Fejl i grundlaget for aftalen berettiger ikke  

 bygherren eller entreprenøren til at hæve entreprisekontrakten.
Er fejlen  

 ikke af uvæsentlig betydning, kan entreprenøren kræve betaling for  

 merydelser, og bygherren kræve fradrag i entreprisesummen for besparelser,  

 som fejlen måtte medføre.
Et sådant krav skal dog fremsættes umiddelbart  

 efter, at den part, der vil gøre kravet gældende, har eller burde have  

 konstateret fejlen.
 Stk. 2.  Hvis grundlaget for aftalen ikke yder  

 tilstrækkelig vejledning til udførelse af enkelte dele af entreprisen, eller  

 hvor der foreligger uoverensstemmelser, skal entreprenøren indhente  

 bygherrens afgørelse.
 Stk. 3.  Finder entreprenøren, at han på grund af  

 forhold, som han ikke burde have taget i betragtning ved tilbudsgivningen,  

 ikke kan påtage sig ansvaret for udførelsen i overensstemmelse med  

 udbudsmaterialets angivelse af projektet, dele af dette eller  

 udførelsesmåden, må han på klar og utvetydig måde tilkendegive dette overfor  

 bygherren eller hans tilsyn, jfr. § 10, og han er da pligtig nøje at følge de  

 anvisninger, som gives ham angående udførelsen og sikringen under denne.
B.
Entreprisens udførelse § 6.  Entreprisens omfang og art.
 Stk. 1.  Entreprenøren er pligtig snarest muligt i  

 samarbejde med bygherren at udarbejde en arbejdsplan.
 Stk. 2.  Entreprisen skal udføres i nøje  

 overensstemmelse med entrepriseaftalen og hertil hørende bilag, og  

 entreprenøren skal levere alle materialer og præstere alle til entreprisens  

 færdiggørelse fornødne biydelser, herunder oprydning og rømming.
 Stk. 3.  Bygherren lader foretage afsætninger af de  

 bestemmende hovedlinjer og højder, medens al øvrig afsætning foretages af  

 entreprenøren.
 Stk. 4.  Entreprisen skal udføres smukt, solidt og i  

 enhver henseende forsvarligt af materialer, der, for så vidt disses  

 beskaffenhed ikke er aført, kan henføres til gode handelsvarer.
 Stk. 5.  Såfremt det er fastsat i udbudsmaterialet, skal  

 entreprenøren.
 Stk. 6.  Bygherren og hans tilsyn har adgang til de  

 arbejdspladser og produktionssteder, hvor arbejdet udføres og kan kræve de  

 oplysninger, der er nødvendige til bedømmelse af ydelsen.
Stk. 7.  Bygherren og hans tilsyn kan under arbejdets  

 gang kassere ikke kontraktmæssige arbejder eller materialer.
Denne kassation  

 skal ske så hurtigt som muligt.
 Stk. 8.  Kasserede materialer skal omgående fjernes fra  

 byggepladsen.
Stk. 9.  Anmeldelser om arbejder i offentlige eller  

 private vejarealer påhviler det entreprenøren at foretage.
Entreprenøren er  

 ligeledes forpligtet til at reparere eller foranledige repareret den ved  

 arbejdet forvoldte skade og drage omsorg for, at eventuel fornøden vejattest  

 kan udstedes.
 § 7.  Bygherrens egne ydelser.
 Stk. 1.  Dersom bygherren selv eller ved andre udfører  

 en del af entreprisen, skal entreprenøren kun udføre de hertil hørende  

 biydelser, som udtrykkeligt er indbefattet i aftalen.
 Stk. 2.  Dersom bygherren ifølge aftalen leverer nærmere  

 foreskrevne materialer, skal disse leveres rettidigt og i det fornødne  

 kvantum og mod kvittering.
Stk. 3.  Efter modtagelsen bærer entreprenøren risikoen  

 for, at materialerne ikke bortkommer eller beskadiges.
Materialerne skal  

 anvendes forsvarligt af entreprenøren, som skal tilbagelevere de materialer,  

 som ikke anvendes.
 § 8.  Forandring i entreprisen.
Stk. 1.  Bygherren har ret til at forlange forandringer  

 i entreprises omfang og art inden for de grænser, som er fastsat i  

 udbudsmaterialet, og til at stille særlige krav om materialer,  

 konstruktioner, entreprisens udførelse og biydelser.
Krav om ændringer i  

 entrepriseaftalen i denne anledning skal straks fremsættes skriftligt, og der  

 træffes snarest skriftlig aftale herom mellem bygherren og entreprenøren.  

 Forhandlinger herom må ikke medføre forsinkelse af entreprisens udførelse.
 Stk. 2.  Intet ekstraarbejde må udføres uden udtrykkelig  

 anmodning, som entreprenøren kan forlange fremsat skriftligt.
 § 9.  Fortidsminder.
 Stk. 1.  Det påhviler entreprenøren at drage omsorg for,  

 at jordfaste fortidsminder ikke beskadiges, ændres eller flyttes.
 Stk. 2.  Fund af jordfaste fortidsminder skal  

 entreprenøren straks anmelde til bygherren, og arbejdet skal standses i det  

 omfang, det følger af naturfredningsloven.
 Stk. 3.  Danefæ, andre oldsager, samt genstande i øvrigt  

 af historisk værdi eller interesse, som findes under arbejdet, afleveres til  

 bygherren.
 Stk. 4.  Det påhviler bygherren overfor rigsantikvaren  

 at foretage de i lovgivningen påbudte afleveringer og anmeldelser.
C.
Repræsentation og samvirke § 10.  Bygherrens tilsyn.
 Stk. 1.  Ved bygherrens tilsyn forstås hans arkitekt,  

 ingeniør, disses konduktører eller andre af bygherren særligt udpegede  

 tilsynsførende.
 Stk. 2.  Tilsynet repræsenterer bygherren overr for  

 entreprenøren med hensyn til arbejdets tilrettelæggelse og udførelse.  

 Tilsynet kan herunder give og modtage meddelelser vedrørende arbejdet,  

 godkende eller kassere materialer eller arbejder samt give anvisninger med  

 hensyn til tilrettelæggelsen af de forskellige entreprenørers arbejde i deres  

 indbyrdes forhold, jfr. § 14.
 Stk. 3.  Tilsynet skal være tilstede på arbejdspladsen  

 eller skal kunne tilkaldes.
 Stk. 4.  Tilsyn fra bygherrens side fritager ikke  

 entreprenøren for selv at føre behørigt tilsyn med det ham påhvilende  

 arbejde, jfr. § 12, stk. 1.
 § 11.  Byggemøder.
 Stk. 1.  Bygherren eller tilsynet indkalder til  

 byggemøder.
 Stk. 2.  Entreprenøren er forpligtet til selv eller ved  

 sin stedfortræder at deltage i byggemøderne.
 Stk. 3.  Det påhviler tilsynet at udarbejde mødereferat,  

 der snarest muligt tilsendes samtlige entreprenører.
 Stk. 4.  På hvert byggemøde opgøres antallet af  

 spilddage, både siden sidste byggemøde og det totale antal.
 § 12.  Entreprenørens personale .
 Stk. 1.  Entreprenøren skal lede arbejdet personligt  

 eller ved en stedfortræder, der kan repræsentere ham overfor bygherren og  

 tilsynet med hensyn til arbejdets tilrettelæggelse og udførelse, jfr. § 10,  

 stk. 2.
 Stk. 2.  Entreprenøren eller hans stedfortræder skal  

 være tilstede på arbejdspladsen eller skal kunne tilkaldes.
 Stk. 3.  De af entreprenørens eller hans  

 underentreprenørers formænd eller folk, som ved deres adfærd giver berettiget  

 grund til klage, skal på bygherrens forlangende fjernes fra arbejdspladsen.
 Stk. 4.  Bygherren har ret til for entreprenørens  

 regning at udbetale bevisligt tilgodehavende arbejdsløn, hvis det er  

 nødvendigt for at forhindre arbejdets standsning.
 § 13.  Bygherrens og entreprenørens ophold i udlandet.
 Hvis bygherren eller entreprenøren er bosat i udlandet, eller bosætter sig  

 der efter aftalens indgåelse, skal den pågældende part opgive en her i ladet  

 bosat person, der kan foretage økonomisk bindende dispositioner på hans  

 vegne, mod hvem søgsmål kan rettes, og med hvem i det hele taget alle  

 forhandlinger på den pågældende parts vegne kan føres med bindende virkning  

 for ham.
 § 14.  Samvirke med andre entreprenører.
 Stk. 1.  Entreprenøren skal samvirke med andre  

 entreprenører og i tide forhandle med tilsynet, således at fejl og  

 forsinkelser, der kan opstå ved manglende samvirke mellem entreprenørerne,  

 undgås.
 Stk. 2.  Det påhviler entreprenøren løbende at foretage  

 oprydning og rømning.
D.
Tidsfrister § 15.  Entreprenøren.
 Stk. 1.  Entreprenøren kan kræve forlængelse af  

 tidsfrister i følgende tilfælde:
 Stk. 2.  Entreprenøren er dog forpligtet til at søge  

 forsinkelser undgået eller begrænset ved sådanne dispositioner, som med  

 rimelighed kan kræves af ham.
 Stk. 3.  Entreprenøren skal ufortøvet skriftligt meddele  

 bygherren, når han anser sig berettiget til forlængelse af fristen og på  

 forlangende godtgøre, at den indtrådte forsinkelse skyldes det påberåbte  

 forhold.
 § 16.  Bygherren.
 Forlængelse af tidsfristerne for arbejdets modtagelse tilkommer bygherren  

 i tilsvarende tilfælde som i § 15, stk. 1. under punkt c), d) og e) anført,  

 ligesom der også må iagttages de samme regler som i § 15, stk. 3, foreskrevet  

 for meddelelser om og påvisning af årsager til forsinkelsen.
. Aflevering § 17.  Aflevering.
 Stk. 1.  Når arbejdet er fuldført, skal entreprenøren  

 anmelde dette skriftligt til bygherren, som derefter inden 2 uger skal  

 indkalde til en afleveringsforretning, hvortil entreprenøren er pligtig at  

 give møde personligt eller ved stedfortræder, idet han ellers må tage  

 bygherrens opmåling og skøn over arbejdet for gyldigt.
 Stk. 2.  Ved arbejder, som under opførelsen finansieres  

 midlertidigt gennem byggelån, skal samtlige etrepreørers arbejder være  

 fuldført, forinden afleveringsforretning kan kræves afholdt.
 Stk. 3.  Ved arbejder, der falder i særskilte afsnit,  

 f.eks. blokbebyggelser, kan der, for så vidt dette er forudsat i  

 fordelingsplanen eller i betalingsplanen, kræves afholdt  

 afleveringsforrretning for de enkelte afsnit, når de er fuldført.
Stk. 4.  Arbejdet anses afleveret til bygherren, når  

 afleveringsforretningen har fundet sted, medmindre der ved denne er påvist  

 væsentlige mangler.
Er dette tilfældet, afholdes ny afleveringsforretning,  

 når entreprenøren har givet bygherren meddelelse om, at han anser manglerne  

 for afhjulpet.
For øvrige mangler kan bygherren kræve afhjælpning efter  

 reglerne i § 21, stk. 4.
F.
Ansvar og risiko, bortset fra ophævelse I.
Generelt § 18.  Hovedregel mellem bygherre og entreprenør.
 Stk. 1.  Begge parter - med de ændringer, som måtte  

 følge af bestemmelserne i nærværende AB - ansvarlig overfor hinanden for  

 udgifter vedrørende arbejdet, som ved fejl eller forsømmelse fra den ene  

 parts side måtte være påført den anden part.
 Stk. 2.  Skader, som entreprenører måtte forvolde på  

 hinandens arbejde, materiel og materialer, er bygherren uvedkommende.
II.
For forsinkelse § 19.  Entreprenøren.
 Stk. 1.  Såfremt der er fastsat dagbod, kan  

 erstatningskrav for forsinkelse ikke rejses ud over dagbodens beløb.
 Stk. 2.  Hvis forsinkelsen har sin grund i bygherrens  

 eller en anden entreprenørs forhold, kan der ikke rejses krav om dagbod, og  

 betalingsforpligtelserne skal overholdes, jfr. § 26.
 Stk. 3.  Er der ikke fastsat dagbod eller andre særlige  

 sanktionsbestemmelser, er entreprenøren ansvarlig for tab efter dask rets  

 almindelige regler om forsinkelse.
 § 20.  Bygherren.
Stk. 1.  Når det påhviler bygherren at levere  

 materialer, er han i tilfælde af forsinkelse pligtig at svare  

 skadeserstatning, selv om forsinkelsen ikke kan tilregnes ham.
Dette gælder  

 ikke, såfremt muligheden af at opfylde aftalen må anses for udelukket ved  

 omstændigheder, der ikke er af en sådan beskaffenhed, at bygherren ved  

 aftalens indgåelse burde have dem i betragtning, såsom ved hændelig undergang  

 af alle genstande af den art eller det parti leverancen angår, ved krig,  

 indførselsforbud og lignende.
 Stk. 2.  Hvis en forsinkelse på grund af bygherrens  

 eller en anden entreprenørs forhold har bevirket forøgede udgifter for  

 entreprenøren, er bygherren pligtig at erstatte det lidte tab.
III.
For mangler § 21.  Indtil afleveringen og ved afleveringen .
Stk. 1.  Entreprenøren bærer indtil afleveringen, jfr. §  

 17, risikoen for alle dele af arbejdet, og han skal vedligeholde dem indtil  

 dette tidspunkt, Stk. 2.  Ved hel eller delvis ibrugtagning overgår  

 risikoen og vedligeholdelsespligten til bygherren for det ibrugtagnes  

 vedkommende.
Stk. 3.  Bygherren er pligtig at tegne og betale brand-  

 og stormskadeforsikringer for hele arbejdet fra dettes begyndelse indtil  

 endelig afregning.
Statslige og kommunale bygherrer kan kræve sig stillet som  

 selvforsikrer.
Er dette tilfældet, bliver entreprenørens og bygherrens  

 rettigeder og forpligtelser de samme, som hvis bygherren havde tegnet sådan  

 brand- og stormskadeforsikring, som det er rimeligt og sædvanligt at tegne.
Stk. 4.  Til afhjælpning af de mangler, der påvises ved  

 afleveringen, jfr. § 17, stk. 4, sidste punktum, skal bygherren ved  

 afleveringsforretningen fastsætte en rimelig frist.
Når afhjælpningen er  

 foretaget, skal entreprenøren skriftligt meddele bygherren dette.
Er  

 afhjælpning ikke sket inden fristens udløb, er bygherren berettiget til at  

 lade foretage afhjælpning for entreprenørens regning.Hvis bygherren efter at  

 have modtaget entreprenørens skriftlige meddelelse om afhjælpningen ikke  

 mener, at manglerne er behørigt afhjulpet, skal han inden 2 uger skriftligt  

 meddele entreprenøren, hvilke mangler der stadig påberåbes.
Skulle  

 entreprenøren ikke herefter omgående afhjælpe disse mangler, er bygherren  

 berettiget til at lade dem afhjælpe for entreprenørens regning.
 § 22.  Efter afleveringen.
Stk. 1.  Afhjælpningsperioden er 1 år og løber fra et i  

 de særlige betingelser fastsat tidspunkt.
Er intet tidspunkt fastsat, regnes  

 perioden fra arbejdets aflevering, jfr. § 17. I afhjælpningsperioden er  

 entreprenøren forpligtet til uden vederlag at afhjælpe mangler, der er en  

 følge af fejl, der kan lægges ham til last.
Stk. 2.  Vil bygherren påberåbe sig entreprenørens  

 forpligtelse efter stk. 1, skal han i en skriftlig meddelelse til vedkommende  

 entreprenør fastsætte en rimelig frist til afhjælpning.
Efter udløbet af  

 denne frist kan bygherren lade foretage afhjælpning for entreprenørens  

 regning.
Dersom manglerne kræver øjeblikkelig afjælpning, er bygherren i  

 entreprenørens fravær berettiget til at foretage afhjælpningen for dennes  

 regning.
Bygherren kan kun påberåbe sig mangler, som han har givet  

 entreprenøren skriftlig meddelelse om inden rimelig tid efter, at han har  

 eller burde have opdaget manglen.
 Stk. 3.  Dersom manglerne kræver væsentlige  

 erstatningsarbejder, regnes afhjælpningsperioden for de pågældende dele af  

 arbejdet først fra det tidspunkt, da disse arbejder er fuldført og skriftlig  

 meddelelse herom givet bygherren.
 Stk. 4.  Efter afhjælpningsperiodens udløb kan bygherren  

 kun påberåbe sig mangler, som han ikke burde haveopdaget ved en sædvanlig og  

 rimelig undersøgelse af arbejdet.
Stk. 5.  Entreprenøren har ingen erstatningspligt for  

 driftstab, avancetab eller andet direkte tab.
I øvrigt gælder dansk rets  

 almindelige regler.
G.
Ophævelse § 23.  På grund af forsinkelse eller arbejdets  

 udførelse.
 Stk. 1.  Indtræder der under arbejdetts gang sådanne  

 forsinkelser, at det er åbenbart, at arbejdets færdiggørelse vil blive  

 væsentligt forsinket, har bygherren, såfremt forsinkelse medfører væsentlige  

 ulemper for ham, ret til - efter forudgående forgæves skriftlig advarsel - at  

 fratage entreprenøren arbejdet eller visse dele deraf og lade det fuldføre  

 for hans regning, jfr. dog § 15, stk. 1. Samme ret har bygherren, såfremt  

 arbejdet tilsidesættes på utilbørlig måde.
 Stk. 2.  Såfremt arbejdet fratages entreprenøren, er  

 bygherren berettiget til i fornødent omfang og på forsvarlig måde at benytte  

 materialer og materiel, tilhørende entreprenøren mod en rimelig godtgørelse,  

 som godskrives entreprenøren i opgørelsen.
 Stk. 3.  Forinden den nye entreprenør påbegynder  

 arbejdet, skal der af bygherren træffes foranstaltning til at søge omfanget,  

 og hvis der er uenighed herom, kvaliteten af det hidtil udførte arbejde  

 konstateret, i hvilken anledning entreprenøren skal have lejlighed til at  

 varetage sine interesser.
 § 24.  Entreprenørens konkurs, likvidation og død.
Såfremt entreprenøren erklæres konkurs eller træder i likvidation, kan  

 bygherren uden varsel ophæve kontrakten ved skriftlig meddelelse til boet,  

 henholdsvis likvidation.
Ved entreprenørens død er dødsboet, hvis gælden i  

 dette vedgås, eller hans ægtefælle, hvis denne hensidder i uskiftet bo, og  

 ved entreprenørens umyndiggørelse hans værge berettiget til med en af  

 bygherren godkendt person som leder at fortsætte og færdiggøre arbejdet.  

 Bygherren kan dog, dersom der ikke af entreprenøren er stillet sikkerhed i  

 henhold til § 25, nu kræve forholdsmæssig sikkerhedsstillelse.
H. Økonomi § 25.  Entreprenørens sikkerhedsstillelse.
Stk. 1.  Bygherren kan i udbuddet forlange, at  

 entreprenøren, forinden arbejdet påbegyndes, skal yde sikkerhedsstillelse for  

 opfyldelsen af sine forpligtelser overfor bygherren.
Sikkerhedsstillelsen  

 udgør 10% aff entreprisesummen, eksklusive merværdiafgift.
Stk. 2.  Bygherren kan i udbuddet forlange, at  

 entreprenøren i sit tilbud angiver den med sikkerhedsstillelsen forbundne  

 udgift. og at denne fragår i entreprisesummen, hvis sikkerhedsstillelsen ikke  

 ønskes.
Ved bedømmelsen af licitationstilbud kommer den samlede tilbudssum i  

 betragtning.
Stk. 3.  Sikkerhedsstillelsen kan ske som bank- eller  

 sparekassegaranti, kautionsforsikring eller med bygherrens godkendelse på  

 anden måde.
Sikkerhedsstillelsen frigives, når afhjælpningsperioden, jfr. §  

 22, er udløbet, medmindre der forinden af bygherren er fremsat krav om  

 afhjælpning af mangler.
 Stk. 4.  Forholdsmæssig frigivelse af  

 sikkerhedsstillelsen skal ske ved afsnitsvis aflevering. jfr. § 17, stk 2,  

 samt i tilfælde af afhjælpningsperiodens forlængelse for en del af arbejdet,  

 jfr. § 22, stk. 3.
 § 26.  Betaling.
Stk. 1.  Betaling finder sted enten i overensstemmelse  

 med de nedenfor i afsnit A (stk. 2-5) eller i afsnit B (6-8) angivne regler.  

 For begge former for betaling gælder de i afsnit C (stk. 9-17) anførte fælles  

 bestemmelser.
Såfremt aftale om betalingsformen ikke er truffet, finder  

 betaling sted efter de i afsnit B gældende regler.
 A.
Stk. 2.  Som et led i entrepriseaftalen udarbejdes ved  

 arbejder, som under opførelsen finansieres midlertidigt gennem byggelån, en  

 fordelingsplan, der angiver ved hvilke stadier, respektive til hvilke  

 tidspunkter og med hvilke beløb entreprisesummen m. v. eller dele heraf skal  

 udbetales.
Fordelingsplanen skal godkendes af samtlige entreprenører,  

 teknikere, advokater og andre, der for ydelser til byggeriet har krav på  

 andel i byggeriet har krav på andel i byggelånet.
Fordelingsplanen forelægges  

 endvidere byggelångiveren til godkendelse.
 Stk. 3.  Ved andre arbejder erstattes fordelingsplanen  

 af en betalingsplan, der følger den for arbejdet udarbejdede tidsplang og  

 fastsætter, til hvilke tidspunkter entreprisesummen eller dele skal  

 udbetales.
 Stk. 4.  Betaling skal finde sted til de angivne  

 tidspunkter m.v., forudsat at den ydelse, som betalingen angår, er præsteret.
 Stk. 5.  Ved aftale om forandret betaling gives der  

 fordelingsplanen/betalingsplanen påtegning herom.
 B.
Stk. 6.  Såfremt aftale om betaling i henhold til  

 reglerne i afsnit A (stk. 2-5) ikke er truffet, kan entreprenøren en gang  

 hver måned indgive begæring om udbetaling af a' conto-beløb for udført  

 arbejde m. v.
Der udbetales ham derefter inden 3 uger det beløb, som det må  

 erkendes, at der på byggepladsn er ydet kontraktmæssige materialer eller  

 arbejder for.
Der skal tillige ydes betaling for sådanne forarbejdede eller  

 uforarbejdede materialer m.v., som ikke er leveret på byggepladsen, men er  

 indkøbt af entreprenøren, ubehæftede, og afmærket som bygherrens ejendom,  

 jfr. § 27, stk. 2.
Stk. 7.  Der kan indtil afleveringen tilbageholdes 10%  

 af alle a' conto-udbetalinger til sikkerhed for arbejdets gode aflevering i  

 dets helhed.
Når det tilbageholdte beløb har nået 5% af hele  

 entreprisesummen, kan bygherren dog ikke forlange yderligere tilbageholdelse.
 Stk. 8.  Såfremt der er ydet sikkerhedsstillelse, jfr. §  

 25, sker betalingen uden tilbageholdelse, for så vidt angår sådanne  

 leverancer, som præsteres fuldt færdige i rater.
 C.
 Stk. 9.  Såfremt forfaldne beløb ikke er betalt ved  

 betalingsfristens udløb, er entreprenøren berettiget til med 1 uges  

 skriftligt varsel at standse arbejdet.
 Stk. 10.  Såfremt bygherren finder, at et krævet beløb  

 ikke er forfaldent, påhviler det ham at meddele dette skriftligt til  

 entreprenøren.
 Stk. 11.  I tilfælde af uenighed som den endelige  

 opgørelse må det beløb, som parterne er enige om, at entreprenøren har til  

 gode, ikke forholdes ham.
 Stk. 12.  Aftale om tidspunktet for betaling for  

 ekstraarbejder træffes i forbindelse med aftalen om ekstraydelsens levering.
 Stk. 13.  Selv om beløb i henhold til entrepriseaftalen  

 først forfalder ved endelig prioritering, skal udbetaling dog senest ske 1 år  

 efter afleveringsdagen - i tilfælde af afsnitsvis aflevering ved afleveringen  

 af sidste afsnit - medmindre ganske særlige omstændigheder har hindret  

 prioriteringens afslutning inden dette tidspunkt.
 Stk. 14.  Entreprenørens tilgodehavende forrentes fra  

 forfaldsdagen - for prioriteringsraters vedkommende dog fra afleveringsdagen  

 - med 2% over Danmarks Nationalbanks til enhver tid gældende diskonto.
 Tilgodehavende i henhold til entreprenørens endelige og fuldstændige  

 opgørelse, jfr. stk. 16, forrentes dog tidligst fra 3-ugers dagen efter  

 opgørelsens modtagelse.
 Stk. 15.  Såfremt entreprisesummen skal reguleres som  

 følge af ændringer i overenskomstmæssige arbejdslønninger, materialepriser  

 m.v., finder reguleringen sted på grundlag af en af entreprenøren udarbejdet,  

 dokumenteret opgørelse i forbindelse med betalingen for den del af arbejdet,  

 der berøres af ændringen.
 Stk. 16.  Senest 4 uger efter, at afleveringen er sket,  

 er entreprenøren pligtig til bygherren af fremsende endelig og fuldstændig  

 opgørelse, herunder over tilgodehavender for alle ekstraarbejder, og efter  

 fremsendelse af denne opgørelse kan han ikke fremkomme med yderligere krav.  

 Såfremt opgørelsen ikke er fremsendt inden 3 måneder efter afleveringen, kan  

 bygherren skriftligt kræve opgørelsen inden 14 dage, og kommer den ham da  

 ikke i hænde inden denne frist, fortaber entreprenøren krav på vederlag for  

 ekstraarbejder, der udføres som regningsarbejder, og for løn- og  

 prisstigninger.
 Stk. 17.  Såfremt et beløb efter aftale skal indestå  

 efter arbejdets aflevering, er entreprenøren berettiget til at kræve den i  

 dette beløb indeholdte merværdiafgift betalt samtidig med slutopgørelsen, når  

 entreprenøren skal afregne merværdiafgiften på dette tidspunkt.
 § 27.  Ejendomsret til materialer og leverencer.
 Stk. 1.  Alle materialer og leverancer, som er bestemt  

 til indføjelse i byggeriet, skal leveres uden ejendomsforbehold, og når de er  

 leveret på byggepladsen, er de bygherrens ejendom.
Stk. 2.  Hvis der ydes a' conto-betalinger på  

 bearbejdede eller uforarbejdede materialer og leverancer, som endnu ikke er  

 leveret på byggepladsen, skal disse afmærkes og tydeligt adskilles som  

 bygherrens ejendom.
Hvis bygherren forlanger det, skal der tegnes særskilt  

 forsikring herfor, og ydes sikkerhedsstillelse for den kontraktsmæssige  

 levering.
 § 28.  Bygherrens sikkerhedsstillelse.
 A.
 Stk. 1.  Ved private arbejder, som under opførelsen  

 finansieres midlertidigt gennem byggelån, skal bygherren udstede  

 ejerpantebrev, der i det mindste er af en sådan størrelse, at det er  

 tilstrækkeligt til at dække de i fordelingsplanen, jfr. § 26, stk. 2, anførte  

 poster.
 Stk. 2.  Ejerpantebrevet tjener først til sikkerhed for  

 byggelångiverens krav til enhver tid samt for eventuelle grundprioriteter.  

 Derefter tjener ejerpantebrevet til sikkerhed for sideordnet forholdsmæssig  

 dækning for alle de i fordelingsplanen angivne tilgodehavender.
 Stk. 3.  Ejerpantebrevet må kun tjene til sikkerhed for  

 krav, der vedrører byggeriet.
 B.
 Stk. 4.  Ved andre private arbejder kan entreprenøren,  

 dersom det ikke godtgøres, at bygherren vil være i stand til at fyldestgøre  

 entreprenøren, forlange, at bygherren inden arbejdets påbegyndelse yder  

 sikkerhedsstillelse i form af bank- eller sparekassegaranti,  

 kautionsforsikring eller med entreprenørens godkendelse på anden måde.
 Stk. 5.  Sikkerhedsstillelsen fastsættes til 3 måneders  

 gennemsnitsbetaling - dog mindst 10% af entreprisesummen, eksklusive  

 merværdiafgift - udregnet således, at entreprisesummen fordeles ligeligt på  

 det antal måneder, som er fastsat i kontrakten for arbejdets udførelse.
 § 29.  Transport på entreprisesummen.
 Sålænge entreprisen ikke er fuldført, kan entreprenøren kun give transport  

 på sit tilgodehavende til sikkerhed for fordringer, der står i forbindelse  

 med udførelsen af hans arbejde.
I.
Tvister § 30.  Syn og skøn.
 Stk 1.  Bygherren, entreprenører, underentreprenører,  

 leverandører og de til bygge- eller anlægsarbejdet knyttede teknikere kan i  

 tilfælde af uoverensstemmelse, eller hvor det er nødvendigt for at sikre  

 bevisets stilling begære udmeldt syn og skøn vedrørende arbejdet eller en del  

 deraf.
Stk. 2.  Begæringen fremsendes til Voldgiftsnævnet for  

 bygge- og anlægsvirksomhed og skal ledsages af Særlige betingelser, tegninger, beskrivelser, tidsplan, arbejdsplan etc., Stk. 3.  Der udmeldes en skønsmand.
Såfremt  

 Voldgiftsnævnet efter særlig begrundelse finder det rimeligt, kan der  

 udmeldes to, eller under ganske særlige omstændigheder, flere skønsmænd.
Stk. 4.  Den eller de, der har fremsat ønske om  

 skønsforretningen, hæfter for de med denne forbundne udgifter, herunder  

 skønsmandens honorar, der fastsættes af Voldgiftsnævnet.
Såfremt tvisten  

 eller en del deraf efter forretningens afslutning indbringes til  

 voldgiftsafgørelse, tages udgiften og dens nødvendighed i betragtning ved  

 fastsættelsen af sagsomkostninger.
Voldgiftsretten fastsætter i så fald  

 skønsmandens honorar m.v.
Stk. 5.  Nyt syn og skøn ved anden skønsmand kan kun  

 finde sted, hvis Voldgiftsnævnets formand finder det rimeligt.
Såfremt  

 begæring om voldgiftsbehandling af tvisten er indgivet, tager voldgiftsretten  

 stilling til rimeligheden af et ønske om supplerende syn og skøn eller nyt  

 syn og skøn ved samme eller anden skønsmand.
 § 31.  Voldgift.
 Stk. 1.  Tvister mellem de i § 30, stk. 1, nævnte parter  

 i anledning af arbejdet afgøres af Voldgiftsretten for bygge- og  

 anlægsvirksomhed (* 2), hvis afgørelser er endelige og bindende.
Stk. 2.  Voldgiftsretten træder i virksomhed efter  

 begæring af enhver af de i stk. 1 nævnte parter.
For dens behandling af  

 sagerne gælder de af ministeriet for offentlige arbejder godkendte regler for  

 Voldgiftsretten for bygge- og anlægsvirksomhed.
 BILAG:
 Lov nr. 216 af 8. juni om licitation m.v.
§ 1 Denne lov finder anvendelse på tilbudsgivning ved arbejder og leverancer  

 inden for bygge- og anlægsvirksomhed.
 § 2.  Ved licitation forstås i denne lov , at et  

 arbejde eller en leverance udbydes, således at flere opfordres til inden  

 samme bestemte tidspunkt og på samme udbudsgrundlag at give skriftlige og  

 bindende bud, idet det ved opfordringen tilkendegives, at også andre er  

 opfordret til at byde.
Stk. 2.  Ved offentlig licitation rettes opfordring til  

 at byde ved bekendtgørelse i dagspressen eller på lignende måde til en  

 ubestemt kreds.
Ved bunden (ikke-offentlig) licitation rettes opfordringen  

 til at byde direkte og alene til dem, fra hvem bud ønskes.
§ 3 Ved enhver licitation indgives buddene i lukket kuvert, der åbnes på  

 licitationsstedet på et forud fastsat tidspunkt.
De bydende er berettiget til  

 være til stede ved åbningen af buddene og til at blive bekendt med  

 budsummerne og eventuelle forbehold.
 Stk. 2.  Udbyderen er ved offentlig licitation  

 berettiget til at vælge mellem samtlige indkomne bud og til at forkaste dem  

 alle, ved bunden licitation forpligtet til, medindre andet udtrykkeligt  

 fastsættes ved opfordringen til at byde, at antage det billigste bud eller  

 forkaste dem alle ved meddelelse til de bydende.
 Stk. 3.  Ved en licitation må et bud, som er højere end  

 et andet ved licitation afgivet bud, ikke nedsættes.
§ 4  Ved tilbudsgivning er det forbudt Stk. 2.  Aftaler og vedtagelser om pligt til forudgående  

 anmeldelse af licitationsbud til de bydendes organisationer eller om pligt  

 for bydende til at forhandle eller på anden måde samarbejde inden  

 tilbudsgivningen er forbudt.
 Stk. 3.  Forud for licitationen må bydende kun afholde  

 møder vedrørende licitationen til drøftelse af udbudsgrundlaget, herunder  

 spørgsmål om teknisk begrundede forbehold og kun såfremt udbyderen opfordres  

 til at komme til stede og såvel organiserede som uorganiserede bydende på  

 lige vilkår har adgang til mødet.
 § 5.  Det er ikke tilladt at modtage underhåndsbud,  

 såfremt der tidligere på samme arbejde eller leverance er modtaget  

 licitationsbud eller mere end et underhåndsbud og der ikke er forløbet enten  

 mindst 6 måneder fra licitationsdagen, henholdsvis efter modtagelsen af det  

 seneste underhåndsbud, eller 3 måneder efter annulleringen af licitationen  

 eller underhåndsbuddene.
 Stk. 2.  Licitation over et arbejde eller en leverance,  

 over hvilke der tidligere er afholdt licitation eller modtaget underhåndsbud,  

 må først afholdes, når den tidligere licitation eller de modtagne  

 underhåndsbud er annulleret.
 Stk. 3.  Annullering af en licitation skal ske ved  

 skriftlig tilkendegivelse fra udbyderen til hver af de bydende.
§ 6 Bestemmelserne i loven om tilsyn med monopoler og konkurrencebegrænsninger  

 finder i øvrigt fortsat anvedelse på de af nærværende lov omfattede forhold.
§ 7 Overtrædelse af § 3, stk. 1, 1. punktum, og stk. 2 og 3. § 4 og § 5, stk.  

 1 og 2, straffes med bøde eller under skærpende omstændigheder hæfte,  

 medmindre højere straf er forskyldt efter borgerlig straffelov.
Forinden  

 tiltale rejses, skal sagen forelægges monopoltilsynet til udtalelse.
 Stk. 2.  Er overtrædelsen begået af et aktieselskab, et  

 andelsselskab, en organisation eller anden kollektiv enhed, kan bødeansvar  

 pålægges den kollektive enhed som sådan.
§ 8 Denne lov træder i kraft den 1. januar 1967.
§ 9 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønladske  

 forhold tilsiger.
 (* 1) Jfr. omstående optrykte lov nr. 216 af 8. juni 1966 om licitation  

 m.v.
(* 2) Voldgiftsretten nedsættes af Voldgiftsnævnet for bygge- og  

 anlægsvirksomhed.
Voldgiftsretten består af et af formanden udpeget medlem af  

 denne rets præsidium og to af Voldgiftsnævnet for hver enkelt tilfælde efter  

 sagens beskaffenhed udmeldte sagkyndige.
Dersom parterne enes derom, eller blot en af dem begærer det, suppleres  

 retten med præsidiets to øvrige medlemmer.
De dermed forbundne merudgifter  

 fordeles i forbindelse med rettens afgørelse af spørgsmålet om  

 sagsomkostninger, hvorunder det kan bestemmes, at de udgifter, der er en  

 følge af rettens supplering, skal udredes af den part, der har rejst krav  

 herom, når reten skønner, at det ikke var tilstrækkeligt begrundet at  

 fremsætte kravet.
Er parterne enige derom, kan voldgiftsretten dog bestå  

 alene af eet medlem.
Voldgiftsrettens præsidium består af en formand og to  

 andre medlemmer, som tillige med fem suppleanter vælges af Højesteret blandt  

 dennes medlemmer og for et af medlemmernes og tre af suppleanternes  

 vedkommende blandt ladsrettens dommere.
Valget sker for 5 år, dog at en valgt  

 afgår, såfremt han udtræder af den ret, han ved valget var medlem af.  

 Formanden bestemmer, i hvilket omfang suppleanterne skal fungere som  

 voldgiftsrettens formand.
Voldgiftsnævnet har 10 medlemmer, og dets formand  

 er formanden for voldgiftsrettens præsidium.
I formandens forfald fungerer  

 det andet af Højesteret blandt dennes dommere valgte medlem af  

 voldgiftsrettens præsidium som formand.
De øvrige 9 medlemmer udpeges af ministeren for offfentlige arbejder, for  

 så vidt angår de 7 medlemmer, efter indstilling af Dansk Ingeniørforening i samråd med Ingeniør-Sammenslutningen, Danske  

 Arkitekters Landsforbund, Håndværksrådet, Bygge-Societetet for Danmark,  

 Fællesorganisationen af almennyttige danske boligselskaber, og Industrirådet.
Voldgiftsnævnets opgaver er at udarbejde og ajourføre regler for  

 voldgiftsrettens virksomhed, at udpege faglige dommere til voldgiftsretten,  

 at udmelde syn og skøn, herunder at udpege syn- og skønsmænd, samt at  

 varetage den i øvrigt med voldgiftsrettens virksomhed forbundne  

 administration.
Den daglige administration varetages på Voldgiftsnævnets  

 vegne og ansvar af et til nævnet knyttet sekretariat.
 Voldgiftsrettens og Voldgiftsnævnets hjemsted er København.
