I  

 lederen kommenterede bladet et tidligere indlæg fra klager.
Pressenævnet  

 fandt  

 ikke, at bladet i lederen havde overskredet de vide rammer, at der må gælde  

 for  

 lederartikler, der i sagens natur ofte består af mere vurderende,  

 kommenterende  

 og subjektive betragtninger end almindelige artikler.
Nævnet fandt derfor  

 ikke  

 grundlag for at udtale kritik af bladet.
Kendelse  

 fra Pressenævnet i sag 2004-6-52 Indvandrerrådgivningen i Århus har klaget til Pressenævnet over  

 en leder i Jyllands-Posten den 22. marts 2004, idet man finder, at god  

 presseskik er tilsidesat.
 Den 18. marts 2004 bragte Jyllands-Posten et indlæg med overskriften  

   

  

 Magnetskoler  blændværk eller genialt  

  

   

 og under- rubrikken Mange tosprogede børn og deres forældre sidder ofte  

 tilbage  

 som taberne, når danske forældre har fravalgt skoler med mange tosprogede  

 elever, mener skribenten.
 I indlægget hed det:
   

  

 Af Leif Randeris,  

 Kontorleder, Indvandrerrådgivningen, Vesterbrogade 14, Århus.
I DISSE ÅR kan man vel nærmest sige, at debatten raser omkring  

 ghettoer og skoler i disse områder.
Det er ikke småting etnisk fremmede  

 forældre som børn og unge må høre fra politikere og velvilligt gengivet og  

 fortolket af medierne.
Tonen i omtalen og debatten er stærkt nedladende over  

 for etniske mindretal og i retningen af at stigmatisere.
I Århus Kommune har  

 en  

 debat i de seneste par år stået om bevarelse af modersmålsundervisning og  

 ghettoskolerne.
Alt i alt en bekymring om elevernes modtagelighed for  

 undervisning og etnisk fremmede forældres villighed til at være forældre for  

 deres børn og unge og til at indgå i et samarbejde med skolen efter en  

 såkaldt  

 dansk model.
Et af problemerne med den høje andel af etnisk fremmede børn og  

 unge i skoler i de udnævnte ghettoområder er fraværet af de etniske danske  

 børn  

 og unge.
Det er ingen hemmelighed, at mange danske forældre fravælger disse  

 ghettoskoler.
Og rettelig burde mange af os være forargede over de tanker,  

 der  

 farer gennem såkaldte ressourcestærke forældre, når de skal vælge den rigtige  

 skole til deres børn.
Formodningen er nok Udvælgelsen af den rigtige skole begynder tidligt, og det kan  

 formodes, at denne udvælgelsesproces ofte finder sted, uden at forældrene på  

 noget tidspunkt har sat deres ben på de skoler, der er blevet valgt fra eller  

 til.
Alene formodningen om et vist antal tosprogede er nok til et: Dur  

 ikke.  

 De etniske fremmede forældre skal man ikke glemme i denne sammenhæng.
For  

 mange  

 af dem er præcis lige så bekymrede for antallet af tosprogede i skolerne, som  

 nogle danske forældre er.
Også de ønsker, at deres børn skal være i en dansk  

 sammenhæng også i skolen.
Kort sagt mange tosprogede børn og deres forældre  

 sidder ofte tilbage som taberne, når danske forældre har foretaget deres  

 (fra)  

 valg.
I Århus Kommune vil man lave ghettoskoler om til magnetskoler.
Dvs. man  

 vil tilføre flere økonomiske midler til bestemte skoler, således at de skal  

 fungere bedre.
Og det er vel relevant efter de forgangne års  

 nedskæringsrunder  

 at spørge, om disse nu tilførte midler ikke var dem, som man ikke burde skære  

 skolerne ned med? At fore- og opbygge er vel ikke at nedskære? Der skal nu i  

 Århus nye magnetskoler tages fat på alternative tiltag over for etnisk  

 fremmede forældre, og de unges fritid skal også inddrages i mulighederne.  

 Pædagoger og lærere taler i ramme alvor om, at de skal til at opdrage etnisk  

 fremmede forældre til at være forældre.
Der tales dog nu mindre om kvoter af  

 etnisk fremmede børn i skolerne? Parallellen til de danske forældres  

 tidligere  

 solidaritet til de udsatte for apartheid burde vel være snublende nær? Et samfundsproblem Det er for let bare at revse forældrene! Og er selve problemet  

 ikke i højere grad et samfundsproblem, end det er et lokalt problem? De  

 danske  

 forældre, der ikke vil have børn i deres hjemområdes ghettoskole, burde vel  

 udvise næstekærlighed og solidaritet.
Der er skitseret mange løsningsforslag,  

 og nogle af dem kunne være: Skolen skal vise alle forældre, at den kan give  

 netop deres barn en god og tryg skolegang.
Skolelederen skal fortælle, at  

 mange  

 tosprogede elever også udløser flere lærere.
Og endelig: Skolelederne skal  

 påpege, at langt fra alle tosprogede bliver bandemedlemmer.
Men nogle få gør.  

 Dem holder man øje med og slår ned på. I en leder den 22. marts 2004 med overskriften   

  

 Brændemærket  

  

  hed det blandt andet:
 En læserbrevsskribent beskylder de danske forældre i  

 magnetskoleområderne for at være skyld i problemerne.
De beskyldes for at  

 fravælge den lokale skole, uden at de på noget tidspunkt har sat deres  

 ben på  

 de skoler, der er blevet valgt fra eller til.
Alene formodningen om et vist  

 antal tosprogede er nok til et: Duer ikke., skriver  

 læserbrevsskribenten,  

 uden på nogen måde at sandsynliggøre, endsige dokumentere sine uhyrlige  

 påstande.
Læserbrevsskribenten finder tonen i tidens debat stærkt  

 nedladende over for etniske mindretal og i retning af at stigmatisere, dvs.  

 fordømme eller brændemærke.
Og det er jo rigtigt.
De danske forældre, der er  

 i  

 mindretal i magnetskole- områderne brændemærkes for efter bedste evne at  

 varetage deres børns tarv og trivsel.
Brændemærkningen foretages ikke af hvem som helst, men af Leif  

 Randeris, der underskriver sig med titlen kontorleder,  

 Indvandrerrådgivningen,  

 Vesterbrogade 14, Århus.
Kontorlederen skriver altså ikke som privatmand, men  

 som talerør for Indvandrerrådgivningen.
Det giver stof til eftertanke. Indvandrerrådgivningen i Århus har anført, at Jyllands-Posten i  

 lederen ikke har citeret korrekt fra Leif Randeris læserbrev den 18.  

 marts  

 2004, idet man har udeladt ordene formodes og ofte.  

 Det bragte citat er  

 endvidere taget ud af sammenhængen i læserbrevet, idet læserbrevet ikke har  

 haft til hensigt at hænge danske forældre ud, men at problematisere emnet  

 ghettoskoler.
Indvandrerrådgivningen ser ingen forskel på  

 almindelige  

 artikler og lederartikler, og bladet kan således ikke undslå sig sit blandt  

 andet moralske ansvar med henvisning til, at der er tale om en leder.
 Indvandrerrådgivningen har videre anført, at det er skadeligt,  

 krænkende og agtelsesforringende for klager, når det i lederen anføres, at  

 brændemærkningen er foretaget af Indvandrerrådgivningen, der i øvrigt i  

 lederen  

 bliver hængt ud med adresse.
Jyllands-Posten har afvist at have handlet i strid med god  

 presseskik.
Det citat, der er gengivet i citationstegn i lederen, er et  

 ordret  

 citat fra Leif Randeris læserbrev.
Derudover indeholder lederen en  

 række  

 kritiske vurderinger og lever dermed op til selve formålet med en ledende  

 artikel, nemlig at bidrage til en fri og i sagens natur ofte barsk debat.
 Bladet har oplyst, at Indvandrerrådgivningen ikke har ytret  

 ønsket om at komme til orde i bladet og imødegå kritikken.
I sagens behandling har følgende nævnsmedlemmer deltaget: Niels  

 Grubbe, David Trads, Kaare R.
Skou og Kirsten Dyregaard.
 Pressenævnet udtaler:
I lederen den 22. marts 2004 kommenterede Jyllands-Posten  

 Indvandrerrådgivningens indlæg bragt den 18. marts 2004. Presse- nævnet  

 finder  

 ikke, at Jyllands-Posten i lederen har overskredet de vide rammer, at der må  

 gælde for lederartikler, der i sagens natur ofte består af mere vurderende,  

 kommenterende og subjektive betragtninger end almindelige artikler.
Nævnet  

 finder derfor ikke grundlag for at udtale kritik af bladet.
 Afgjort den 18. maj 2004.
