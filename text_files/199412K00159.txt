Nr LSF 159 Forslag til Lov om kontrol med arbejder af ædle metaller m.v.
Fremsat af erhvervsministeren (Mimi Jakobsen) den 25. januar 1995 Vedtaget ved tredjebehandling den 25. april 1995 Lov nr. 308 af 17/05/1995 Kapitel 1 Almindelige bestemmelser § 1. Arbejder af ædle metaller, dvs. guld, sølv, platin og  

 palladium eller legeringer heraf samt guldpletterede, sølvpletterede,  

 platinpletterede og palladiumpletterede varer må kun erhvervsmæssigt  

 fremstilles, sælges eller udbydes til salg under iagttagelse af de i denne  

 lov indeholdte forskrifter.
Det samme gælder ædle metaller i uforarbejdet  

 stand.
 § 2. Som arbejder af ædle metaller anses i denne lov kun arbejder,  

 som i alle enkelte metaldele har en holdighed af mindst 333 promille guld,  

 mindst 800 promille sølv, mindst 850 promille platin og mindst 500 promille  

 palladium, eller arbejder, der lovligt kan markedsføres som ædle metaller i  

 et land i Den Europæiske Union.
Kapitel 2 Ædelmetalnævnet og Ædelmetalkontrollen § 3. Til bistand ved administrationen af denne lov nedsætter  

 erhvervsministeren et nævn på 3 medlemmer.
Nævnet skal bestå af en  

 repræsentant for Ædelmetalkontrollen, en repræsentant for guldsmedefaget, der  

 udnævnes efter indstilling fra Guldsmedefagets Fællesråd, og en repræsentant  

 for Erhvervsfremme Styrelsen.
 Stk. 2. Ædelmetalnævnets sekretariatsfunktion varetages af  

 Erhvervsfremme Styrelsen.
 Stk. 3. Nævnet fastsætter nærmere regler for sin virksomhed.
 § 4. Kontrollen med arbejder af ædle metaller varetages af  

 Ædelmetalkontrollen.
 Stk. 2. Til at varetage Ædelmetalkontrollens opgaver i henhold til  

 denne lov udpeger Erhvervsfremme Styrelsen en selvejende institution, der  

 akkrediteres i henhold til lov nr. 394 af 13. juni 1990 om erhvervsfremme.
Kapitel 3 Kontrollen med virksomhederne § 5. Arbejder af ædle metaller, der sælges eller udbydes til salg  

 under betegnelserne »guld«, »sølv«, »platin«  

 eller »palladium«, jf. § 2, skal være forsynet med et  

 holdighedsstempel, jf. § 6. Derudover skal sådanne arbejder være forsynet med  

 et navnestempel, jf. § 7.
 § 6. Holdighedsstemplet skal på tydelig måde angive arbejdets  

 holdighed i tusindedele.
 Stk 2. Holdighedsstempler påført i et andet land i Den Europæiske  

 Union skal, når de opfylder kravene i stk. 1, anerkendes i Danmark, såfremt  

 holdigheden har været underlagt en kontrol, der kan sidestilles med den  

 danske.
 Stk. 3. Indeholder arbejder af sølv mindst 925 promille sølv, kan  

 holdigheden dog angives alene ved betegnelsen »Sterling«.
Stk. 4. På arbejder af sølv kan det i stk. 1 nævnte stempel  

 tillige indeholde bogstavet »S«, og på arbejder af platin eller  

 palladium kan stemplet indeholde bogstaverne henholdsvis »Pt.« og  

 »Pd.« Stk. 5. På arbejder af guld kan der til den i stk. 1 foreskrevne  

 angivelse af holdigheden føjes den tilsvarende holdighedsangivelse i karat.
 Stk. 6. Erhvervsfremme Styrelsen fastsætter regler om  

 holdighedsstemplingen af de arbejder, der er nævnt i § 2, og om stemplingen  

 af arbejder af ædle metaller, der består af to eller flere ædle metaller,  

 eller som er forbundet med, eller hvori indgår uædelt metal eller  

 ikkemetalliske materialer.
§ 7. Fabrikanter af arbejder af ædle metaller, jf. § 2, skal have  

 et registreret navnestempel, som påføres de fremstillede arbejder af ædle  

 metaller.
Som fabrikanter anses også personer og virksomheder, der som  

 selvstændig næringsvirksomhed udfører reparationer af arbejder, der omfattes  

 af loven.
Stk. 2. Navnestempler på importerede arbejder af ædle metaller fra  

 et land i Den Europæiske Union sidestilles med danske navnestempler under  

 forudsætning af, at det er muligt at identificere fabrikanten , og at  

 denne kan dokumentere sin ret til at påføre produkterne det pågældende  

 navnestempel.
Såfremt disse betingelser ikke er opfyldt eller det benyttede  

 mærke er forveksleligt med et mærke, der allerede er benyttet i Danmark,  

 finder bestemmelserne i stk. 1 tilsvarende anvendelse.
 Stk. 3. Importøren eller forhandleren har pligt til at oplyse  

 Ædelmetalkontrollen om udenlandske navnestempler, der accepteres efter stk.  

 2.
 Stk. 4. For importører af arbejder af ædle metaller fra lande uden  

 for Den Europæiske Union finder bestemmelserne i stk. 1 tilsvarende  

 anvendelse.
 Stk. 5. Arbejder, der opfylder kravene til holdigheden i § 2, og  

 som er forsynet med det fælles stempel fastsat i konventionen om kontrol og  

 stempling af varer af ædle metaller af 15. november 1972 med senere  

 ændringer, skal anses for at opfylde lovens krav til stempling.
 Stk. 6. Forhandlere af arbejder af ædle metaller kan få  

 registreret et navnestempel og få arbejder, der er udført af andre, forsynet  

 med dette stempel.
 Stk. 7. Benyttes forhandlerens navnestempel, bortfalder  

 fabrikantens eller importørens pligt til at forsyne arbejdet med deres  

 navnestempel.
Stk. 8. Navnestemplet skal bestå af fabrikantens, importørens  

 eller forhandlerens navn eller firma eller af en forkortelse heraf.  

 Navnestemplet registreres i et navnestempelregister, der føres af  

 Ædelmetalkontrollen.
De i registeret optagne navnestempler skal tydeligt  

 adskille sig fra hinanden.
 Stk. 9. Erhvervsfremme Styrelsen fastsætter regler om  

 navnestemplers anmeldelse til og optagelse i navnestempelregisteret og om de  

 afgifter, der skal betales for optagelse i registeret.
§ 8. Fritaget for kravet om stempling i § 5 er 1) arbejder, der midlertidigt indføres som vareprøver eller til  

 udstilling, 2) arbejder af guld, platin eller palladium, der vejer mindre end 1 g, og  

 arbejder af sølv, der vejer mindre end 3 g, samt i øvrigt arbejder, der som  

 følge af deres skrøbelighed eller ringe størrelse ikke kan forsynes med  

 stempler, 3) importerede urkasser med indlagt urværk, 4) fyldepenne, kuglepenne, pencils og dele dertil, 5) arbejder, der godtgøres at være fremstillet før 1. juli 1961, 6) arbejder til dentalt eller andet medicinsk formål, 7) musikinstrumenter og 8) mønter, der er gangbare.
 § 9. Arbejder af ædle metaller, som ikke opfylder de krav til  

 holdigheden, der er fastsat i § 2, må ikke være forsynet med noget stempel,  

 der angiver holdigheden, eller som kan forveksles med et holdighedsstempel.  

 Det samme gælder de arbejder, der er nævnt i stk. 3.
 Stk. 2. Arbejder af ædle metaller, som ikke opfylder de krav til  

 holdigheden, der er fastsat i § 2, må ikke markedsføres under betegnelser,  

 der angår eller kan forveksles med betegnelser for de ædle metaller, der er  

 omfattet af loven eller markedsføres under betegnelser, der indeholder  

 kvalitetsangivelser, som angår ædle metaller eller arbejdets indhold af  

 sådanne metaller.
 Stk. 3. Arbejder af uædle metaller, der ved valsning, galvanisk  

 plettering eller på anden måde er påført et lag af guld, sølv, platin eller  

 andre platinmetaller, skal betegnes som »guldpletteret«,  

 »duble«, »forgyldt«, »sølvpletteret«,  

 »forsølvet« eller »platinpletteret« eller betegnes med  

 andre ord, der angiver arbejdets nævnte karakter.
 Stk. 4. Erhvervsfremme Styrelsen fastsætter regler om bestemmelsen  

 af holdigheden og om, hvorledes og i hvilket omfang det er tilladt at anvende  

 dele af uædelt metal eller ikkemetalliske materialer i arbejder af ædle  

 metaller.
 § 10. Den, som har et registreret navnestempel efter § 7, eller  

 som sælger ædle metaller i uforarbejdet stand, er undergivet  

 Ædelmetalkontrollens tilsyn med hensyn til holdigheden af virksomhedernes  

 beholdning af ædle metaller og arbejder af sådanne.
 Stk. 2. Ædelmetalkontrollen har til enhver tid mod behørig  

 legitimation uden retskendelse adgang til de virksomheder, der er nævnt i  

 stk. 1, og til efter eget valg at udtage prøver af beholdninger af ædle  

 metaller i uforarbejdet stand, af halvfabrikata af ædle metaller eller af  

 arbejder af ædle metaller.
 Stk. 3. Udtages prøver af ustemplede arbejder af ædle metaller og  

 emner til sådanne arbejder, skal virksomheden skriftligt over for  

 Ædelmetalkontrollen oplyse, med hvilken holdighed det færdige arbejde skal  

 stemples.
Stk. 4. Er holdigheden af et arbejde af ædle metaller mindre end  

 den holdighed, der er anført i holdighedsstemplet, skal stemplet slettes.
Er  

 arbejdet en del af en serieproduktion, der er udleveret til handelen, kan  

 Ædelmetalkontrollen påbyde, at de udleverede arbejder tilbagekaldes.
Opfylder  

 det pågældende arbejde imidlertid de krav til holdigheden, der er fastsat i §  

 2, kan arbejdet forsynes med nyt holdighedsstempel i overensstemmelse med den  

 konstaterede holdighed.
 § 11 . Ædelmetalkontrollen har til enhver tid mod behørig  

 legitimation uden retskendelse adgang til virksomheder, der uden at være  

 omfattet af § 10 erhvervsmæssigt sælger arbejder af ædle metaller.  

 Ædelmetalkontrollen kan i forbindelse hermed foretage eftersyn og udtage  

 prøver af beholdninger af de pågældende varer.
 Stk. 2. De omkostninger, der er forbundet med at bringe varen i  

 salgbar stand, bæres af den virksomhed, der er nævnt i stk. 1.
 § 12. Bestemmelserne om import af arbejder fra et andet land i Den  

 Europæiske Union og af konventionsstemplede arbejder er ikke til hinder for,  

 at Ædelmetalkontrollen i enkelte tilfælde undersøger holdigheden og  

 stemplingen af disse arbejder, jf. §§ 10 og 11.
 § 13. Erhvervsfremme Styrelsen fastsætter regler om kontrollens  

 udførelse efter §§ 10 og 11.
 § 14. Bestemmelserne i §§ 2, 5, 6, 7, stk. 1, og 9 gælder ikke ved  

 eksport af arbejder af ædle metaller.
Kapitel 4 Rekvireret undersøgelse og kontrolstempling § 15. Arbejder af ædle metaller kan indsendes til undersøgelse hos  

 Ædelmetalkontrollen.
Arbejder, der opfylder de krav til holdigheden, der er  

 fastsat i § 2, kan forsynes med Ædelmetalkontrollens kontrolstempel.
Ved  

 indsendelse af erhvervsmæssigt fremstillede arbejder af ædle metaller, der  

 angives at opfylde de fastsatte holdighedskrav, skal arbejderne være forsynet  

 med holdighedsstempel og navnestempel. Ædle metaller i uforarbejdet stand kan  

 indsendes til undersøgelse og stempling hos Ædelmetalkontrollen.
Efter  

 undersøgelsen forsynes barrer med Ædelmetalkontrollens barrestempel.
For  

 arbejdsprøver afgives prøveattest.
 Stk. 2. Arbejder af ædle metaller, der opfylder de krav, der er  

 fastsat i konventionen om kontrol og stempling af varer af ædle metaller af  

 15. november 1972 med senere ændringer, kan indsendes til Ædelmetalkontrollen  

 til stempling med konventionens fælles kontrolstempel.
 Stk. 3. Erhvervsfremme Styrelsen fastsætter regler om de forhold,  

 der er nævnt i stk. 1 og 2. Styrelsen fastsætter ligeledes regler, der er  

 nødvendige til gennemførelsen af den konvention, der er nævnt i stk. 2, samt  

 regler, der vedtages inden for rammerne af konventionen.
Kapitel 5 Dækning af Ædelmetalkontrollens udgifter § 16. Udgifterne til Ædelmetalkontrollens virksomhed efter loven  

 dækkes af bidrag, der pålignes indehavere af registreret navnestempel samt  

 virksomheder, der sælger ædle metaller i uforarbejdet stand, og ved gebyrer,  

 der opkræves for rekvireret arbejde.
 Stk. 2. Virksomheder, der eksporterer arbejder af ædle metaller  

 eller importerer konventionsstemplede arbejder eller arbejder, der efter  

 reglerne i §§ 6 og 7 er kontrolleret og stemplet i et land i Den Europæiske  

 Union, skal ikke svare bidrag, for så vidt angår sådan eksport og import.
 Stk. 3. Erhvervsfremme Styrelsen fastsætter de nærmere regler om  

 påligningen og opkrævningen af bidragene og gebyrerne og kan herunder  

 bestemme, at leverandører efter anmodning fra Ædelmetalkontrollen skal give  

 oplysning om bidragspligtiges køb og salg af ædle metaller i uforarbejdet  

 eller forarbejdet stand.
 § 17. Bidrag og gebyrer efter denne lov tillægges udpantningsret.
Kapitel 6 Straffebestemmelser m.v.
§ 18. Medmindre højere straf er forskyldt efter den øvrige  

 lovgivning, straffes med bøde den, der 1) fremstiller, sælger eller til salg udbyder arbejder af ædle metaller,  

 emner til sådanne arbejder eller ædle metaller i uforarbejdet stand af  

 ringere holdighed end angivet, 2) overtræder §§ 5-9 eller 11-13 eller 15 og 3) undlader at efterkomme et påbud efter § 10, stk. 4.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelser i forskrifterne.
 Stk. 3. For overtrædelse begået af et aktieselskab,  

 anpartsselskab, andelsselskab eller lignende kan der pålægges selskabet som  

 sådant bødeansvar.
 Stk. 4. Undlader nogen, der er bidragspligtig i henhold til  

 bestemmelserne i § 16, rettidigt og i den foreskrevne form at indsende de  

 oplysninger, der er nødvendige til fastsættelse af bidragsgrundlaget, kan  

 Ædelmetalkontrollen som tvangsmiddel pålægge de pågældende daglige eller  

 ugentlige bøder.
Stk. 5. Dømmes en fabrikant, importør eller forhandler med  

 registreret navnestempel for at have påført arbejder af ædle metaller et  

 urigtigt holdighedsstempel, og begrunder forholdet fare for gentagne  

 overtrædelser af loven, kan det bestemmes ved dommen, at de arbejder af ædle  

 metaller, der er fremstillet, importeret eller forhandlet af virksomheden,  

 skal indsendes til Ædelmetalkontrollen til undersøgelse af holdigheden i et  

 nærmere bestemt omfang i en periode på indtil et år.
På sådanne undersøgelser  

 finder reglerne i § 15 anvendelse.
 Stk. 6. Reglerne i stk. 5 finder tilsvarende anvendelse på  

 importører eller forhandlere af konventionsstemplede arbejder eller arbejder  

 kontrolleret og stemplet i et andet land i Den Europæiske Union.
Kapitel 7 Ikrafttrædelsesbestemmelser § 19. Tidspunktet for lovens ikrafttræden fastsættes af  

 erhvervsministeren.
 Stk. 2. Samtidig ophæves lov nr. 821 af 21. december 1988 om  

 kontrol med arbejder af ædle metaller m.v. og lov om kontrol med arbejder af  

 ædle metaller m.v., jf. lovbekendtgørelse nr. 297 af 19. maj 1987.
 Stk. 3. Bestemmelsen i § 10, stk. 4, kommer kun til anvendelse på  

 arbejder af ædle metaller fremstillet før 1. april 1973, for så vidt  

 holdigheden afviger mere end 2 promille fra den ved holdighedsstemplet  

 angivne.
 § 20. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne og Grønland med de afvigelser,  

 som de særlige færøske og grønlandske forhold tilsiger.
Oprindeligt fremsat forslag Kapitel 1 Almindelige bestemmelser § 1. Arbejder af ædle metaller, dvs. guld, sølv, platin og  

 palladium eller legeringer heraf samt guldpletterede, sølvpletterede,  

 platinpletterede og palladiumpletterede varer må kun erhvervsmæssigt  

 fremstilles, sælges eller udbydes til salg under iagttagelse af de i denne  

 lov indeholdte forskrifter.
Det samme gælder ædle metaller i uforarbejdet  

 stand.
 § 2. Som arbejder af ædle metaller anses i denne lov kun arbejder,  

 som i alle enkelte metaldele har en holdighed af mindst 333 o/oo guld, mindst  

 800 o/oo sølv, mindst 850 o/oo platin og mindst 500 o/oo palladium eller  

 arbejder, der lovligt kan markedsføres som ædle metaller i et land i Den  

 europæiske Union.
Kapitel 2 Ædelmetalnævnet og Ædelmetalkontrollen § 3. Til bistand ved administrationen af denne lov nedsætter  

 erhvervsministeren et nævn på 3 medlemmer.
Nævnet skal bestå af en  

 repræsentant for Ædelmetalkontrollen, en repræsentant for guldsmedefaget, der  

 udnævnes efter indstilling fra Guldsmedefagets Fællesråd og en repræsentant  

 for Erhvervsfremme Styrelsen.
 Stk. 2. Ædelmetalnævnets sekretariatsfunktion varetages af  

 Erhvervsfremme Styrelsen.
 Stk. 3. Nævnet fastsætter nærmere regler for sin virksomhed.
 § 4. Kontrollen med arbejder af ædle metaller varetages af  

 Ædelmetalkontrollen.
 Stk. 2. Til at varetage Ædelmetalkontrollens opgaver i henhold til  

 denne lov udpeger Erhvervsfremme Styrelsen en selvejende institution, der  

 akkrediteres i henhold til lov nr. 394 af 13. juni 1990 om erhvervsfremme.
Kapitel 3 Kontrollen med virksomhederne § 5. Arbejder af ædle metaller, der sælges eller udbydes til salg  

 under betegnelserne »guld«, »sølv«, »platin«  

 eller »palladium«, jf. § 2, skal være forsynet med et  

 holdighedsstempel, jf. § 6. Derudover skal sådanne arbejder være forsynet med  

 et navnestempel, jf. § 7.
 § 6. Holdighedsstemplet skal på tydelig måde angive arbejdets  

 holdighed i tusindedele.
 Stk 2. Holdighedsstempler påført i et andet land i Den europæiske  

 Union skal, når de opfylder kravene i stk. 1, anerkendes i Danmark, såfremt  

 holdigheden har været underlagt en kontrol, der kan sidestilles med den  

 danske.
 Stk. 3. Indeholder arbejder af sølv mindst 9250/00 sølv, kan  

 holdigheden dog angives alene ved betegnelsen »Sterling«.
 Stk. 4. På arbejder af sølv kan det i stk. 1 nævnte stempel  

 tillige indeholde bogstavet »S«, og på arbejder af platin eller  

 palladium kan stemplet indeholde bogstaverne henholdsvis »Pt.« og  

 »Pd.«.
 Stk. 5. På arbejder af guld kan der til den i stk. 1 foreskrevne  

 angivelse af holdigheden føjes den tilsvarende holdighedsangivelse i karat.
 Stk. 6. Erhvervsfremme Styrelsen fastsætter regler om  

 holdighedsstemplingen af de arbejder, der er nævnt i § 2, og om stemplingen  

 af arbejder af ædle metaller, der består af to eller flere ædle metaller,  

 eller som er forbundet med eller hvori indgår uædelt metal eller  

 ikke-metalliske materialer.
§ 7. Fabrikanter af arbejder af ædle metaller, jf. § 2, skal have  

 et registreret navnestempel, som påføres de fremstillede arbejder af ædle  

 metaller.
Som fabrikanter anses også personer og virksomheder, der som  

 selvstændig næringsvirksomhed udfører reparationer af arbejder, der omfattes  

 af loven.
Stk. 2. Navnestempler på importerede arbejder af ædle metaller fra  

 et land i Den europæiske Union sidestilles med danske navnestempler under  

 forudsætning af, at det er muligt at identificere fabrikanten , og at  

 denne kan dokumentere sin ret til at påføre produkterne det pågældende  

 navnestempel.
Såfremt disse betingelser ikke er opfyldt eller det benyttede  

 mærke er forveksleligt med et mærke, der allerede er benyttet i Danmark,  

 finder bestemmelserne i stk. 1 tilsvarende anvendelse.
 Stk. 3. Importøren eller forhandleren har pligt til at oplyse  

 Ædelmetalkontrollen om udenlandske navnestempler, der accepteres efter stk.  

 2.
 Stk. 4. For importører af arbejder af ædle metaller fra lande uden  

 for Den europæiske Union finder bestemmelserne i stk. 1 tilsvarende  

 anvendelse.
 Stk. 5. Arbejder, der opfylder kravene til holdigheden i § 2, og  

 som er forsynet med det fælles stempel fastsat i Konventionen om Kontrol og  

 Stempling af Varer af Ædle Metaller af 15. november 1972 med senere  

 ændringer, skal anses for at opfylde lovens krav til stempling.
 Stk. 6. Forhandlere af arbejder af ædle metaller kan få  

 registreret et navnestempel og få arbejder, der er udført af andre, forsynet  

 med dette stempel.
 Stk. 7. Benyttes forhandlerens navnestempel, bortfalder  

 fabrikantens eller importørens pligt til at forsyne arbejdet med deres  

 navnestempel.
Stk. 8. Navnestemplet skal bestå af fabrikantens, importørens  

 eller forhandlerens navn eller firma eller af en forkortelse heraf.  

 Navnestemplet registreres i et navnestempelregister, der føres af  

 Ædelmetalkontrollen.
De i registeret optagne navnestempler skal tydeligt  

 adskille sig fra hinanden.
 Stk. 9. Erhvervsfremme Styrelsen fastsætter regler om  

 navnestemplers anmeldelse til og optagelse i navnestempelregisteret og om de  

 afgifter, der skal betales for optagelse i registeret.
 § 8. Fritaget for kravet om stempling i § 5 er:
1) arbejder, der midlertidigt indføres som vareprøver eller til  

 udstilling, 2) arbejder af guld, platin eller palladium, der vejer mindre end 1 g, og  

 arbejder af sølv, der vejer mindre end 3 g, samt i øvrigt arbejder, der som  

 følge af deres skrøbelighed eller ringe størrelse ikke kan forsynes med  

 stempler, 3) importerede urkasser med indlagt urværk, 4) fyldepenne, kuglepenne, pencils og dele dertil, 5) arbejder, der godtgøres at være fremstillet før 1. juli 1961, 6) arbejder til dentalt eller andet medicinsk formål, 7) musikinstrumenter og 8) mønter, der er gangbare.
 § 9. Arbejder af ædle metaller, som ikke opfylder de krav til  

 holdigheden, der er fastsat i § 2, må ikke være forsynet med noget stempel,  

 der angiver holdigheden, eller som kan forveksles med et holdighedsstempel.  

 Det samme gælder de arbejder, der er nævnt i stk. 3.
 Stk. 2. Arbejder af ædle metaller, som ikke opfylder de krav til  

 holdigheden, der er fastsat i § 2, må ikke markedsføres under betegnelser,  

 der angår eller kan forveksles med betegnelser for de ædle metaller, der er  

 omfattet af loven eller markedsføres under betegnelser, der indeholder  

 kvalitetsangivelser, som angår ædle metaller eller arbejdets indhold af  

 sådanne metaller.
 Stk. 3. Arbejder af uædle metaller, der ved valsning, galvanisk  

 plettering eller på anden måde er påført et lag af guld, sølv, platin eller  

 andre platinmetaller, skal betegnes som »guldpletteret«,  

 »duble«, »forgyldt«, »sølvpletteret«,  

 »forsølvet« eller »platinpletteret« eller betegnes med  

 andre ord, der angiver arbejdets nævnte karakter.
 Stk. 4. Erhvervsfremme Styrelsen fastsætter regler om bestemmelsen  

 af holdigheden, og om hvorledes og i hvilket omfang det er tilladt at anvende  

 dele af uædelt metal eller ikke-metalliske materialer i arbejder af ædle  

 metaller.
 § 10. Den, som har et registreret navnestempel efter § 7 eller som  

 sælger ædle metaller i uforarbejdet stand, er undergivet Ædelmetalkontrollens  

 tilsyn med hensyn til holdigheden af virksomhedernes beholdning af ædle  

 metaller og arbejder af sådanne.
 Stk. 2. Ædelmetalkontrollen har til enhver tid mod behørig  

 legitimation uden retskendelse adgang til de virksomheder, der er nævnt i  

 stk. 1, og til efter eget valg at udtage prøver af beholdninger af ædle  

 metaller i uforarbejdet stand, af halvfabrikata af ædle metaller eller af  

 arbejder af ædle metaller.
 Stk. 3. Udtages prøver af ustemplede arbejder af ædle metaller og  

 emner til sådanne arbejder, skal virksomheden skriftligt overfor  

 Ædelmetalkontrollen oplyse, med hvilken holdighed det færdige arbejde skal  

 stemples.
Stk. 4. Er holdigheden af et arbejde af ædle metaller mindre end  

 den holdighed, der er anført i holdighedsstemplet, skal stemplet slettes.
Er  

 arbejdet en del af en serieproduktion, der er udleveret til handelen, kan  

 Ædelmetalkontrollen påbyde, at de udleverede arbejder tilbagekaldes.
Opfylder  

 det pågældende arbejde imidlertid de krav til holdigheden, der er fastsat i §  

 2, kan arbejdet forsynes med nyt holdighedsstempel i overensstemmelse med den  

 konstaterede holdighed.
 § 11 . Ædelmetalkontrollen har til enhver tid mod behørig  

 legitimation uden retskendelse adgang til virksomheder, der uden at være  

 omfattet af § 10 erhvervsmæssigt sælger arbejder af ædle metaller.  

 Ædelmetalkontrollen kan i forbindelse hermed foretage eftersyn og udtage  

 prøver af beholdninger af de pågældende varer.
 Stk. 2. De omkostninger, der er forbundet med at bringe varen i  

 salgbar stand, bæres af den virksomhed, der er nævnt i stk. 1.
 § 12. Bestemmelserne om import af arbejder fra et andet land i Den  

 europæiske Union og af konventionsstemplede arbejder er ikke til hinder for,  

 at Ædelmetalkontrollen i enkelte tilfælde undersøger holdigheden og  

 stemplingen af disse arbejder, jf. §§ 10 og 11.
 § 13. Erhvervsfremme Styrelsen fastsætter regler om kontrollens  

 udførelse efter §§ 10 og 11.
 § 14. Bestemmelserne i §§ 2, 5, 6, 7, stk. 1, og 9 gælder ikke ved  

 eksport af arbejder af ædle metaller.
Kapitel 4 Rekvireret undersøgelse og kontrolstempling § 15. Arbejder af ædle metaller kan indsendes til undersøgelse hos  

 Ædelmetalkontrollen.
Arbejder, der opfylder de krav til holdigheden, der er  

 fastsat i § 2, kan forsynes med Ædelmetalkontrollens kontrolstempel.
Ved  

 indsendelse af erhvervsmæssigt fremstillede arbejder af ædle metaller, der  

 angives at opfylde de fastsatte holdighedskrav, skal arbejderne være forsynet  

 med holdighedsstempel og navnestempel. Ædle metaller i uforarbejdet stand kan  

 indsendes til undersøgelse og stempling hos Ædelmetalkontrollen.
Efter  

 undersøgelsen forsynes barrer med Ædelmetalkontrollens barrestempel.
For  

 arbejdsprøver afgives prøveattest.
 Stk. 2. Arbejder af ædle metaller, der opfylder de krav, der er  

 fastsat i Konventionen om Kontrol og Stempling af varer af Ædle Metaller af  

 15. november 1972 med senere ændringer, kan indsendes til Ædelmetalkontrollen  

 til stempling med konventionens fælles kontrolstempel.
 Stk. 3. Erhvervsfremme Styrelsen fastsætter regler om de forhold,  

 der er nævnt i stk. 1 og 2. Styrelsen fastsætter ligeledes regler, der er  

 nødvendige til gennemførelsen af den konvention, der er nævnt i stk. 2, samt  

 regler der vedtages inden for rammerne af konventionen.
Kapitel 5 Dækning af Ædelmetalkontrollens udgifter § 16. Udgifterne til Ædelmetalkontrollens virksomhed efter loven  

 dækkes af bidrag, der pålignes indehavere af registreret navnestempel samt  

 virksomheder, der sælger ædle metaller i uforarbejdet stand, og ved gebyrer,  

 der opkræves for rekvireret arbejde.
 Stk. 2. Virksomheder, der eksporterer arbejder af ædle metaller  

 eller importerer konventionsstemplede arbejder eller arbejder, der efter  

 reglerne i §§ 6 og 7 er kontrolleret og stemplet i et land i Den europæiske  

 Union, skal ikke svare bidrag for så vidt angår sådan eksport og import.
 Stk. 3. Erhvervsfremme Styrelsen fastsætter de nærmere regler om  

 påligningen og opkrævningen af bidragene og gebyrerne og kan herunder  

 bestemme, at leverandører efter anmodning fra Ædelmetalkontrollen skal give  

 oplysning om bidragspligtiges køb og salg af ædle metaller i uforarbejdet  

 eller forarbejdet stand.
 § 17. Bidrag og gebyrer efter denne lov tillægges udpantningsret.
Kapitel 6 Straffebestemmelser m.v.
§ 18. Medmindre højere straf er forskyldt efter den øvrige  

 lovgivning, straffes med bøde den, der 1) fremstiller, sælger eller til salg udbyder arbejder af ædle metaller,  

 emner til sådanne arbejder eller ædle metaller i uforarbejdet stand af  

 ringere holdighed en angivet, 2) overtræder §§ 5-9 eller 11-13 eller 15 og 3) undlader at efterkomme et påbud efter § 10, stk. 4.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelser i forskrifterne.
 Stk. 3. For overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 4. Undlader nogen, der er bidragspligtig i henhold til  

 bestemmelserne i § 16, rettidigt og i den foreskrevne form at indsende de  

 oplysninger, der er nødvendige til fastsættelse af bidragsgrundlaget, kan  

 Ædelmetalkontrollen som tvangsmiddel pålægge de pågældende daglige eller  

 ugentlige bøder.
Stk. 5. Dømmes en fabrikant, importør eller forhandler med  

 registreret navnestempel for at have påført arbejder af ædle metaller et  

 urigtigt holdighedsstempel, og begrunder forholdet fare for gentagne  

 overtrædelser af loven, kan det bestemmes ved dommen, at de arbejder af ædle  

 metaller, der er fremstillet, importeret eller forhandlet af virksomheden,  

 skal indsendes til Ædelmetalkontrollen til undersøgelse af holdigheden i et  

 nærmere bestemt omfang i en periode på indtil et år.
På sådanne undersøgelser  

 finder reglerne i § 15 anvendelse.
 Stk. 6. Reglerne i stk. 5 finder tilsvarende anvendelse på  

 importører eller forhandlere af konventionsstemplede arbejder eller arbejder  

 kontrolleret og stemplet i et andet land i Den europæiske Union.
Kapitel 7 Ikrafttrædelsesbestemmelser § 19. Tidspunktet for lovens ikrafttræden fastsættes af  

 erhvervsministeren.
 Stk. 2. Samtidig ophæves lov nr. 821 af 21. december 1988 om  

 kontrol med arbejder af ædle metaller m.v. og lov om kontrol med arbejder af  

 ædle metaller m.v. jf. bekendtgørelse nr. 297 af 19. maj 1987.
 Stk. 3. Bestemmelsen i § 10, stk. 4, kommer kun til anvendelse på  

 arbejder af ædle metaller fremstillet før 1. april 1973, for så vidt  

 holdigheden afviger mere end 2 o/oo fra den ved holdighedsstemplet angivne.
 § 20. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne og Grønland med de afvigelser,  

 som de særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Baggrund Siden midten af 1980'erne har der været ført forhandlinger om  

 harmonisering af ædelmetalkontrollen inden for Den Europæiske Union.  

 Kommissionen forsøgte først at opnå gensidig anerkendelse af  

 ædelmetalkontrollen.
Medlemslandene var ikke indstillet på gensidig  

 anerkendelse, idet kontrolsystemerne i medlemsstaterne er meget forskellige.  

 Kommissionen blev derfor opfordret til at udarbejde et direktivforslag på  

 området.
Den 14. oktober 1993 fremlagde Kommissionen et direktivforslag, der  

 harmoniserer reglerne for kontrol af arbejder af ædle metaller indenfor Den  

 Europæiske Union.
 Det synes imidlertid fortsat vanskeligt at nå til enighed om en  

 direktivtekst, og det er derfor ikke muligt at forudsige tidspunktet for  

 direktivets vedtagelse.
Derfor må den danske ædelmetallovgivning, der består af lovbekendtgørelse  

 nr. 297 af 19. maj 1987 om kontrol med arbejder af ædle metaller m.v. og lov  

 nr. 821 af 21. december 1988 om kontrol med arbejder af ædle metaller m.v.  

 ændres nu, så den bringes i overensstemmelse med EF-traktatens artikler  

 30-36. Den nuværende danske lovgivning udgør en teknisk handelshindring, idet  

 alle genstande af ædle metaller, der markedsføres i Danmark skal være  

 underlagt den danske kontrol, skal være forsynet med et dansk navnestempel og  

 et holdighedsstempel og overholde de danske minimumsholdigheder for ædle  

 metaller.
Desuden skal der i Danmark være en ansvarlig for  

 holdighedsstemplet.
Disse forhold må derfor ændres.
 Samtidig kan man ved at fremsætte et nyt lovforslag forenkle lovgivningen,  

 således at de eksisterende to love samles i en lov.
Formålet med lovforslaget er at bringe den danske lovgivning i  

 overensstemmelse med EF-reglerne og samtidig bevare en kontrol på  

 tilnærmelsesvis samme niveau som nu.
En sådan kontrol er af interesse for  

 både forbrugerne og guldsmedefaget.
2. Lovforslagets væsentligste bestemmelser Formålet med lovforslaget er at sikre den frie bevægelighed for arbejder  

 af ædle metaller i det indre marked uden at forringe forbrugerbeskyttelsen i  

 Danmark.
Lovforslaget gentager for en stor dels vedkommende de bestemmelser,  

 der er indeholdt i lovbekendtgørelse nr. 297 af 19. maj 1987 om kontrol med  

 arbejder af ædle metaller m.v. og lov nr. 821 af 21. december 1988.
Dog er visse bestemmelser, der har vist sig uhensigtsmæssige ved  

 administrationen af den nuværende lovgivning, foreslået ændret.
Dertil kommer  

 visse sproglige tilpasninger.
I den nuværende lovgivning kræves, at alle fabrikanter og importører har  

 registreret et navnestempel.
Herved opnås, at der for alle arbejder af ædle  

 metaller, der markedsføres, findes en ansvarlig for holdighedsstemplingen i  

 Danmark.
Dette gælder dog ikke for arbejder stemplet i henhold til  

 Konventionen om Kontrol og Stempling af Varer af Ædle Metaller af 15.  

 november 1972 med senere ændringer.
Disse arbejder er stemplet hos godkendte  

 ædelmetalkontrolmyndigheder i konventionslandene.
 Den hidtidige danske kontrol af arbejder af ædle metaller har fungeret  

 tilfredsstillende for både forbrugerne og branchen. Ædelmetalkontrollen  

 finansieres fuldstændigt af branchen, dels ved gebyr for opnåelsen af et  

 navnestempel og gebyr på rekvirerede undersøgelser, dels ved at pålægge en  

 afgift på alle indehavere af navnestempler svarende til deres forbrug af  

 ædelmetal.
For at bringe lovgivningen i overenstemmelse med EF-retten er det  

 nødvendigt at ændre ordningen således, at arbejder af ædle metaller, der kan  

 markedsføres i et andet land i Den europæiske Union skal anerkendes som  

 sådanne i Danmark.
Desuden foreslås det, at stempling foretaget i et andet  

 land i Den europæiske Union, som hovedregel skal accepteres i Danmark.
 For at bevare et kontrolniveau på linje med det nuværende er det  

 foreslået, at kun holdighedsstempler fra lande i EU, der har en kontrol, der  

 er ligeværdig med den danske, kan anerkendes i Danmark.
 Desuden foreslås det, at navnestempler kun anerkendes, hvis det er muligt  

 at identificere fabrikanten, og denne kan dokumentere sin ret til at benytte  

 navnestemplet.
3. Administrative og statsfinansielle konsekvenser Der forudses ingen administrative eller statsfinansielle konsekvenser af  

 lovforslaget.
4. Erhvervsøkonomiske konsekvenser Lovændringen forudses ikke at have nævneværdige erhvervsøkonomiske  

 konsekvenser, idet salget af arbejder af ædelmetal i Danmark igennem en  

 årrække har været forholdsvis konstant målt i gram finmetal.
Det kan ikke  

 udelukkes, at yderligere import af ædelmetal vil finde sted, men det er  

 sandsynligt, at der samtidig vil ske en stigning i eksporten.
Det kan dog forudses, at der vil ske en ændring i fordelingen af bidrag  

 til finansieringen af Ædelmetalkontrollen, idet importører af arbejder fra  

 andre lande i Den Europæiske Union ikke længere skal betale gebyrer og bidrag  

 til Ædelmetalkontrollen, hvis kontrollen i det pågældende land er ligeværdig  

 med den danske.
Da Ædelmetalkontrollen er finansieret af branchen, vil dette  

 medføre øgede gebyrer til resten af branchen dvs. for danske fabrikanter og  

 for danske importører af arbejder fra lande uden for EU.
5. Høring Lovforslaget med bemærkninger har været i høring hos Guldsmedefagets  

 Fællesråd, Handelskammeret, Dansk Industri, Forbrugerrådet, Håndværksrådet,  

 Dansk Handel og Service, Force Instituttet, Finansministeriet,  

 Økonomiministeriet og Skatteministeriet.
Bemærkninger til forslagets enkelte bestemmelser Til § 1 Bestemmelsen er uændret, jf. § 1 i lovbekendtgørelse nr. 297 af 19. maj  

 1987.
Til § 2 Bestemmelsen afløser § 2 i lovbekendtgørelse nr. 297 af 19. maj 1987. Det  

 foreslås for at bringe lovgivningen i overensstemmelse med EF-reglerne at  

 anerkende markedsføring i Danmark af arbejder, der lovligt kan markedsføres  

 som arbejder af ædle metaller i et andet land i Den Europæiske Union.
For  

 ikke at stille de danske fabrikanter ringere end fabrikanter i de øvrige  

 EU-lande og for ikke at skabe usikkerhed ved at bruge forskellige  

 definitioner af ædelt metal foreslås det at sænke de danske minimums grænser  

 for sølv, platin og palladium til de holdigheder, der er meget anvendt i  

 Europa.
Til § 3 Bestemmelsen i stk. 1 afløser § 14 i lovbekendtgørelse nr. 297 af  

 19. maj 1987. Det foreslås, at repræsentanten fra Erhvervsministeriet  

 fremover vil være fra Erhvervsfremme Styrelsen.
 Stk. 2 er ny, men svarer til den eksisterende administration.
Stk. 3 . Der har tidligere været fastsat en forretningsorden for  

 nævnet.
Den foreslåede bestemmelse giver nævnet hjemmel til at fastsætte  

 nærmere regler for sin virksomhed.
Til § 4 Reglen svarer til § 1 i lov nr. 821 af 21. december 1988.
 Stk. 1 er uændret.
I stk. 2 foreslås det, at Erhvervsfremme Styrelsen får hjemmel til  

 at udpege Ædelmetalkontrollen.
Dette har været praksis på området siden 13.  

 juni 1990.
Det er en forudsætning for udpegningen, at institutionen kan akkrediteres  

 af Dansk Akkreditering, til at udføre akkrediteret teknisk prøvning.
Der  

 henvises til erhvervsministerens hjemmel i lov nr. 394 af 13. juni 1990 om  

 erhvervsfremme til at bemyndige akkrediterede eller certificerede personer,  

 virksomheder, laboratorier og andre organer samt statslige og kommunale  

 myndigheder til at foretage tilsyn inden for afgrænsede områder af  

 måleteknik, måleinstrumenter og deres anvendelse samt måleteknisk kontrol.  

 Denne hjemmel har afløst hjemlen i lov om Statens Tekniske Prøvenævn.
Opgaven skal udbydes på åbne og ikke diskriminerende vilkår og for et  

 passende tidsrum.
Herved sikres, at opgaven til stadighed udføres bedst og  

 billigst.
Ved udpegningen skal det fremgå, at andre laboratorier kan  

 akkrediteres til at foretage laboratoriekontrol af ædle metaller.
Til § 5 Bestemmelsen svarer til § 4 i lovbekendtgørelse nr. 297 af 19. maj 1987  

 med sproglige tilretninger.
Der kan ikke længere kræves et navnestempel  

 registreret i Danmark, idet navnestempler, der er påført i et andet EU-land  

 og opfylder kravene i § 7 stk. 2, også skal anerkendes.
 Genstande af ædelt metal fra andre EU-lande skal opfylde betingelserne i  

 både § 6 og § 7 for at kunne markedsføres i Danmark.
Til § 6 Bestemmelsen afløser § 5 i lovbekendtgørelse nr. 297 af 19. maj 1987. De  

 foreslåede ændringerne er betinget af lovgivningens tilpasning til EF-retten.
 Stk. 1 er uændret.
Bestemmelsen i stk. 2 er ny.
Forslaget afvejer hensynet til den  

 frie bevægelighed af varer i det indre marked og hensynet til  

 forbrugerbeskyttelsesniveauet i Danmark.
Det er derfor foreslået at anerkende  

 holdighedsstempler fra lande i EU, hvis holdigheden har været underlagt en  

 kontrol, der er ligeværdig med den danske.
Det vil betyde, at arbejder fra  

 lande med kontrol foretaget af et uafhængigt organ af hvert enkelt smykke,  

 eller med en stikprøvekontrol foretaget af et uafhængigt organ som i Danmark,  

 vil blive anerkendt, medens smykker fra lande uden kontrol eller med meget  

 ringe kontrol skal have et dansk holdighedsstempel og dermed omfattes af den  

 danske stikprøvekontrol.
En sådan ordning finder støtte i en præjudiciel  

 afgørelse afsagt af De Europæiske Fællesskabers Domstol den 15. september  

 1994 vedrørende frie varebevægelser på ædelmetalområdet.
Hidtil har alle  

 importerede arbejder været underkastet dansk kontrol bortset fra arbejder,  

 der opfylder de krav, der er fastsat i Konventionen om Kontrol og Stempling  

 af Varer af Ædle Metaller af 15. november 1972 med senere ændringer.
 Stk. 3 er uændret, jf. tidligere stk. 2.
 Stk. 4 afløser det tidligere stk. 3. Det er af hensyn til  

 EF-retten foreslået at gøre det frivilligt at stemple arbejder af platin  

 eller palladium med »Pt.« eller »Pd.«, hvor det tidligere  

 var et krav.
 Stk. 5 er uændret jf. tidligere stk. 4.
 I stk. 6 er det foreslået, at Erhvervsfremme Styrelsen får  

 kompetencen til at udstede bekendtgørelser m.v.
Til § 7 Bestemmelsen afløser § 6 i lovbekendtgørelse nr. 297 af 19. maj 1987. De  

 foreslåede ændringer er betinget af lovgivningens tilretning til EF-retten.
 Det foreslås at bevare registrerede navnestempler for fabrikanter af  

 arbejder af ædle metaller samt importører af arbejder fra lande uden for EU  

 og uden for Konventionen om Kontrol og Stempling af Varer af Ædle Metaller af  

 15. november 1972 med senere ændringer.
 For at bringe lovgivningen i overensstemmelse med EF-reglerne er det  

 derimod i stk. 2 foreslået, at navnestempler fra lande i Den  

 europæiske Union sidestilles med danske navnestempler, såfremt producenten  

 kan identificeres og kan dokumentere sin ret til stemplet, og dette ikke kan  

 forveksles med et registreret dansk stempel.
For at bevare sporbarheden er det i et nyt stk. 3 foreslået, at  

 importøren og forhandleren får pligt til at anmelde udenlandske stempler, der  

 accepteres efter stk. 2 til Ædelmetalkontrollen.
Dette vil desuden sikre  

 udenlandske navnestempler over for fremtidige danske stempler.
 I stk. 6 er det foreslået at bevare forhandlernes ret til at få  

 registreret et navnestempel.
 Det er desuden foreslået, at Erhvervsfremme Styrelsen får kompetencen til  

 at udstede bekendtgørelser m.v., jf. forslagets stk. 9.
Til § 8 Bestemmelsen afløser § 7 i lovbekendtgørelse nr. 297 af 19. maj 1987. Det  

 er foreslået at undtage yderligere tre kategorier af arbejder af ædle  

 metaller fra kravet om stempling.
Til § 9 Bestemmelsen svarer til § 8 i lovbekendtgørelse nr. 297 af 19. maj 1987.  

 Det er i stk. 4 foreslået, at Erhvervsfremme Styrelsen får kompetencen  

 til at udstede bekendtgørelser m.v.
Til § 10 Bestemmelsen svarer til § 9 i lovbekendtgørelse nr. 297 af 19. maj 1987,  

 idet dog statsguardejnen er erstattet med Ædelmetalkontrollen.
Til § 11 Bestemmelsen svarer til § 10 i lovbekendtgørelse nr. 297 af 19. maj 1987.
Til § 12 Bestemmelsen svarer til § 13 a, stk. 2 i lovbekendtgørelse nr. 297 af 19.  

 maj 1987. Hjemlen til at foretage markedskontrol af konventionsstemplede  

 arbejder udvides til også at gælde for arbejder fra andre EU-lande.
Til § 13 Bestemmelsen svarer til § 11 i lovbekendtgørelse nr. 297 af 19. maj 1987  

 med den ændring, at det foreslås, at Erhvervsfremme Styrelsen får kompetencen  

 til at udstede bekendtgørelser m.v.
Til § 14 Bestemmelsen er uændret, jf. § 12 i lovbekendtgørelse nr. 297 af 19. maj  

 1987.
Til § 15 Bestemmelsen svarer til § 13 i lovbekendtgørelse nr. 297 af 19. maj 1987  

 bortset fra, at stk. 3 er ændret, uden at der herved er tilsigtet en  

 indholdsændring af bemyndigelsen.
Desuden er det foreslået, at Erhvervsfremme  

 Styrelsen får kompetencen til at udstede bekendtgørelser m.v.
Til § 16 Bestemmelsen afløser § 13 b i lovbekendtgørelse nr. 297 af 19. maj 1987.
 Det bemærkes, at opkrævningen af gebyrer og bidrag som hidtil udelukkende  

 skal finansiere Ædelmetalkontrollens opgaver efter denne lov.
 Hvordan disse gebyrer og bidrag fastsættes og hvilken betalingsform der  

 benyttes, fastsættes i en bekendtgørelse efter drøftelse i det efter § 3  

 nedsatte Ædelmetalnævn.
 Desuden foreslås det, at Erhvervsfremme Styrelsen får kompetence til at  

 udstede bekendtgørelser m.v. om betalingen.
Til § 17 Bestemmelsen er identisk med § 13 b, stk. 3, 1. punktum, i  

 lovbekendtgørelse nr. 297 af 19. maj 1987.
Til § 18 Bestemmelsen svarer til § 15 i lovbekendtgørelse nr. 297 af 19. maj 1987.  

 For at bevare forbrugerbeskyttelsesniveauet foreslås det i stk. 6 , at  

 der ved fare for gentagne overtrædelser af loven kan pålægges ikke blot  

 fabrikanter men også importører eller forhandlere restriktioner.
Dette har  

 betydning, da der ikke længere findes en ansvarlig for holdighedsstemplingen  

 i Danmark.
Til § 19 Bestemmelsen afløser § 16 i lovbekendtgørelse nr. 297 af 19. maj 1987.
 Ministeren bemyndiges til at fastsætte tidspunktet for lovens  

 ikrafttræden, idet lovforslaget skal notificeres til Kommissionen efter  

 Rådets direktiv af 28. marts 1983 om en informationsprocedure med hensyn til  

 tekniske standarder og forskrifter.
 Samtidig ophæves den nuværende lovgivning.
Til § 20 Bestemmelsen svarer til § 17 i lovbekendtgørelse nr. 297 af 19. maj 1987,  

 idet dog ordet landsdele er erstattet med Færøerne og Grønland.
