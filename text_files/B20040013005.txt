Bekendtgørelse om ydelse  

 af mælkepræmie  

1) I medfør af § 1, stk.  

 1-4, § 4, stk. 1 og 5 og § 24 i lov om administration af Det Europæiske  

 Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse  

 nr. 285 af 8. maj 2002, samt efter bemyndigelse, fastsættes:
 § 1.  

  

 Bestemmelserne i denne bekendtgørelse vedrører ydelse af mælkepræmien for  

 kvoteåret 1. april 2003 til 31. marts 2004.
Stk. 2.  

  

 Mælkepræmien består  

 af en fast præmie pr. kg. mælkekvote, samt af en supplerende præmie pr. kg.  

 mælkekvote.
Den supplerende præmie fordeles ligeligt pr. kg. mælkekvote i  

 forhold til den i EU-reglerne fastsatte bevilling.
 § 2.  

  

 Direktoratet for FødevareErhverv administrerer den i § 1 nævnte  

 præmieordning.
 Stk. 2.  

  

 Plantedirektoratet kontrollerer  

 efter bemyndigelse den i § 1 nævnte præmieordning hos mælkeproducenterne.
§ 3.  

  

 Mælkepræmien ydes til mælkeproducenter, som den 31. marts 2004 har en  

 mælkekvote til rådighed på bedriften.
En mælkekvote, der midlertidigt er  

 blevet  

 overført til bedriften den 31. marts 2004 efter reglerne om mælkekvoter,  

 anses  

 for at være til rådighed for modtagerens bedrift for kalenderåret 2004.
 § 4.  

  

 En mælkeproducent, som ikke har været aktiv i kvoteåret 1. april 2003 til  

 31. marts 2004, kan kun få udbetalt mælkepræmien efter § 1, hvis vedkommende  

 inden ansøgningsfristen efter § 5, har godtgjort overfor Direktoratet for  

 FødevareErhverv, at mælkeproduktionen er genoptaget.
Stk. 2.  

  

 I tilfælde af force  

 majeure og i behørigt begrundede tilfælde, der midlertidigt påvirker  

 mælkeproducentens produktionskapacitet, og hvis Direktoratet for  

 FødevareErhverv kan godkende dette, finder stk. 1 ikke anvendelse.
Ansøgning  

 om  

 dispensation fra stk. 1 skal ledsages af skriftlig dokumentation fra  

 dyrlæger,  

 læger m.v. om forholdet.
 § 5.  

  

 Ansøgning om mælkepræmie indgives senest den 15. maj 2004 til Direktoratet  

 for FødevareErhverv på et fortrykt ansøgningsskema.
 § 6.  

  

 Klage over afgørelser truffet efter denne bekendtgørelse indgives efter  

 reglerne i bekendtgørelse om Direktoratet for FødevareErhvervs opgaver og  

 beføjelser.
 § 7.  

  

 Den, der til brug for afgørelser, der træffes efter denne bekendtgørelse,  

 afgiver urigtige oplysninger eller vildledende oplysninger eller fortier  

 oplysninger af betydning for sagens afgørelse, straffes med bøde, medmindre  

 højere straf er forskyldt efter kapitel 5 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 8.  

  

 Bekendtgørelsen træder i kraft den 31. marts 2004.
Direktoratet for FødevareErhverv, den 27.  

 februar 2004 Arent B.
Josefsen /Steen Søndergaard 1)  

 Bekendtgørelsen indeholder bestemmelser, som er nødvendige for anvendelse af  

 afsnit IV i Rådets forordning (EF) nr. 1782/2003 af 29. september 2003 om  

 fastlæggelse af fælles regler for den fælles landbrugspolitiks ordninger for  

 direkte støtte og om fastlæggelse af visse støtteordninger for landbrugere og  

 om ændring af forordning (EØF) nr. 2019/93, (EF) nr. 1452/2001, (EF) nr.  

 1453/2001, (EF) nr. 1454/2001, (EF) nr. 1868/94, (EF) nr. 1251/1999, (EF) nr.  

 1254/1999, (EF) nr. 1673/2000, (EØF) nr. 2358/71 og (EF) nr. 2529/2001, samt  

 Kommissionens forordning (EF) nr. 2237/2003 af 23. december 2003 om  

 gennemførelsesbestemmelser til visse støtteordninger, der er fastsat i afsnit  

 IV i Rådets forordning (EF) nr. 1782/2003 om fastlæggelse af fælles regler  

 for  

 den fælles landbrugspolitiks ordninger for direkte støtte og om fastlæggelse  

 af  

 visse støtteordninger for landbrugere.
I bekendtgørelsen er medtaget visse  

 bestemmelser  

 fra ovennævnte forordninger.
Ifølge artikel 249 i EF-traktaten gælder en  

 forordning umiddelbart i hvert medlemsstat.
Gengivelse af disse bestemmelser  

 er  

 således udelukkende begrundet i praktiske hensyn og berører ikke de nævnte  

 forordningers  

 umiddelbare gyldighed i Danmark.
