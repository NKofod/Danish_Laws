Bekendtgørelse om statens  

 voksenuddannelsesstøtte (SVU-bekendtgørelsen) I medfør af § 2, stk. 6, § 3, stk. 3, § 4,  

 § 5, stk. 4, § 6, stk. 1, § 7, § 8,  

 stk. 1-3, § 9, stk. 2, § 12, stk. 3, § 13,  

 stk. 5 og 6, § 14, stk. 2, § 16, stk. 2, § 17,  

 stk. 2, § 18, stk. 1, § 19, stk. 1, § 20,  

 stk. 3, § 22, stk. 2, og § 23, stk. 4, i lov nr. 490  

 af 31. maj 2000 om statens voksenuddannelsesstøtte (SVU), som  

 ændret ved lov nr. 1076 af 17. december 2002 og ved § 2 i lov nr.  

 1035 af 17. december 2002, i medfør af § 8, stk. 4, i samme  

 lov efter forhandling med ministeren for fødevarer, landbrug og  

 fiskeri, kirkeministeren, kulturministeren og økonomi- og  

 erhvervsministeren, samt i medfør af § 11, stk. 7, og  

 § 21, stk. 1, 2 og 5, i samme lov efter forhandling med  

 beskæftigelsesministeren fastsættes:
Kapitel 1 Administration § 1. SVU administreres af Styrelsen for Statens  

 Uddannelsesstøtte (styrelsen), jf. dog stk. 3 og 4.
 Stk. 2. Styrelsen vejleder anerkendte  

 arbejdsløshedskasser, centre for information om videregående  

 uddannelser (ivu*Centre) og uddannelsessteder, herunder  

 voksenuddannelsescentre (VUC), om SVU.
 Stk. 3. Arbejdsløshedskasser, VUC og ivu*Centre  

 vejleder uddannelsessøgende og arbejdsgivere om SVU og modtager,  

 kontrollerer og videresender ansøgninger om SVU, jf. § 20,  

 stk. 2.
 Stk. 4. Uddannelsesstedet kontrollerer løbende den  

 uddannelsessøgendes studieaktivitet og træffer afgørelse  

 om studieaktiviteten, jf. § 36.
Kapitel 2 Visse støttebetingelser § 2. Det er en betingelse for at få SVU, at  

 den uddannelsessøgende er fyldt 25 år, men ved uddannelsens  

 begyndelse ikke er fyldt 60 år, jf. dog stk. 2 og 3.
 Stk. 2. Uddannelsessøgende kan få SVU til  

 forberedende voksenundervisning, hvis de er fyldt 20 år.
Stk. 3. Styrelsen kan i særlige tilfælde godkende,  

 at der gives SVU til uddannelsessøgende, der ikke er fyldt 25  

 år, til uddannelse, der gennemføres som led i et  

 jobrotationsprojekt.
Ved jobrotation forstås en aftale mellem en  

 eller flere lønmodtagere og en arbejdsgiver om deltagelse i  

 uddannelse, hvor lønmodtagerne under fraværet erstattes af en  

 eller flere afløsere, der umiddelbart forud for ansættelsen er  

 registrerede hos arbejdsformidlingen som ledige.
Både  

 lønmodtagerne og afløserne skal være ansat hos  

 arbejdsgiveren under hele forløbet.
 § 3. Kravet om beskæftigelse efter lovens  

 § 2, stk. 3, skal opfyldes ved beskæftigelse på en  

 arbejdsplads i Danmark.
 Stk. 2. For at en sæsonarbejder, løsarbejder  

 eller vikar kan opfylde kravet om beskæftigelse efter lovens § 2,  

 stk. 3, 2. pkt., skal den seneste periode med beskæftigelse  

 være umiddelbart forud for orlovsperioden.
 § 4. For at få SVU efter kapitel 4 er det en  

 betingelse, at den uddannelsessøgende er beskæftiget på en  

 arbejdsplads i Danmark.
 Stk. 2. Beskæftigelse i udlandet medregnes til  

 opfyldelse af beskæftigelseskravet efter lovens § 2,  

 stk. 4.
Stk. 3. Ved afgørelsen af, om kravet om  

 beskæftigelse efter lovens § 2, stk. 4, er opfyldt, er  

 fuldtidsbeskæftigelse for lønmodtagere ansættelse hos den  

 arbejdsgiver, der er indgået aftale om orlov med, i de sidste 10 uger  

 før ansøgningen om SVU i 37 timer om ugen eller  

 ansættelse på vilkår, der efter overenskomst eller lignende  

 aftale mellem arbejdsgivere og lønmodtagere kan sidestilles med  

 fuldtid.
I alle andre tilfælde anses den pågældende for at  

 være deltidsbeskæftiget.
Stk. 4. Ved afgørelsen af, om kravet om  

 beskæftigelse efter lovens § 2, stk. 4, er opfyldt, betragtes  

 selvstændige erhvervsdrivende som fuldtidsbeskæftigede, hvis de  

 mere end midlertidigt og i væsentligt omfang driver selvstændig  

 erhvervsvirksomhed.
I andre tilfælde anses de pågældende  

 for at være deltidsbeskæftigede.
 § 5. Som beskæftigelse, jf. lovens § 2,  

 stk. 3 og 4, betragtes også perioder med SVU, godtgørelse  

 ved deltagelse i erhvervsrettet voksen- og efteruddannelse,  

 voksenuddannelsesstøtte tildelt efter lov om støtte til  

 voksenuddannelse og orlovsydelse til uddannelse tildelt efter lov om orlov  

 samt perioder, hvor den uddannelsessøgende har været i fleks-,  

 skåne- og servicejob.
 § 6. Bliver den uddannelsessøgende  

 afskediget under uddannelsen, kan den færdiggøres med SVU.  

 Udbetales støtten til arbejdsgiveren, jf. § 32, stk. 2,  

 giver denne og den uddannelsessøgende meddelelse herom til styrelsen  

 med henblik på ændret udbetaling.
Stk. 2. Stk. 1 gælder tilsvarende, hvis den  

 uddannelsessøgende får ny arbejdsgiver under uddannelsen.
Dog er  

 det en betingelse, at den uddannelsessøgende med den ny arbejdsgiver  

 indgår aftale i overensstemmelse med lovens § 2, stk. 5.
 Stk. 3. Opsiger den uddannelsessøgende sin stilling med  

 virkning fra et tidspunkt under uddannelsen, kan der ikke gives SVU til den  

 del af uddannelsen, der ligger efter fratrædelsestidspunktet, jf.  

 § 34, stk. 2.
 § 7. En uddannelsessøgende er studieaktiv,  

 når den uddannelsessøgende aktivt deltager i uddannelsen og de  

 dertil knyttede aktiviteter, herunder deltager i obligatorisk undervisning og  

 foreskrevne prøver, afleverer opgaver mv. efter regler, studieordning  

 eller lignende, der gælder for uddannelsen.
 Stk. 2. Den uddannelsessøgende anses for studieaktiv,  

 indtil andet konstateres.
 § 8. For at få SVU skal den  

 uddannelsessøgende være tilmeldt folkeregisteret i Danmark eller  

 være dansk statsborger, tilhøre det danske mindretal i  

 Sydslesvig eller have ret til SVU på lige fod med danske statsborgere i  

 henhold til EU-retten eller EØS-aftalen.
 § 9. Uddannelsessøgende kan ikke få  

 SVU for en periode, hvor de modtager statens uddannelsesstøtte,  

 godtgørelse ved deltagelse i erhvervsrettet voksen- og  

 efteruddannelse, ydelse efter lov om dagpenge ved sygdom eller fødsel  

 eller andre offentlige ydelser, der tilsigter at dække  

 leveomkostningerne.
§ 10. Ved beregningen af længden af  

 skolegang og erhvervsrettet uddannelse, jf. lovens § 3, stk. 2, ses  

 der bort fra 1)	uddannelse, der ikke er afsluttet, 2)	enkeltfagsundervisning, der ikke samlet udgør en uddannelse  

 og 3)	enkeltstående kurser.
 Stk. 2. Ved beregningen af længden af erhvervsrettet  

 uddannelse, jf. lovens § 3, stk. 2, nr. 2, indgår  

 praktikperioder.
Stk. 3. Som forældet erhvervsrettet uddannelse, jf.  

 lovens § 3, stk. 2, nr. 2, betragtes erhvervsrettet uddannelse, som  

 den uddannelsessøgende 1)	ikke har anvendt i de sidste 5 år forud for  

 ansøgningstidspunktet eller 2)	ikke anvender og kan sandsynliggøre, at der ikke er mulighed  

 for at anvende igen, fordi den ikke svarer til den nuværende  

 uddannelse.
Stk. 4. Styrelsen kan bestemme, at der ved afgørelsen  

 af, om en uddannelsessøgende er kortuddannet, jf. lovens § 3,  

 stk. 2, helt eller delvist ses bort fra 1)	erhvervsrettet uddannelse, hvis den uddannelsessøgende kan  

 dokumentere, at uddannelsen ikke kan anvendes af helbredsmæssige grunde  

 eller 2)	skolegang eller erhvervsrettet uddannelse fra udlandet, hvis den  

 uddannelsessøgende kan sandsynliggøre, at skolegangen eller  

 uddannelsen ikke kan anvendes i Danmark.
Kapitel 3 Uddannelse på folkeskoleniveau og gymnasial  

 uddannelse, der giver ret til SVU, herunder til deltagerbetaling § 11. Der gives SVU til at deltage i 1)	forberedende voksenundervisning (FVU) efter lov om forberedende  

 voksenundervisning, 2)	almen voksenuddannelse (avu) efter lov om almen voksenuddannelse og  

 om voksenuddannelsescentre, 3)	enkeltfagsundervisning på folkeskoleniveau efter lov om  

 folkeskolen, 4)	specialundervisning for voksne efter lov om specialundervisning for  

 voksne, 5)	dansk som andetsprog for voksne udlændinge m.fl. efter lov om  

 dansk som andetsprog for voksne udlændinge m.fl. og sprogcentre, 6)	hf-enkeltfag og hf-kursus efter lov om kursus til højere  

 forberedelseseksamen og om studieforberedende enkeltfagsundervisning for  

 voksne mv., 7)	studentereksamen efter lov om gymnasiet, 8)	hhx og htx efter lov om de erhvervsgymnasiale uddannelser til  

 højere handelseksamen og højere teknisk eksamen, 9)	adgangseksamen til ingeniøruddannelserne efter lov om teknika  

 og lov om universiteter m.fl. og 10)	særligt tilrettelagte uddannelsesforløb, der omfatter  

 dele af flere af de uddannelser, der er nævnt under nr. 1-9.
§ 12. SVU til de uddannelser, der er nævnt i  

 § 11, ydes inden for et begrænset støttesystem  

 (klippekortet til uddannelse på folkeskoleniveau og til gymnasial  

 uddannelse) for en periode på højst 80 uger.
Klippekortet  

 består af 80 klip, der hver svarer til ugesatsen for heltidsuddannelse,  

 jf. § 26, stk. 1.
 Stk. 2. Til den enkelte uddannelsessøgende ydes SVU til  

 heltidsuddannelse i højst 80 uger eller deltidsuddannelse svarende  

 hertil, jf. dog stk. 4 og 5.
Stk. 3. I perioden på 80 uger, jf. stk. 1 og 2, kan  

 der højst ydes støtte til forberedende voksenundervisning i 18  

 uger omregnet til heltid.
Der kan ikke gives SVU til at deltage flere gange  

 på det enkelte trin inden for forberedende voksenundervisning.
Stk. 4. Udover perioden på 80 uger, jf. stk. 1 og  

 2, kan uddannelsessøgende, der er fyldt 20 år, men ikke 25  

 år, i indtil 18 uger omregnet til heltid få SVU til forberedende  

 voksenundervisning.
SVU tildeles inden for den periode på 30 uger  

 omregnet til heltid, der er nævnt i § 10 i lov om  

 godtgørelse ved deltagelse i erhvervsrettet voksen- og  

 efteruddannelse.
 Stk. 5. Uddannelsessøgende, der ikke kan få SVU  

 inden for den periode, der er nævnt i stk. 1 og 2, på grund  

 af fradrag efter § 13, stk. 1, af støtte udbetalt før  

 den 1. juli 2000, kan få SVU i op til 18 uger omregnet til heltid til  

 forberedende voksenundervisning.
 Stk. 6. Styrelsen kan bestemme, at de perioder på 80 og  

 18 uger, der er nævnt i stk. 1-5, udvides, hvis en  

 uddannelsessøgende, der er blevet forsinket i uddannelsen på  

 grund af sygdom, barsel eller lignende, genoptager uddannelsen efter en  

 periode med fravær af en af disse årsager.
 Stk. 7. Ved krav om tilbagebetaling af uretmæssigt  

 modtaget SVU tilbageføres tilsvarende klip på klippekortet.
 § 13. Voksenuddannelsesstøtte, der er  

 tildelt siden 1. oktober 1989, fradrages i den periode på 80 uger, der  

 er nævnt i § 12, stk. 1 og 2.
 Stk. 2. Perioder med orlovsydelse til uddannelse, der er  

 tildelt inden for en periode på 5 år før tidspunktet for  

 ansøgning om SVU, fradrages i den periode på 80 uger, der er  

 nævnt i § 12, stk. 1 og 2.
 § 14. Til uddannelsessøgende, der modtager  

 SVU til deltagelse i uddannelse efter lov om almen voksenuddannelse og om  

 voksenuddannelsescentre og lov om kursus til højere  

 forberedelseseksamen og om studieforberedende enkeltfagsundervisning for  

 voksne mv., ydes SVU til deltagerbetaling svarende til den faktiske  

 deltagerbetaling.
Kapitel 4 Videregående uddannelse, der giver ret til SVU § 15. Der gives SVU til at deltage i 1)	uddannelser på videregående niveau, som udbydes efter  

 lov om åben uddannelse (erhvervsrettet voksenuddannelse) m.v., og som  

 er omfattet af en uddannelsesbekendtgørelse, 2)	supplerende uddannelsesaktiviteter med henblik på at opfylde  

 adgangskrav på uddannelser, hvor der er fastsat adgangskrav, og som er  

 udbudt efter § 2, stk. 2, i lov om åben uddannelse  

 (erhvervsrettet voksenuddannelse) m.v., 3)	kordegneuddannelsen efter bekendtgørelse om uddannelse af  

 kordegne m.fl., 4)	biblioteksassistentuddannelsen efter bekendtgørelse om  

 biblioteksassistentuddannelsen ved Danmarks Biblioteksskole, 5)	styrmandsuddannelsen efter bekendtgørelse om uddannelse til  

 styrmand for voksne erhvervsfiskere og skibsassistenter, 6)	skibsmaskinistuddannelsen efter bekendtgørelse om uddannelse  

 til skibsmaskinist for voksne faglærte skibsassistenter, 7)	kvæginseminøruddannelsen i henhold til § 14,  

 stk. 2, i bekendtgørelse om tyresæd og kunstig  

 sædoverføring på kvæg, og 8)	særligt tilrettelagte uddannelsesforløb, der omfatter  

 dele af flere af de uddannelser, der er nævnt under nr. 1-7.
§ 16. SVU til videregående uddannelse gives  

 efter et begrænset støttesystem på højst 52 uger  

 på heltid inden for en periode på 5 år.
Opgørelsen  

 af, om der kan gives SVU til en uddannelse, sker på  

 ansøgningstidspunktet.
Stk. 2. Inden for det begrænsede støttesystem,  

 jf. stk. 1, kan der højst gives støtte til udarbejdelse af  

 afgangsprojekter i 4 uger på videregående voksenuddannelse og i 8  

 uger på diplom- og masteruddannelser efter lov om erhvervsrettet  

 grunduddannelse og videregående uddannelse (videreuddannelsessystemet)  

 for voksne.
Det er en betingelse, at udarbejdelsen af afgangsprojektet er  

 tilrettelagt på heltid.
Der kan kun gives SVU en gang til udarbejdelse  

 af afgangsprojekt på samme uddannelse.
 Stk. 3. Styrelsen kan bestemme, at de perioder, der er  

 nævnt i stk. 1 og 2, udvides, hvis en uddannelsessøgende,  

 der er blevet forsinket i uddannelsen på grund af sygdom, barsel eller  

 lignende, genoptager uddannelsen efter en periode med fravær af en af  

 disse årsager.
 Stk. 4. Ved krav om tilbagebetaling af uretmæssigt  

 modtaget SVU nedsættes forbruget af perioder med SVU tilsvarende.
 § 17. Perioder med orlovsydelse til uddannelse,  

 der er tildelt inden for en periode på 5 år før  

 tidspunktet for ansøgning om SVU, fradrages i den periode på 52  

 uger, der er nævnt i § 16, stk. 1.
Kapitel 5 SVU til ledige § 18. Ledige, der er berettiget til  

 arbejdsløshedsdagpenge som fuldt ledige enten som fuldtids- eller  

 deltidsforsikrede, kan få SVU, herunder til deltagerbetaling, jf.  

 § 14, til de uddannelsesforløb, der er nævnt i § 11 og  

 § 15 i op til 6 uger inden for de begrænsede  

 støttesystemer, der er nævnt i § 12 og § 16.
 Stk. 2. I den periode på 6 uger, der er nævnt i  

 stk. 1, fratrækkes perioder, hvor den ledige inden for de  

 første 12 måneders sammenlagt ledighed, for ledige under 25  

 år dog de første 6 måneders sammenlagt ledighed, har  

 modtaget SVU eller godtgørelse efter lov om godtgørelse ved  

 deltagelse i erhvervsrettet voksen- og efteruddannelse.
 § 19. Ledige skal i den periode, hvor de får  

 SVU, stå til rådighed for arbejde formidlet af  

 arbejdsformidlingen eller arbejdsløshedskassen, medmindre  

 arbejdsformidlingen har truffet afgørelse om at undlade at formidle  

 arbejde.
Stk. 2. Når der er tildelt SVU, kan arbejdsformidlingen  

 efter retningslinier fastsat af det regionale arbejdsmarkedsråd  

 træffe afgørelse om at undlade at formidle arbejde,  

 hvis 1)	der ikke er eller kan forventes mangel på arbejdskraft inden  

 for den lediges fagområde, 2)	arbejdsformidlingen skønner, at uddannelsen opfylder  

 arbejdsmarkedets behov eller 3)	arbejdsformidlingen skønner, at uddannelsen medvirker til, at  

 den ledige kan opnå fast beskæftigelse.
 Stk. 3. Har arbejdsformidlingen truffet afgørelse efter  

 stk. 2, skal dette meddeles skriftligt eller elektronisk til den ledige  

 samt den lediges arbejdsløshedskasse.
Kapitel 6 Ansøgning om SVU, herunder til  

 deltagerbetaling § 20. Styrelsen tildeler SVU, herunder til  

 deltagerbetaling, efter ansøgning, jf. § 47, stk. 3.
Stk. 2. Den uddannelsessøgende afleverer  

 ansøgningen til arbejdsløshedskassen eller til VUC, hvis der  

 søges SVU til en af de uddannelser, der er nævnt i § 11,  

 eller til arbejdsløshedskassen eller ivu*Centret, hvis der  

 søges SVU til en af de uddannelser, der er nævnt i § 15.  

 Arbejdsløshedskassen, VUC eller ivu*Centret videresender  

 ansøgningen til styrelsen senest 8 dage efter, at en  

 tilstrækkeligt udfyldt ansøgning er modtaget.
Styrelsen kan  

 bestemme, at ansøgningen videresendes i elektronisk form.  

 Ansøgningen kan tidligst afleveres 3 måneder, før  

 uddannelsen begynder.
Stk. 3. Udfyldte ansøgninger skal opbevares  

 betryggende, når de ikke er i brug.
Ansøgningerne skal opbevares  

 i 5 år.
 § 21. Den uddannelsessøgende skal i  

 ansøgningen oplyse personnummer samt give de oplysninger, som er  

 nødvendige for tildeling og udbetaling af SVU, herunder til  

 deltagerbetaling.
§ 22. Den uddannelsessøgendes arbejdsgiver  

 skal på ansøgningen bekræfte den  

 uddannelsessøgendes oplysninger om beskæftigelsesforhold,  

 herunder om orlovsaftalen.
Arbejdsgiveren skal i øvrigt meddele de  

 oplysninger, herunder SE- eller CVR-numre, der er nødvendige for  

 tildeling og udbetaling af SVU og støtte til deltagerbetaling.
 § 23. Uddannelsesstedet skal på  

 ansøgningen bekræfte, at den uddannelsessøgende er  

 optaget eller har opnået tilsagn om optagelse på uddannelsen,  

 samt give de oplysninger om uddannelsens varighed og omfang, deltagerbetaling  

 mv., der er nødvendige for tildeling af SVU og støtte til  

 deltagerbetaling.
§ 24. Arbejdsløshedskassen skal på  

 ansøgningen oplyse 1)	om den ledige har ret til dagpenge, 2)	om den ledige i hele den periode, der søges SVU for, befinder  

 sig inden for de første 12 måneders sammenlagt ledighed, for  

 ledige under 25 år dog de første 6 måneders sammenlagt  

 ledighed, og datoen for det forventede udløb af de første 12,  

 henholdsvis 6 måneders sammenlagt ledighed, 3)	hvornår den ledige har begyndt en ny dagpengeperiode, jf.  

 lovens § 11, stk. 6, 4)	om den ledige er fuldtidsforsikret eller deltidsforsikret, 5)	antal uger, hvor der tidligere inden for de seneste 5 år  

 regnet tilbage fra ansøgningstidspunktet, er tildelt orlovsydelse til  

 uddannelse efter lov om orlov og 6)	antal uger, hvor den ledige inden for de første 12  

 måneders sammenlagt ledighed, for ledige under 25 år dog de  

 første 6 måneders sammenlagt ledighed, har modtaget  

 godtgørelse ved deltagelse i erhvervsrettet voksen- og efteruddannelse  

 inden for den periode på 6 uger, der er nævnt i § 18,  

 stk. 1.
 Stk. 2. Arbejdsløshedskassen eller arbejdsformidlingen  

 skal på ansøgningen oplyse antal uger, hvor  

 uddannelsessøgende, der er fyldt 20 år, men ikke 25 år,  

 tidligere har fået tildelt godtgørelse ved deltagelse i  

 erhvervsrettet voksen- og efteruddannelse inden for den periode på 30  

 uger, der er nævnt i § 12, stk. 4.
Kapitel 7 Omfang og beregning af SVU § 25. SVU ydes tidligst fra den dag, hvor den  

 uddannelsessøgende begynder på uddannelsen, og tidligst fra  

 udgangen af den kalenderuge, hvor den uddannelsessøgende fylder 25  

 eller 20 år, jf. § 2, stk. 1 og 2.
 Stk. 2. Er ansøgningen ikke modtaget i  

 arbejdsløshedskassen, VUC eller ivu*Centret, jf. § 20,  

 stk. 2, senest den dag, hvor den uddannelsessøgende begynder  

 på uddannelsen, ydes støtte fra udgangen af den kalenderuge,  

 hvori ansøgningen er modtaget.
 Stk. 3. Uanset stk. 2 kan støtte ydes fra den dag,  

 hvor den uddannelsessøgende begynder på uddannelsen, hvis den  

 part, der skal have støtten udbetalt, kan godtgøre, at  

 forsinkelsen ikke skyldes vedkommendes forhold.
 § 26. Til heltidsuddannelse, jf. § 28,  

 stk. 1, ydes SVU ud fra en ugesats svarende til  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring mv.
 Stk. 2. Der kan ydes SVU til deltidsuddannelse til de  

 uddannelser, der er nævnt i § 11. Ved deltidsuddannelse  

 nedsættes støtten forholdsmæssigt, jf. stk. 3.
Stk. 3. Til deltidsuddannelse, hvor arbejdsindsatsen er  

 normeret i henhold til ministerielt fastsatte regler, ydes SVU i forhold til  

 arbejdsindsatsen.
Til deltidsuddannelse i øvrigt ydes SVU pr.  

 undervisningstime med 1/37 af ugesatsen til heltidsuddannelse.
 Stk. 4. En undervisningstime er en lektion af mindst 45  

 minutters varighed.
 Stk. 5. SVU ydes ikke til uddannelsestid, der overstiger den  

 ugentlige nedsættelse af arbejdstiden eller den mistede  

 arbejdsmulighed, jf. § 30.
§ 27. Ved deltagelse i uddannelse, som  

 ifølge lov eller regler fastsat med hjemmel i lov omfatter  

 prøve, ydes fortsat SVU til prøveforberedelse og til deltagelse  

 i prøve.
For så vidt angår de uddannelser, der er  

 nævnt i § 11, beregnes SVU til prøveforberedelse og  

 deltagelse i prøver på samme grundlag som den SVU, der blev ydet  

 umiddelbart inden undervisningens ophør.
For de uddannelser, der er  

 nævnt i § 15, er det en forudsætning, at  

 prøveforberedelse og prøvedeltagelse kræver en  

 arbejdsindsats på fuld tid.
§ 28. Heltidsuddannelse er 1)	undervisning normeret som heltidsundervisning i henhold til  

 ministerielt fastsatte regler, 2)	undervisning godkendt som heltidsundervisning med henblik på  

 tildeling af statens uddannelsesstøtte eller 3)	andre former for undervisning, hvis undervisningen omfatter mindst  

 20 undervisningstimer i gennemsnit om ugen.
 Stk. 2. Ved deltidsuddannelse skal den ugentlige  

 uddannelsestid være på mindst 6 timer.
 § 29. Styrelsen kan se bort fra afbrydelser i  

 undervisningen i forbindelse med kortere ordinære ferieperioder og  

 andre kortere afbrydelser i perioder, hvor der ikke gennemføres  

 undervisning, hvis den uddannelsessøgende ikke genoptager sit arbejde  

 under afbrydelsen.
 § 30. Nedsættelsen af den ugentlige  

 arbejdstid kan ikke overstige den uddannelsessøgendes gennemsnitlige  

 ugentlige arbejdstid de seneste 10 uger forud for ansøgningen om SVU  

 hos den arbejdsgiver, der er indgået aftale om orlov med, jf. lovens  

 § 2, stk. 5.
Stk. 2. For at der kan ydes SVU til heltidsuddannelse, skal  

 den ugentlige arbejdstid være nedsat med mindst 37 timer eller med et  

 timetal, der svarer til fuld tid for den pågældende branche.
Er  

 nedsættelsen af den ugentlige arbejdstid mindre, ydes der SVU med 1/37  

 af ugesatsen pr. time, arbejdstiden er nedsat med.
Har lønmodtageren  

 ikke været ansat til en fast ugentlig arbejdstid, eller dokumenterer  

 lønmodtageren at have arbejdet i flere timer end svarende til  

 ansættelsen, skal det faktiske timetal (løntimer) i gennemsnit  

 være mindst 37 timer ugentlig.
 Stk. 3. For at der kan ydes SVU til deltidsuddannelse, skal  

 den ugentlige nedsættelse af arbejdstiden være på mindst 6  

 timer.
Stk. 4. Ledige dagpengeberettigede kan højst få  

 SVU svarende til den mistede arbejdsmulighed.
For at der kan ydes SVU til  

 heltidsuddannelse, skal den uddannelsessøgende være  

 fuldtidsforsikret.
For deltidsforsikrede, der deltager i heltidsundervisning,  

 nedsættes støtten til 30/37 af ugesatsen til  

 heltidsundervisning.
Kapitel 8 Udbetaling og standsning af udbetaling § 31. Styrelsen udbetaler SVU, herunder til  

 deltagerbetaling, med virkning fra det tidspunkt, der fremgår af  

 § 25, når de nødvendige oplysninger til brug for  

 udbetalingen er modtaget i styrelsen.
§ 32. Udbetaling sker bagud for 4 eller 5 uger til  

 den uddannelsessøgendes konto i et pengeinstitut i Danmark efter  

 fradrag af A-skat.
Hver udbetalingsperiode slutter næstsidste  

 søndag i en måned.
Stk. 2. Uddannelsessøgende, der modtager løn  

 under uddannelsen fra den arbejdsplads, hvorfra der er givet orlov, kan  

 aftale med arbejdsgiveren, at SVU udbetales bagud for 4 eller 5 uger til  

 arbejdsgiverens konto i et pengeinstitut i Danmark.
Det er en betingelse, at  

 den løn, den uddannelsessøgende modtager, mindst svarer til  

 SVU.
Udbetalte beløb tilfalder arbejdsgiveren, når der er  

 udbetalt løn til den uddannelsessøgende for samme periode.  

 Indtil da skal beløbet holdes adskilt fra arbejdsgiverens  

 øvrige formue.
 Stk. 3. Stk. 2 gælder tilsvarende for udbetaling af  

 SVU til deltagerbetaling, hvor arbejdsgiveren afholder  

 deltagerbetalingen.
 § 33. Styrelsen standser udbetaling af SVU,  

 herunder til deltagerbetaling, i overensstemmelse med §§ 34-36 efter  

 meddelelse fra arbejdsløshedskassen, VUC eller ivu*Centret.
Kapitel 9 Bortfald af SVU, herunder til deltagerbetaling § 34. Det er en betingelse for at få SVU,  

 herunder til deltagerbetaling, at den uddannelsessøgende er  

 studieaktiv, jf. § 7, medmindre den uddannelsessøgende har haft  

 lovligt forfald.
 Stk. 2. Hvis den uddannelsessøgende ophører med  

 at deltage i uddannelsen eller ikke længere opfylder betingelserne i  

 § 2 og § 3 i loven, bortfalder støtten for den resterende  

 del af uddannelsen med udgangen af den kalenderuge, hvori den  

 uddannelsessøgende ophører, eller betingelserne ikke er  

 opfyldt.
§ 35. SVU, herunder til deltagerbetaling, ydes  

 indtil 2 uger efter udgangen af den kalenderuge, hvor en fraværsperiode  

 på grund af sygdom, barsel eller lignende begynder.
Den  

 uddannelsessøgende skal give meddelelse om sygdom, barsel eller  

 lignende til uddannelsesstedet.
Stk. 2. Resterende tildelt støtte bortfalder, medmindre  

 den uddannelsessøgende genoptager den afbrudte uddannelse inden 1  

 år fra det tidspunkt, hvor årsagen til fraværet  

 ophørte.
Genoptagelse forudsætter, at den  

 uddannelsessøgende stadig er støtteberettiget, dog bortset fra  

 betingelserne i § 2 om alder og lovens § 2, stk. 3 og 4, om  

 forudgående beskæftigelse.
§ 36. Uddannelsesstedet skal straks underrette den  

 arbejdsløshedskasse, det VUC eller ivu*Center, som den  

 uddannelsessøgende har afleveret ansøgning om SVU til, hvis den  

 uddannelsessøgende ophører med at deltage i uddannelsen eller  

 ikke længere er studieaktiv, og støtten derfor skal standses i  

 overensstemmelse med § 34, stk. 2. Arbejdsløshedskassen, VUC  

 eller ivu*Centret sender straks oplysningen til styrelsen.
Det samme  

 gælder, hvis den uddannelsessøgende er fraværende på  

 grund af sygdom, barsel eller lignende, jf. § 35, stk. 1.
 Stk. 2. Modtager arbejdsløshedskassen, VUC eller  

 ivu*Centret i andre tilfælde end efter stk.1 oplysning om, at  

 betingelserne i § 2 og § 3 i loven ikke er opfyldt, jf. § 34,  

 stk. 2, sender arbejdsløshedskassen, VUC eller ivu*Centret straks  

 oplysningen til styrelsen.
Kapitel 10 Tilbagebetaling § 37. Den uddannelsessøgende skal  

 betale SVU, herunder til deltagerbetaling, tilbage, hvis betingelserne for  

 støtte ikke er opfyldt, og den uddannelsessøgende vidste eller  

 burde vide dette.
 Stk. 2. For meget udbetalt SVU, herunder til deltagerbetaling,  

 skal betales tilbage senest den 1. i den måned, der følger 2  

 måneder efter, at kravet er fremsat.
 § 38. Styrelsen kan bestemme, at den  

 uddannelsessøgende skriftligt eller elektronisk skal anerkende pligten  

 til at tilbagebetale den SVU, herunder til deltagerbetaling, der er udbetalt  

 for meget.
§ 39. Styrelsen kan bestemme, at for meget  

 udbetalt SVU, herunder til deltagerbetaling, skal betales tilbage med lige  

 store beløb over en periode på højst 3 år.  

 Når der foreligger ganske særlige omstændigheder, kan der  

 dog fastsættes en længere afdragsperiode.
Den enkelte rate kan  

 dog ikke være mindre end 500 kr. for det enkelte krav.
 Stk. 2. Styrelsen kan bestemme, hvordan indbetalte  

 beløb fordeles på renter, hovedstol og eventuelle  

 omkostninger.
 Stk. 3. Gælden kan efter påkrav opsiges til  

 skadesløs betaling, hvis skyldner ikke overholder vilkårene for  

 tilbagebetalingen.
 § 40. Styrelsen kan efter ansøgning fra  

 skyldner give lempelser i vilkårene for tilbagebetalingen, herunder  

 give udsættelse med tilbagebetalingen, hvis skyldner på grund af  

 arbejdsløshed, sygdom, fødsel, værnepligt eller andre  

 særlige omstændigheder ikke kan overholde tilbagebetalingen.
Kapitel 11 Fremgangsmåden ved indeholdelse i løn m.v.  

 for misligholdt gæld § 41. Afgørelse om indeholdelse i  

 løn m.v. for misligholdt gæld vedrørende for meget  

 udbetalt SVU, herunder renter, omkostninger og udlagte retsafgifter,  

 træffes af Finansstyrelsen.
Stk. 2. Afgørelse om lønindeholdelse indberettes  

 til Det Fælles Lønindeholdelsesregister, jf. lov om Det  

 Fælles Lønindeholdelsesregister.
Afgørelsen træffes  

 efter en forudgående vurdering af skyldnerens personlige og  

 økonomiske forhold.
 § 42. Den indeholdelsespligtige indbetaler  

 indeholdte beløb til Det Fælles Lønindeholdelsesregister.  

 Indbetalingen skal indeholde følgende oplysninger:
 1)	Den indeholdelsespligtiges CVR- eller SE-nr.
 2)	Skyldnerens personnummer.
 3)	Den dato, hvor beløbet, hvori indeholdelse har fundet sted,  

 var til disposition for skyldneren.
 Stk. 2. Vedrører det indbetalte beløb flere  

 skyldnere, skal oplysningerne i stk. 1, nr. 2 og 3, anføres for  

 hver skyldner med angivelse af, hvorledes beløbet skal fordeles mellem  

 skyldnerne.
 Stk. 3. Omfatter det indbetalte beløb flere  

 lønperioder, skal det fremgå, hvor meget af beløbet der  

 vedrører de enkelte dispositionsdatoer for den pågældende  

 skyldner.
Stk. 4. Indbetalinger efter stk. 1 skal ske,  

 efterhånden som indeholdelse finder sted.
Beløbene forfalder til  

 betaling den 1. i den kalendermåned, der følger efter  

 indeholdelsen.
Sidste rettidige indbetalingsdag er den 15. i de  

 måneder, hvori beløbene forfalder til betaling den 1. Fristen  

 forlænges til den nærmest følgende hverdag, hvis sidste  

 rettidige indbetalingsdag er en lørdag, søndag eller en  

 helligdag.
 § 43. Den indeholdelsespligtige skal inden 5 dage  

 underrette Det Fælles Lønindeholdelsesregister, hvis skyldneren  

 ikke er eller ophører at være beskæftiget hos den  

 pågældende, eller udbetaling af indeholdelsespligtige ydelser i  

 øvrigt ophører.
Stk. 2. Den indeholdelsespligtige skal efter anmodning give  

 Finansstyrelsen alle oplysninger om skyldnerens arbejdsforhold og  

 økonomiske forhold af betydning for indeholdelsen.
Besvarelse skal ske  

 inden 14 dage efter modtagelsen af anmodningen.
 § 44. Skyldneren skal give Finansstyrelsen eller  

 dennes inkassator alle nødvendige oplysninger om personlige og  

 økonomiske forhold af betydning for indeholdelsen og  

 spørgsmålet om, hvorvidt der kan foretages indeholdelse.
§ 45. Fremsætter skyldneren indsigelse mod  

 beslutningen om indeholdelse, afgøres spørgsmålet af  

 Finansstyrelsen.
Indsigelsen skal være Finansstyrelsen i hænde  

 inden 4 uger efter, at beslutningen er meddelt skyldneren.
 Stk. 2. Hvis Finansstyrelsen efter en fornyet vurdering kan  

 give skyldneren medhold i indsigelsen, træffer Finansstyrelsen  

 afgørelse i sagen.
 Stk. 3. Hvis den oprindelige beslutning om  

 lønindeholdelse ikke ændres, eller hvis skyldneren fastholder  

 indsigelsen, sender Finansstyrelsen sagen til Finansministeriet, der  

 træffer den endelige administrative afgørelse i sagen.
 Stk. 4. Indeholdelsen udsættes ikke ved skyldnerens  

 indsigelse.
 § 46. Den, der overtræder §§ 42, 43  

 eller 44, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 12 Frister, adgang til at indhente oplysninger, klage  

 mv.
 § 47. Styrelsen fastsætter i det enkelte  

 tilfælde:
 1)	Frister for indbetalinger og meddelelser.
 2)	I hvilket omfang ansøgninger mv. udover de  

 ansøgninger, der er nævnt i § 20, skal indsendes på  

 særligt skema.
 3)	I hvilket omfang oplysninger skal gives skriftligt.
 Stk. 2. Styrelsen kan kræve de oplysninger, der er  

 nødvendige for:
 1)	Støttetildeling.
 2)	Tilbagebetaling.
 3)	Administration i øvrigt.
 Stk. 3. Styrelsen udarbejder skemamateriale m.v. til brug for  

 ansøgning m.v.
 § 48. Styrelsen fører tilsyn med  

 varetagelsen af de opgaver, som efter § 1, stk. 3 og 4, er henlagt  

 til arbejdsløshedskasser, ivu*Centre og uddannelsessteder.
 Stk. 2. Styrelsen kan kræve alle oplysninger, der er  

 nødvendige for varetagelsen af tilsynet.
 Stk. 3. Styrelsen kan ændre uddannelsesstedernes  

 afgørelser om studieaktivitet, jf. § 1, stk. 4, efter klage  

 eller på egen foranledning.
 Stk. 4. Styrelsen kan autorisere den enkelte  

 arbejdsløshedskasse, det enkelte ivu*Center eller VUC til styrelsens  

 edb-system.
 Stk. 5. Styrelsen kan til arbejdsløshedskasser,  

 ivu*Centre og uddannelsessteder videregive de oplysninger om den  

 uddannelsessøgende, der er nødvendige ved varetagelsen af  

 opgaver efter § 1, stk. 3 og 4.
§ 49. Told- og Skattestyrelsen stiller  

 oplysninger til rådighed for styrelsen om uddannelsessøgendes  

 skattekort i det omfang, oplysningerne er nødvendige for udbetaling af  

 SVU.
Oplysningerne skal gives i en form, der er egnet til elektronisk  

 databehandling.
Stk. 2. Det Centrale Personregister stiller oplysninger til  

 rådighed for styrelsen om uddannelsessøgende, herunder person-  

 og adresseoplysninger.
Oplysningerne skal gives i en form, der er egnet til  

 elektronisk databehandling.
Stk. 3. Andre offentlige myndigheder og private institutioner  

 stiller oplysninger til rådighed for styrelsen om  

 uddannelsessøgende, når oplysningerne er nødvendige for  

 beregningen af SVU og for tilbagebetaling.
Oplysningerne skal gives i en  

 form, der er egnet til elektronisk databehandling.
 § 50. Afgørelser truffet af styrelsen om  

 beregning, tildeling, udbetaling og tilbagebetaling af SVU kan inden 4 uger  

 efter meddelelsen af afgørelsen indbringes for Ankenævnet for  

 Uddannelsesstøtten af den, som afgørelsen vedrører.
Stk. 2. Klagen stiles til Ankenævnet for  

 Uddannelsesstøtten og sendes til styrelsen.
Hvis styrelsen fastholder  

 afgørelsen, sender styrelsen klagen til ankenævnet med en  

 udtalelse.
 Stk. 3. Afgørelser truffet af uddannelsesstedet om  

 studieaktivitet, jf. § 1, stk. 4, kan inden 4 uger efter  

 meddelelsen af afgørelsen indbringes for styrelsen af den, som  

 afgørelsen vedrører.
 Stk. 4. Ankenævnet for Uddannelsesstøtten, jf.  

 stk. 1, eller styrelsen, jf. stk. 3, kan indtil 6 måneder  

 efter meddelelsen af afgørelsen se bort fra overskridelsen af fristen  

 i stk. 1 og 3, når overskridelsen af særlige grunde er  

 undskyldelig.
Kapitel 13 Ikrafttræden mv.
 § 51. Bekendtgørelsen træder i kraft  

 den 1. januar 2003. § 15, nr. 7, har virkning for ansøgninger om  

 SVU for en uddannelsesperiode, der begynder den 1. januar 2003 eller  

 senere.
 Stk. 2. Samtidig ophæves bekendtgørelse nr. 1004  

 af 14. november 2000 om statens voksenuddannelsesstøtte  

 (SVU-bekendtgørelsen).
 Stk. 3. § 15, nr. 2 og 6, i den i stk. 2  

 nævnte bekendtgørelse finder dog fortsat anvendelse på  

 ansøgninger om SVU for en uddannelsesperiode, der er begyndt  

 før den 1. januar 2003.
Stk. 4. Bestemmelserne i lov om støtte til  

 voksenuddannelse, jf. lovbekendtgørelse nr. 1157 af 20. december 1995,  

 og de regler, der er fastsat med hjemmel heri, finder fortsat anvendelse,  

 hvis ansøgningen 1)	vedrører et uddannelsesforløb, der er begyndt  

 før den 1. januar 2001, og det genoptages inden for 1 år efter  

 at have været afbrudt på grund af sygdom og lignende, jf.  

 § 35, stk. 2, eller 2)	vedrører støtte til meritpædagoguddannelsen, jf.  

 dog stk. 5, hvis første periode med støtte til ud  

 dannelsen er begyndt a)	i kalenderåret 2001 eller b)	i kalenderåret 2002.
 Stk. 5. Der kan højst gives støtte til den i  

 stk. 4, nr. 2, nævnte uddannelse med fradrag af perioder med  

 voksenuddannelsesstøtte, der måtte være modtaget siden 1.  

 oktober 1989, i 60 uger på heltid, hvis betingelsen i litra a er  

 opfyldt, og i 30 uger på heltid, hvis betingelsen i litra b er  

 opfyldt.
