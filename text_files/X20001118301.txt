Sambeskatning med russisk datterselskab -  

 afvigende regnskabsår LR af 22/2-2000,  99/00-4312-00126 Ligningsrådet tiltrådte Told- og Skattestyrelsens afslag  

 på anmodning om sambeskatning, idet det udenlandske datterselskab ikke  

 havde samme regnskabsår som det danske moderselskab.
 Reference:
SEL § 31 TS-CIR 1999-46 af 23. december 1999 Told- og Skattestyrelsen gav ikke tilladelse til, at et 100 % udenlandsk  

 datterselskab kunne inddrages i en allerede eksisterende sambeskatning mellem  

 det danske moderselskab og flere af dettes datterselskaber, idet det  

 udenlandske datterselskab ikke havde samme regnskabsår som den  

 øvrige koncern.
Det udenlandske datterselskab var beliggende i et land, hvor der stilles  

 et ufravigeligt krav om, at selskabers officielle regnskabsperioder følger  

 kalenderåret.
Moderselskabet og den øvrige koncern havde alle regnskabsår  

 fra den 1.7 til den 30/6. Det var oplyst, at man forinden havde søgt  

 de udenlandske myndigheder om tilladelse til at omlægge  

 regnskabsåret for dette ene selskab, henset til at omlægning af  

 regnskabsåret for hele den øvrige koncern ville være  

 nærmest umulig.
Ansøgningen blev afslået af de udenlandske  

 myndigheder.
Det udenlandske datterselskabs officielle årsregnskaber blev  

 udarbejdet pr. den 31.12. Til brug for udarbejdelse af koncernens  

 årsregnskab udarbejdedes der pr. 30/6 koncernregnskabs-rapporteringer,  

 der på linie med normale årsregnskaber blev revideret af  

 koncernens revisorer og påført deres revisionspåtegning.
I  

 forbindelse med ansøgningen blev det tilbudt, at såfremt det  

 måtte være et ønske fra myndighedernes side, ville der  

 være mulighed for, med et halvt års forskydelse, at afstemme det  

 udenlandske selskabs reviderede officielle årsregnskab til de  

 reviderede årsrapporteringer, der blev aflagt i overensstemmelse med  

 koncernens regnskabspraksis.
Ligningsrådet fandt ikke, at der var hjemmel til at dispensere fra  

 den i SEL § 31 angivne betingelse om, at sambeskattede selskaber skal have  

 samme regnskabsår.
Kravet om, at sambeskattede selskaber skal have  

 samme regnskabsår blev stillet allerede, da sambeskatningsinstitutet  

 alene hvilede på en ført retspraksis, og det blev indført  

 ved lov i hovedloven 1960.255. Baggrunden for reglen er begrundet både  

 i det rent praktiske ved, at det er resultater fra samme regnskabsperiode,  

 der sam- menlægges ved opgørelsen af sambeskatningsindkomsten, men  

 også især at hindre mulighed for skatteplanlægning, bl.a. i  

 form af indkomstransaktioner eller indkomstforskydninger efterhånden  

 som selskabernes resultater bliver kendte.
 I relation til selskabets tilbud om med et halvt års forskydelse at  

 afstemme de officielle udenlandske årsregnskaber til de reviderede  

 årsrapporteringer bemærkede Ligningsrådet, at såfremt  

 et selskab med et i forhold til den øvrige koncern forskudt  

 regnskabsår fik tilladelse til en "periodeforskydning", ville det  

 vanskeliggøre eller nærmere umuliggøre en  

 forholdsmæssig beregning ved en eventuel senere lempelse for  

 dobbeltbeskatning.
