 Efter Civilretsdirektoratets opfattelse må et barn, der er omfattet af  

 børnelovens § 2, stk. 2, indtil videre betragtes som barn født uden for  

 ægteskab, uanset barnet eventuelt i ministerialbogen er indført som født i  

 ægteskab.
 Faderskabet skal derfor i medfør af børnelovens § 7 søges fastslået i  

 overensstemmelse med reglerne i §§ 8-12, jf. dog § 10, stk. 2.
 Dette gælder, selvom moderen har opgivet ægtemanden som fader til  

 barnet.
 Sagen behandles efter faderskabsbekendtgørelsens kapitel 1 og 2.
 Finder statsamtet det på baggrund af de tilvejebragte oplysninger  

 godtgjort, at ægtefæller inden for avlingstiden har haft samleje med  

 hinanden, og at barnet derfor kan anses for ægtebarn, kan sagen henlægges.  

 Statsamtet skal, forinden sagen henlægges, sikre, at barnet og dets forældre  

 står korrekt anført i ministerialbogen.
 Der er dog intet til hinder for, at statsamtet også i dette tilfælde  

 modtager ægtemandens godkendelse af faderskabet.
Ingen Skarrildhusberetning 1987, pkt.
J.1.
