 Udtalt, at det i en nødretslignende situation vil være tilladeligt, at  

 medlemmerne af det sociale udvalg udfører forberedende og udførende  

 funktioner i det omfang, der er truffet beslutning herom af udvalget, og  

 under forudsætning af, at beslutningen ikke tilsidesættes af  

 kommunalbestyrelsen.
 Ved den konkrete vurdering af, om der foreligger en nødretslignende  

 situation, må der tages hensyn til muligheden af at indgå beredskabsaftaler  

 om varetagelsen af arbejdet på områder, som bør holdes uden for konflikten.
 Indenrigsministeriet har i dag skrevet således til Dansk  

 Socialrådgiverforening, Toldbodgade 19 A, 1253 København K:
 »I skrivelse af 23. juli 1982 svarede indenrigsministeriet på en  

 forespørgsel fra Morsø kommunal bestyrelse om, hvorvidt et flertal i et  

 socialudvalg, f.eks. i en konfliktperiode, måtte udføre sagsbehandling for  

 klienterne i socialforvaltningen.
 Indenrigsministeriet sammenfattede sit svar således, at det enkelte  

 socialudvalgsmedlem ikke kan træffe afgørelse i sagerne, men at det i en  

 nødretslignende situation ville være tilladeligt, at medlemmerne udfører  

 forberedende og udførende funktioner i det omfang, der er truffet beslutning  

 herom af udvalget, og under forudsætning af, at beslutningen ikke  

 tilsidesættes af kommunalbestyrelsen.
 I skrivelse af 27. september 1982 har Dansk Socialrådgiverforening meddelt  

 indenrigsministeriet, at der mellem arbejdsmarkedets parter er indgået  

 aftaler, som skal forhindre, at der opstår en nødretslignende situation.  

 Dansk Socialrådgiverforening har således i hovedaftalen med Kommunernes  

 Landsforening aftalt, at der for områder, som bør holdes uden for konflikt,  

 indgås beredskabsaftaler.
Dansk Socialrådgiverforening har i henvendelsen til indenrigsministeriet  

 oplyst, at Morsø kommunes forespørgsel var affødt af socialrådgiverkonflikten  

 i april til september 1981. Under denne konflikt foreslog foreningen  

 Kommunernes Landsforening at indgå en beredskabsaftale, men Kommunernes  

 Landsforening afviste, at nogen kommuner havde behov for beredskabsaftale,  

 idet der ikke herskede nogen »velfærdstruende« situationer.
Der har  

 derfor efter Dansk Socialrådgiverforenings opfattelse ikke hersket  

 nødretslignende tilstande, og hvis der havde det, ville Morsø kommune have  

 kontaktet Kommunernes Landsforening for at få etableret en beredskabsaftale.
 I denne anledning skal man meddele, at indenrigsministeriet må fastholde  

 sin tidligere tilkendegivne opfattelse om, at det i en nødretslignende  

 situation til være tilladeligt, at medlemmerne af det sociale udvalg udfører  

 forberedende og udførende funktioner i det omfang, der er truffet beslutning  

 herom af udvalget, og under forudsætning af, at beslutningen ikke  

 tilsidesættes af kommunalbestyrelsen.
Indenrigsministeriet er imidlertid enig med Dansk Socialrådgiverforening  

 om, at der ved den konkrete vurdering af, om der foreligger en  

 nødretslignende situation, må tages hensyn til muligheden af at indgå  

 beredskabsaftaler om varetagelsen af arbejdet på områder, som bør holdes uden  

 for konflikten.
Ministeriet går ud fra, at kommunalbestyrelsen selv er  

 bekendt med denne mulighed og tager den i betragtning ved en vurdering af om  

 der foreligger en nødretssituation.' Hvilket herved meddeles i forbindelse med skrivelse herfra af 23. juli  

 1982.
 P.M.V.
 E.B.
Johan Erichsen (* 1) Indenrigsministeriets afgørelser og udtalelser om kommunale forhold  

 1982 1.12.
