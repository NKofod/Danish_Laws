 Direktoratet skal hermed anmode nævnssekretariaterne om fortsat at  

 indsamle og bearbejde oplysninger om det løbende personaleforbrug.
 Det er direktoratets opfattelse på baggrund af de indhøstede erfaringer,  

 at den løbende opfølgning af personaleforbruget kan anvendes dels i  

 forbindelse med planlægningen af fremtidige aktiviteter og dels i det løbende  

 arbejde.
 Der vedlægges korrigeret skema til registreringen.
 ad udfyldelsen af personaleforbrugsskemaet.
Grundlaget er SCL-uddato 747, der udarbejdes månedligt.
Dette uddato  

 indeholder en timeforbrugsopgørelse pr. medarbejder.
Den til direktoratet  

 indsendte opgørelse skal alene indeholde en opgørelse af det tidsforbrug, der  

 skal holdes inden for timeloftet for 1985, incl. elever.
Medarbejdere under  

 ATB-ordningen, 40/60 ordninger eller beskæftiget i henhold til § 97 a skal  

 således ikke medtages.
Inden for hver personalekategori, jfr. skemaet, sammentælles  år-til-dato  

 timetallet ved den pågældende måneds udgang.
Det herved fremkomne timetal  

 divideres med 2.080, hvorved beskæftigelsen bliver omregnet til årsværk.  

 Antallet af årsværk indføres i skemaet med 2 decimaler.
I skemaet er stillingerne for overenskomstansatte opdelt i heltids- og  

 deltidsansatte.
Der foretages en sammentælling for hver af disse grupper.
 Summen af disse 2 delsummer plus delsummen i afsnit C (= HELTIDSANSATTE)  

 giver tilsammen totalsummen i skemaets 1. linie: »I ALT.....«.
 Kolonne »Budget 1986« udfyldes ved opgørelsen for januar med det  

 enkelte AF-kontors budgettal, d.v.s. med de tal, der blev afgivet i det  

 budgetforslag for 1986, som blev udarbejdet i juli/august 1985.
 De tal, der skal indføres på skemaet, er tallene for budgetskema D,  

 kolonne 3 »forventet gennemsnitsbeskæftigelse« idet timeforbruget  

 for deltidsansatte dog omregnes til fuldtidsansatte (årsværk) med  1 decimal.
 For så vidt angår de år-til-dato opgørelser, der indsendes af  

 nævnssekretariaterne, skal budgettallene være regionens budgettal, og  

 opgørelserne skal som hidtil foretages for hver måned.
 Regionsopgørelsen for de følgende måneder sker ved tilføjelse af den nye  

 opgørelse på en kopi af den foregående opgørelse, således at udviklingen fra  

 årets begyndelse kan følges på samme skema.
 To bilagsskemaer udeladt.
 P.D.V.
 E.B.
f/Karl-Otto Paludan fuldmægtig.
