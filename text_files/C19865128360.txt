 Baggrund:
 × Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 Denne At-meddelelse oplyser om særlige krav til indretning og brug af  

 transportører, der er stilbare og/eller transportable, uanset hvilken  

 transportørtype, der er anvendt.
Sådanne transportører skal opfylde arbejdsmiljølovgivningens bestemmelser  

 for tekniske hjælpemidler.
Ud fra disse bestemmelser stilles efter  

 arbejdstilsynets praksis følgende krav:
Brugsanvisning Ved enhver levering (salg, udlejning og udlån) skal der medfølge en  

 skriftlig brugsanvisning på dansk om betjening, opstilling, brug og  

 vedligeholdelse.
 Brugsanvisningen bør opbevares ved tranpsportøren.
 Uddrag af brugsanvisningen skal i nødvendigt omfang være anbragt på  

 transportøren, fx største tilladte belastning, største tilladelige stigning  

 eller højde.
Indretning og brug Løfte- og sænkeindretninger for stilbare transportører skal indrettes, så  

 bevægelsen automatisk stopper, når betjeningsorganet slippes, eller  

 drivkraften svigter.
 Løfte- og sænkeanordningens betjeningsorgan skal være placeret således, at  

 man ikke behøver at opholde sig under den stilbare transportør ved  

 betjeningen.
Transportører skal være således udført, at der ved forskriftsmæssig  

 opstilling og brug er forsvarlig stabilitet ved belastning og ugunstigste  

 måde.
Stabiliteten skal også være til stede ved flytning.
 Med en belastning på 1,3 gange den største tilladte belastning i toppen af  

 transportøren i dens ugunstigste stilling må transportøren ikke vippe  

 overlangs.
 Stabilitet på tværs (mod væltning) skal være til stede for den ubelastede  

 transportør på et skråplan med hældning 1:10.
Tromlediameter ved hånddrevne spil skal være mindst 15 gange tovets  

 diameter.
Udligningsskiver skal være mindst 12 gange tovets diameter.
 Stilbarer transportører skal være sikret mod utilsigtet sammenklapning.
 Stilbare transportører med wire skal have en anordning, der automatisk  

 låser indstillingen, så wiren kan aflastes, når transportøren er indstillet i  

 den ønskede højde.
 Anordningen må ikke kunne frigøres, før den er aflastet.
 Anordningen kræves ikke, hvis transportøren er ophængt i et dobbelt sæt  

 wirer på en sådan måde, at brud på den ene wire ikke medfører sammenklapning.
 Højdeindstillingen skal begrænses af effektive stop i øverste og nederste  

 stilling.
 De indbyrdes bevægelige elementer af en stilbar transportør skal være  

 således forbundne, at de ikke utilsigtet kan komme fri af hinanden.
Højdeindstilling med hydraulisk pumpe skal have overtryksventil indstillet  

 til maximalt arbejdstryk.
Løftecylinderen skal have rørbrudsventil.
 De indbyrdes bevægelige dele af den stilbare transportør må ikke frembyde  

 klemningssteder.
 Transportable transportører skal være forsynet med bremse eller anden  

 anordning, der effektivt sikrer, at transportøren står fast under brugen.
 Betjeningskknapper og/eller nødstop skal altid være monteret på den  

 transportable eller flytbare transportør.
 Transportable, stilbare transportører må kun anvendes til transport af det  

 transportgods, for hvilket de er dimensioneret med hensyn til  

 transportgodsets størrelse, vægt og mængde.
 Personer må ikke arbejde eller transporteres på en transportør, som er i  

 drift, med mindre transportøren er specielt konstrueret og godkendt til det  

 formål.
 Transportable og stilbare transportører skal altid transporteres i laveste  

 højdeindstilling.
 Transportable transportører skal ved stilstand (parkering) være afbremset,  

 så at en utilsigtet kørebevægelse er forhindret.
 Transportable eller flytbare transportører skal altid opstilles stabilt,  

 og det skal sikres, at underlaget er stabilt.
 Vedrørende transport og opstilling af transportabel transportør på  

 offentlig vej henvises til gældende lovgivning.
Vedligeholdelse Transportable og stilbare transportører skal vedligeholdes, så de altid er  

 i forsvarlig stand.
Leverandørens anvisninger herom skal følges.
 Inden rengørings-, smørings- eller vedligeholdelsesarbejder påbegyndes,  

 skal hovedafbryderen være i afbrudt stilling og låst.
 Manuel rengøring af driv- og strammeruller, bæreruller, samt kædehjul,  

 medbringere og kæder må aldrig udføres, når transportøren er i gang.
