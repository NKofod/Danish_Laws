Bilag 1 Bekendtgørelse om ændring af bekendtgørelse om jagttid for visse pattedyr og fugle m.v.
(lokal fredning af hare i Himmerland) § 1 I bekendtgørelse nr. 886 af 27. juni 2007 om jagttid for visse pattedyr og fugle m.v. foretages følgende ændringer:
 1. I § 2, nr. 6, indsættes efter »Sædgås Ingen jagttid«: »Den del af Vesthimmerland Kommune, der ligger syd for Limfjorden, Rebild Kommune, den del af Mariagerfjord Kommune, der ligger nord for Mariager Fjord og nord for rute 579 mellem Hobro og Skive, og den del af Aalborg Kommune, der ligger syd for Limfjorden, jf. bilag 1: Hare Ingen jagttid«.
 2. Som bilag til bekendtgørelsen indsættes bilag 1, som affattet ved bilag 1 til denne bekendtgørelse.
§ 2 Stk. 1. Bekendtgørelsen træder i kraft den 24. september 2010.
 Stk. 2. § 2, nr. 6, for så vidt angår jagttid på hare, som affattet ved denne bekendtgørelses § 1, nr. 1, ophæves automatisk den 30. september 2013, med mindre andet bestemmes inden denne dato.
