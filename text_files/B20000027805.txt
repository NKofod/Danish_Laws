Bekendtgørelse om ændring af  

 bekendtgørelse om fleksibel efterløn § 1 I Direktoratet for Arbejdsløshedsforsikringens  

 bekendtgørelse nr. 324 af 28. maj 1999, som er ændret ved  

 bekendtgørelse nr. 921 af 13. december 1999, foretages efter  

 forhandling med Landsarbejdsrådet følgende ændringer:
 1. § 26 affattes således:
»§ 26. Ferie med løn medfører fradrag  

 i efterlønnen.
Fradraget sker på det tidspunkt, hvor ferien  

 holdes og med antallet af løntimer i ferieperioden.
Stk. 2. Ferie med feriegodtgørelse medfører  

 fradrag på ferietidspunktet i forhold til det antal feriedage, der  

 holdes.
Antallet af feriedage ganges med 5/6. Der afrundes til hele eller  

 halve feriedage.
For hver feriedag, et medlem holder, fratrækkes 1/5 af  

 efterlønnen for en uge.
Stk. 3. Feriegodtgørelse, der udbetales på en  

 gang efter § 19 b, nr. 5, i lov om ferie, medfører fradrag i  

 efterlønnen.
Fradraget sker i forhold til antallet af optjente  

 feriedage.
Fradraget i efterlønnen følger i øvrigt  

 stk. 2. Fradrag for feriegodtgørelse, der ikke har ført  

 til fradrag senest 2 måneder efter udgangen af ferieåret,  

 bortfalder.
 Stk. 4. Udgør feriegodtgørelsen et mindre  

 beløb end fradraget i efterlønnen, kan medlemmet få  

 udbetalt differencen som efterløn.
Stk. 5. Et medlem, der er omfattet af stk. 2 og 3, som  

 holder ferie i et ansættelsesforhold, kan få omregnet  

 feriegodtgørelsen pr. dag til timer ved at dele  

 feriegodtgørelsens bruttobeløb med medlemmets timeløn i  

 ansættelsesforholdet.
Hvis det timetal, der fremkommer, er færre  

 timer end fuld tid, kan medlemmet få efterløn med fradrag for de  

 beregnede timer.« 2. I § 41, stk. 2, indsættes efter »reglerne  

 i kapitel 3«: » og § 18«.
§ 2 Stk. 1. Bekendtgørelsen træder i kraft 2. maj  

 2000.
