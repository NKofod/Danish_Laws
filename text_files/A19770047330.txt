 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tilskud til dræning og vanding, jfr. lovbekendtgørelse nr. 606 af  

 11. december 1975, foretages følgende ændringer:
 1. § 1, stk. 1, affattes således:
»Landbrugsministeren kan give tilsagn om tilskud af statskassen til  

 dræningsarbejder og udførelse af mekaniske vandingsanlæg på  

 jordbrugsbedrifter inden for de i § 5a fastsatte beløbsrammer.« 2. Efter § 5 indsættes:
» § 5a.
Tilsagn om tilskud efter denne lov kan gives inden for  

 en samlet beløbsramme på 80 mill. kr. i finansårene 1975-76, 1976-77 og  

 1977-78 samt inden for en beløbsramme på 30 mill. kr. i hvert af finansårene  

 1978, 1979 og 1980.
Stk. 2.  Er der i de i stk. 1 nævnte tilsagnsperioder  

 ikke disponeret over hele rammebeløbet, kan landbrugsministeren efter  

 forhandling med finansministeren bestemme, at det resterende rammebeløb  

 overføres til det følgende finansår.« § 2 I lov nr. 166 af 29. marts 1974 om grundforbedringslån ændres i § 1  

 »landbrugs- og skovarealer« til: »jordbrugs- og  

 skovarealer« og »landbrugsdrift« til:  

 »jordbrugsdrift«.
§ 3 Tidspunktet for lovens ikrafttræden fastsættes af landbrugsministeren.
 Givet på Christiansborg slot, den 14.  

 september 1977.
 Under Vor Kongelige Hånd og Segl.
 MARGRETHE R.
 /Egon Jensen.
