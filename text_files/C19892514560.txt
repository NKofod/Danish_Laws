I.
Lønforskud.
 1. Finansministeriet har ved bekendtgørelse af 1. juni  

 1977, der vedlægges, fastsat regler om lønforskud til tjenestemænd.
 I tilslutning til ovennævnte bekendtgørelse har Finansministeriet  

 supplerende udsendt cirkulæreskrivelse af 11.januar 1978, der ligeledes  

 vedlægges.
 2. Ansøgning om lønforskud indsendes til  

 Finansministeriet via Forsvarskommandoen og Hjemmeværnskommandoen af  

 personel, der er ansat under de respektive myndigheder og via  

 Forsvarsministeriet af øvrigt personel.
II.
Boligindskudslån.
 1. Adgang til at yde boligindskudslån er givet ved  

 tekstanmærkning nr.2 til finanslovens § 22 (Forsvarsministeriet), som lyder:
»Forsvarsministeren bemyndiges til efter nærmere undersøgelse i hvert  

 enkelt tilfælde at yde lån til tjenestemænd inden for forsvaret, der i  

 forbindelse med uansøgt forflyttelse skal udrede boligindskud eller  

 forudbetale leje ved overtagelse af lejlighed ved det nye tjenestested.
De  

 nævnte lån, der i det enkelte tilfælde ikke kan overstige 10.000 kr., ydes på  

 tilsvarende betingelser som de for ydelse af lønningsforskud til tjenestemænd  

 gældende.
 Forvarsministeren bemyndiges endvidere til, i tilfælde hvor en  

 tjenestemand ikke kan tilbagebetale et resterende lån med den del af  

 boligindskuddet eller den forudbetalte leje, der frigives ved lejlighedens  

 opgivelse, at eftergive den resterende del af lånet helt eller delvis,  

 såfremt forholdene i øvrigt i særlig grad måtte tale derfor.
Ovenstående regler kan også bringes til anvendelse, for så vidt angår  

 ikke-tjenestemandsansat personale inden for forsvaret.« 2. Ansøgning om boligindskudslån indsendes til  

 Forsvarskommandoen og Hjemmeværnskommandoen af personel, der er ansat under  

 de respektive myndigheder, og til Forsvarsministeriet af øvrigt personel.
 Ansøgningen skal indeholde oplysning om størrelsen af det ansøgte lån,  

 samt over hvilket tidsrum lånet ønskes afdraget, idet afdragstiden maksimalt  

 er 6 år.
 Som bilag vedlægges en erklæring fra boligselskabet om størrelsen af  

 boligindskuddet eller forudbetalingen af leje.
 Fremsendelsespåtegningen skal indeholde oplysning om følgende:
- en bekræftelse af, at den pågældende er uansøgt forflyttet samt  

 henvisning til den kundgørelse, befaling el.lign., ifølge hvilken  

 forflyttelsen er sket, - ansøgerens ægteskabelig stilling, - ansøgerens årlige lønning med angivelse af lønramme og skalatrin, - om der hos ansøgeren sker indeholdelse i anledning af lønforskud eller  

 transport på løn til de af Finansministeriet anerkendte låneinstitutter, og i  

 bekræftende fald beløbets størrelse, og - om der frigives boligindskud eller lejeforudbetaling vedrørende den  

 lejlighed, der fraflyttes.
III.
Særlige forstrækninger.
 1. Adgang til at yde særlige forstrækninger er givet  

 ved tekstanmærkning nr. 1 til finanslovens § 22 (Forsvarsministeriet), som  

 lyder:
 »Forsvarsministeren bemyndiges til efter nærmere undersøgelse i hvert  

 enkelt tilfælde at yde særlige forstrækninger i form af lån til  

 ikke-tjenestemandsansat personale inden for forsvaret, der i forbindelse med  

 udflytninger m.v. af forsvarets institutioner forflyttes uansøgt til andet  

 tjenestested.
De nævnte forstrækninger ydes på tilsvarende betingelser og med  

 tilsvarende beløb som de for ydelse af lønningsforskud til tjenestemænd  

 gældende.« 2. Ved indsendelse af ansøgning om »særlige  

 forstrækninger« følges tilsvarende fremgangsmåde som ovenfor under II,  

 pkt. 2.
IV.
Tidligere bestemmelser.
 Kundgørelse for Forsvaret B.6-1978, ophæves.
 P.M.V.
 E.B.
