Bekendtgørelse  

 om indsendelse og offentliggørelse af  

  

 årsrapporter m.v. i Erhvervs- og Selskabsstyrelsen (indsendelsesbekendtgørelsen) I medfør af § 155, stk. 2 og 3, § 148 a og  

 § 164, stk. 3, i lov om erhvervsdrivende virksomheders aflæggelse  

 af  

 årsregnskab m.v. (årsregnskabsloven), jf. lovbekendtgørelse nr. 196 af 23.  

 marts 2004 som ændret ved § 4 i lov nr. 491 af 9. juni 2004, fastsættes:
Kapitel 1 Anvendelsesområde § 1.  

  

 Bekendtgørelsen gælder for erhvervsdrivende virksomheders indsendelse af  

 årsrapporter, undtagelseserklæringer m.v. samt delårsrapporter for statslige  

 aktieselskaber og børsnoterede virksomheder til Erhvervs- og  

 Selskabsstyrelsen  

 samt for styrelsens offentliggørelse heraf i henhold til årsregnskabsloven.
 Stk. 2.  

  

 Bekendtgørelsen gælder endvidere for erhvervsdrivende fondes indsendelse af  

 legatarfortegnelser i henhold til lov om erhvervsdrivende fonde.
Kapitel 2 Indsendelse Indsendelse af årsrapport § 2.  

  

 Virksomhedens  

 reviderede og godkendte årsrapport skal indsendes til Erhvervs- og  

 Selskabsstyrelsen  

 inden udløbet af fristen i årsregnskabslovens § 138, stk. 1, eller  

 § 143,  

 stk. 1. Modtagelsestidspunktet i styrelsen er afgørende for, om fristen  

 er  

 overholdt.
Modtages årsrapporten ikke, eller modtages den ikke rettidigt i  

 behørig stand, finder årsregnskabslovens §§ 150-152 og § 162,  

 stk. 1, nr. 1, anvendelse.
Stk. 2.  

  

 Ønsker en  

 virksomhed, som er under betalingsstandsning efter konkursloven, at få  

 udsættelse med fristen for indsendelse af årsrapporten indtil en måned efter  

 betalingsstandsningens ophør, jf. årsregnskabslovens § 140, stk. 1,  

 skal virksomheden sende en anmodning herom til styrelsen.
Anmodningen skal  

 være  

 vedlagt dokumentation fra skifteretten med oplysning om perioden for  

 betalingsstandsningen, herunder dokumentation for en eventuel forlængelse  

 heraf.
 Stk. 3.  

  

 Bestemmelsen i stk. 2 finder tilsvarende anvendelse for virksomheder,  

 for  

 hvilke der er indledt akkordforhandlinger efter konkursloven, jf.  

 årsregnskabslovens § 140, stk. 3.
§ 3.  

  

 Virksomhedens fulde navn, CVR-nummer samt regnskabsperiode skal fremgå af  

 årsrapportens  

 forside.
Dokumentet skal være betegnet årsrapport på forsiden.
Er  

 årsrapporten  

 ikke indsendt elektronisk efter herom fastsatte bestemmelser, jf. § 4,  

 skal den uden vanskeligheder kunne indlæses på elektronisk medie (indscannes)  

 og være egnet til tydelig gengivelse efter indlæsning.
 § 4.  

  

 Årsrapporten  

 kan som led i en forsøgsordning indsendes til Erhvervs- og Selskabsstyrelsen  

 som digitalt regnskab i det omfang, styrelsen har udviklet it-systemer til at  

 håndtere modtagelsen og offentliggørelsen af sådanne regnskaber.
 Stk. 2.  

  

 Virksomheder, som ønsker at anvende digital indsendelse, skal indsende de i  

 stk. 3 anførte dokumenter på den i stk. 4 anførte måde.
 Stk. 3.  

  

 Ved digital  

 indsendelse, jf. stk. 2, skal følgende to dokumenter indsendes:
1)  

 	  

 Et dokument i  

 XBRL-format specifikation 2.0 a, der indeholder udvalgte regnskabselementer  

 fra  

 den reviderede og godkendte årsrapport, herunder balance og resultatopgørelse  

 samt supplerende oplysninger i henhold til en af styrelsen fastsat taxonomi,  

 som er tilgængelig på styrelsens hjemmeside, www.eogs.dk, og 2)  

 	  

 et dokument i  

 PDF-format, som indeholder den fuldstændige version af den reviderede og  

 godkendte årsrapport.
 Stk. 4.  

  

 De i  

 stk. 3 nævnte dokumenter skal indsendes samtidig som vedhæftede filer  

 pr.  

 elektronisk post til adressen digiregn@eogs.dk, forsynet med indsenderens  

 digitale signatur efter styrelsens nærmere bestemmelse.
§ 5.  

  

 Årsrapporten skal være forsynet  

 med dokumentation for, at den er udarbejdet og godkendt i overensstemmelse  

 med  

 lovgivningen, herunder lovgivningen i en udenlandsk stat, hvis den  

 virksomhed,  

 som har udarbejdet årsrapporten, har hjemsted i en udenlandsk stat.
Det skal  

 tydeligt fremgå, hvem der har udarbejdet, revideret, godkendt og bekræftet  

 årsrapporten, idet de pågældendes navne og funktioner skal være tydeligt  

 angivet i årsrapporten.
 Stk. 2.  

  

 Dirigenten  

 for generalforsamlingen eller det tilsvarende godkendelsesorgan, som har  

 godkendt årsrapporten, bekræfter ved sin underskrift på årsrapporten, at  

 denne er  

 godkendt af virksomhedens direktion og bestyrelse, og at den har været  

 fremlagt  

 og er godkendt af generalforsamlingen m.v. i overensstemmelse med  

 lovgivningens  

 og vedtægternes krav herom.
 Stk. 3.  

  

 Det  

 eksemplar af årsrapporten, der indsendes til Erhvervs- og Selskabsstyrelsen,  

 skal som minimum være underskrevet af dirigenten for generalforsamlingen, jf.  

 stk. 2, og forsynet med en af revisor underskrevet erklæring, jf. dog  

 stk. 4.  

 Virksomheden skal opbevare et eksemplar af årsrapporten, som tillige er  

 underskrevet af alle medlemmerne af de ledelsesorganer, som er ansvarlige for  

 at  

 aflægge årsrapporten i henhold til årsregnskabslovens kapitel 2.
 Stk. 4.  

  

 Er  

 årsrapporten indsendt i overensstemmelse med § 4, indestår indsenderen  

 over for styrelsen for, at årsrapporten er underskrevet som foreskrevet i  

 stk. 3.
 Stk. 5.  

  

 Erhvervs-  

 og Selskabsstyrelsen kan i indtil 5 år fra modtagelsen af årsrapporten kræve,  

 at der indsendes bevis for, at årsrapporten, herunder en elektronisk indsendt  

 årsrapport, jf. § 4, er udarbejdet, revideret, godkendt og indsendt til  

 styrelsen i overensstemmelse med lovgivningen og vedtægterne.
 § 6.  

  

 Årsrapporter samt  

 undtagelseserklæringer, som indsendes til Erhvervs- og Selskabsstyrelsen i  

 stedet for årsrapporter i henhold til § 7, skal være affattet på dansk.
 Stk. 2.  

  

 Kravet om dansk affattelse  

 gælder dog ikke for følgende dokumenter:
 1)  

 	  

 Udenlandske  

 modervirksomheders koncernregnskaber, som indsendes til Erhvervs- og  

 Selskabsstyrelsen i henhold til årsregnskabslovens § 112.
 2)  

 	  

 Udenlandske  

 virksomheders årsrapporter, som indsendes til styrelsen i henhold til  

 årsregnskabslovens  

 § 143.
 3)  

 	  

 Udenlandske  

 årsrapporter m.v., som indsendes til styrelsen sammen med  

 undtagelseserklæringer i henhold til § 7 i denne bekendtgørelse.
 Stk. 3.  

  

 Erhvervs- og Selskabsstyrelsen  

 kan forlange, at de i stk. 2 nævnte dokumenter indsendes i bekræftet  

 oversættelse.
 Indsendelse af undtagelseserklæring m.v.
 § 7.  

  

 Virksomheder, som anvender undtagelserne i årsregnskabslovens §§ 4-6 og  

 144, skal indsende undtagelseserklæring til Erhvervs- og Selskabsstyrelsen  

 for  

 hvert regnskabsår i overensstemmelse med årsregnskabslovens §§ 145 og  

 146.  

 Undtagelseserklæringen skal være bilagt de dokumenter, som fremgår af  

 årsregnskabslovens § 146.
 Stk. 2.  

  

 Undtagelseserklæringen med bilag skal indsendes, så den er modtaget i  

 styrelsen  

 inden udløbet af fristen i  

 årsregnskabslovens § 138, stk. 1, eller § 143, stk. 1.  

 Modtagelsestidspunktet  

 i styrelsen er afgørende for, om fristen er overholdt.
 Stk. 3.  

  

 Er undtagelseserklæring med  

 bilag, jf. stk. 1, ikke modtaget i styrelsen inden udløbet af fristen i  

 årsregnskabslovens § 138, stk. 1,  

 eller § 143, stk. 1, finder årsregnskabslovens §§ 150-152  

 og § 162, stk. 1, nr. 1, tilsvarende anvendelse.
 Stk. 4.  

  

 Styrelsen kan i indtil 5 år fra  

 modtagelsen kræve, at der indsendes bevis for, at betingelserne for at  

 anvende  

 undtagelseserklæring er opfyldt, samt at undtagelseserklæringen med  

 eventuelle  

 bilag er udarbejdet, godkendt og indsendt til styrelsen i overensstemmelse  

 med  

 lovgivningen.
Indsendelse af fortegnelse over legatmodtagere i  

 erhvervsdrivende fonde § 8.  

  

 Fondsmyndigheden for en  

 erhvervsdrivende fond kan forlange at få indsendt en fortegnelse over de  

 legatmodtagere, der efter bestyrelsens beslutning har modtaget ydelser fra  

 fonden i henhold til fondens uddelingsformål (»legatarfortegnelse«), jf. lov  

 om  

 erhvervsdrivende fonde § 7, stk. 1, nr. 10, og § 57,  

 stk. 3.
 Stk. 2.  

  

 Legatarfortegnelsen kan optages i fondens årsrapport og vil da være offentlig  

 tilgængelig, eller den kan indsendes som et særskilt dokument og vil da være  

 undtaget fra offentlighed, jf. § 14, stk. 2.
Indsendelse af halvårsrapport for statslige  

 aktieselskaber § 9.  

  

 Statslige aktieselskaber skal indsende halvårsrapport til Erhvervs- og  

 Selskabsstyrelsen uden ugrundet ophold efter udarbejdelsen af  

 halvårsrapporten.  

 Halvårsrapporten skal senest være modtaget i styrelsen 2 måneder efter  

 udløbet  

 af den pågældende halvårsperiode.
Halvårsrapporten skal være affattet på  

 dansk.
 Stk. 2.  

  

 Modtages  

 halvårsrapporten ikke, eller modtages den ikke rettidigt i behørig stand, jf.  

 stk. 1, kan Erhvervs- og Selskabsstyrelsen pålægge medlemmerne af  

 selskabets bestyrelse og direktion daglige eller ugentlige bøder.
Stk. 3.  

  

 Selskabets  

 fulde navn, CVR-nummer samt den pågældende periode skal fremgå af dokumentets  

 forside.
Dokumentet skal være betegnet halvårsrapport på  

 forsiden.  

 Halvårsrapporten skal uden vanskeligheder kunne indlæses på elektronisk medie  

 (indscannes) og være egnet til tydelig gengivelse efter indlæsning.
 Stk. 4.  

  

 Undlader et  

 datterselskab at udarbejde halvårsrapport, fordi dettes oplysninger indgår i  

 moderselskabets halvårsrapport, jf. årsregnskabslovens § 131,  

 stk. 1,  

 3. pkt., skal datterselskabet indsende meddelelse herom til Erhvervs- og  

 Selskabsstyrelsen med angivelse af såvel datterselskabets som moderselskabets  

 fulde navn og CVR-nummer samt den pågældende periode.
Stk. 5.  

  

 Selskabet  

 skal opbevare et eksemplar af halvårsrapporten, der er underskrevet af alle  

 medlemmerne af de ledelsesorganer, som er ansvarlige for at aflægge  

 selskabets årsrapport  

 i henhold til årsregnskabslovens kapitel 2. De pågældendes navne og  

 funktioner  

 skal tydeligt fremgå af halvårsrapporten.
Er det eksemplar af  

 halvårsrapporten,  

 som indsendes til Erhvervs- og Selskabsstyrelsen, ikke forsynet med fysiske  

 underskrifter, indestår indsenderen over for styrelsen for, at  

 halvårsrapporten  

 er behørigt underskrevet, jf. 1. pkt.
 Stk. 6.  

  

 Erhvervs-  

 og Selskabsstyrelsen kan i indtil 5 år fra modtagelsen af halvårsrapporten  

 kræve, at der indsendes bevis for, at halvårsrapporten er udarbejdet og  

 indsendt til styrelsen i overensstemmelse med lovgivningen og vedtægterne.
Indsendelse af delårsrapport for børsnoterede  

 virksomheder omfattet af regnskabsklasse D § 10.  

  

 Børsnoterede  

 virksomheder omfattet af regnskabsklasse D, jf. årsregnskabslovens § 7,  

 stk. 1, 2. pkt., nr. 4, skal indsende delårsrapporter, herunder  

 halvårsrapporter m.v., som er udarbejdet i henhold til bekendtgørelsen om  

 udarbejdelse af delårsrapporter for børsnoterede virksomheder omfattet af  

 årsregnskabsloven, til Erhvervs- og Selskabsstyrelsen.
Pligten til at  

 indsende  

 delårsrapport efter 1. pkt. gælder også for en frivilligt udarbejdet  

 delårsrapport, hvis delårsrapporten ikke udelukkende er beregnet til  

 virksomhedens eget brug.
 Stk. 2.  

  

 Bestemmelserne  

 i § 9, stk. 1-3 og 5-6, finder tilsvarende anvendelse på  

 indsendelse  

 af delårsrapporter fra børsnoterede virksomheder omfattet af regnskabsklasse  

 D,  

 jf. stk. 1.
 Stk. 3.  

  

 Har en  

 statsautoriseret revisor revideret en delårsrapport, som er omfattet af  

 stk. 1, eller foretaget en gennemgang (review) af denne, skal det  

 indsendte eksemplar af delårsrapporten være forsynet med en af revisor  

 underskrevet erklæring.
Kapitel 3 Modtagelse og offentliggørelse m.v.
 § 11.  

  

 Erhvervs- og Selskabsstyrelsen  

 offentliggør straks modtagelsen af årsrapporter, undtagelseserklæringer og  

 delårsrapporter,  

 herunder halvårsrapporter m.v., som indsendes til styrelsen i henhold til  

 årsregnskabsloven  

 og denne bekendtgørelse, på internetportalen www.publi-com.dk.
 § 12.  

  

 Når årsrapport, undtagelseserklæring eller delårsrapport, herunder  

 halvårsrapport  

 m.v., er indgået i Erhvervs- og Selskabsstyrelsen, sender styrelsen  

 automatisk  

 en elektronisk udskrevet kvittering til indsenderen eller virksomheden.
Stk. 2.  

  

 Konstaterer  

 styrelsen, at det indsendte ikke opfylder de grundlæggende krav til en  

 årsrapport,  

 delårsrapport eller undtagelseserklæring, får virksomheden henholdsvis  

 filialen  

 af en udenlandsk virksomhed frist til berigtigelse.
Meddelelse af frist til  

 berigtigelse efter 1. pkt. afbryder ikke indsendelsesfristerne i  

 årsregnskabsloven og denne bekendtgørelse, idet indsendelsespligten først  

 anses  

 for opfyldt, når årsrapporten, undtagelseserklæringen eller delårsrapporten  

 er  

 modtaget i styrelsen i behørig stand.
§ 13.  

  

 Når en årsrapport er offentliggjort  

 efter § 11, kan denne  

 ikke omgøres ved en ny årsrapport.
Hvis offentliggørelsen af den nye  

 årsrapport  

 skønnes at være i regnskabsbrugernes interesse som en nødvendig rettelse af  

 væsentlige eller åbenbare fejl eller som berigtigelse af ulovlige forhold,  

 kan Erhvervs-  

 og Selskabsstyrelsen dog tillade, at en årsrapport omgøres.
En omgjort  

 årsrapport, der modtages efter udløbet af det følgende regnskabsår, kan ikke  

 offentliggøres i styrelsen, medmindre omgørelsen er sket som følge af et krav  

 fra styrelsen eller Fondsrådet, jf. årsregnskabslovens § 161, nr. 3, jf.  

 §§ 159 og 159 a.
 Stk. 2.  

  

 Bliver en omgjort årsrapport  

 offentliggjort, skal den oprindeligt offentliggjorte årsrapport være  

 offentligt  

 tilgængelig sammen med den omgjorte.
 Stk. 3.  

  

 Bestemmelserne  

 i stk. 1 og 2 finder tilsvarende anvendelse på delårsrapporter, herunder  

 halvårsrapporter m.v.
§ 14.  

  

 Dokumenter, som Erhvervs- og  

 Selskabsstyrelsen har offentliggjort i henhold til § 11, er offentligt  

 tilgængelige.
Dokumenter, der blot er modtaget, men ikke offentliggjort i  

 henhold til denne bekendtgørelse, er offentligt tilgængelige inden for  

 rammerne  

 af offentlighedsloven.
 Stk. 2.  

  

 Erhvervsdrivende fondes  

 legatarfortegnelser, der indsendes til fondsmyndigheden i et særskilt  

 dokument  

 i henhold til § 8, er undtaget fra offentlighed.
 § 15.  

  

 Om offentlighedens adgang til de  

 dokumenter, som offentliggøres af Erhvervs- og Selskabsstyrelsen i henhold  

 til  

 denne bekendtgørelse, finder bestemmelserne i anmeldelsesbekendtgørelsen  

 anvendelse,  

 herunder bestemmelser om betaling af gebyr for udskrifter m.v.
Kapitel 4 Klageadgang.
Straf.
Ikrafttræden m.v.
Klageadgang § 16.  

  

 Erhvervs- og Selskabsstyrelsens afgørelser efter denne bekendtgørelse kan  

 indbringes for Erhvervsankenævnet senest 4 uger efter, at afgørelsen er  

 meddelt  

 den pågældende, jf. dog stk. 2 og 3.
 Stk. 2.  

  

 Afslag på  

 anmodning om forlængelse af frister kan ikke indbringes for højere  

 administrativ myndighed, jf. årsregnskabslovens § 163, stk. 2.
 Stk. 3.  

  

 Afgørelser  

 truffet af Erhvervs- og Selskabsstyrelsen som fondsmyndighed kan ikke  

 indbringes for højere administrativ myndighed, jf. § 62, stk. 2,  

 jf.  

 § 57, stk. 1, 1. pkt., i lov om erhvervsdrivende fonde.
Straf § 17.  

  

 Er  

 strengere straf ikke forskyldt efter straffeloven, straffes misbrug af  

 adgangen  

 til at foretage elektronisk indsendelse af årsrapport, jf. § 4, med  

 bøde.
Ikrafttræden § 18.  

  

 Bekendtgørelsen træder i kraft  

 den 1. januar 2005.
 Stk. 2.  

  

 Samtidig  

 ophæves bekendtgørelse nr. 1076 af 17. december 2001 om indsendelse og  

 offentliggørelse af årsrapporter m.v. i Erhvervs- og Selskabsstyrelsen.
