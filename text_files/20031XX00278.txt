Skriftlig fremsættelse (19. februar 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af skattestyrelsesloven og dødsboskatteloven  

 (Bindende ligningssvar for selskaber og hovedaktionærer mv.) (Lovforslag nr.
L 170).
 Formålet med lovforslaget er at styrke selskaber og  

 hovedaktionærers retssikkerhed ved at øge forudsigeligheden af de  

 skattemæssige  

 konsekvenser af skatteydernes dispositioner.
Efter forslaget kan selskaber og hovedaktionærer få et  

 bindende svar fra den skatteansættende myndighed på de skattemæssige  

 konsekvenser af en disposition.
Det foreslås, at anmodningen skal sendes til  

 den skatteansættende myndighed sammen med et gebyr på 300 kr.
Det foreslås, at svaret fra den skatteansættende myndighed  

 skal være bindende for skattemyndighederne i forhold til spørgeren ved  

 behandlingen af forholdet i 5 indkomstår.
Den skatteansættende myndighed  

 foreslås dog at få mulighed for konkret at begrænse den bindende virkning til  

 en kortere periode end 5 indkomstår.
 Er der sket ændringer i de forudsætninger, der har været  

 afgørende for indholdet af ligningssvaret eller ændringer i de regler, der  

 har  

 ligget til grund for svaret, vil det bindende ligningssvar dog ikke være  

 gældende.
 Det foreslås, at skatteyderne skal kunne påklage indholdet  

 af et bindende ligningssvar, på samme måde som skatteyderne kan klage over en  

 ændring af skatteansættelsen.
 Endelig foreslås det, at de skatteansættende myndigheder i  

 særlige situationer skal kunne afvise at besvare en anmodning om et bindende  

 ligningssvar, blandt andet hvor der er tale om et principielt spørgsmål,  

 eller  

 hvor der er særlig risiko for uensartet praksis.
 Det vil fra den 1. juli 2004 være muligt at få et bindende  

 ligningssvar om de skattemæssige konsekvenser af påtænkte og gennemførte  

 dispositioner.
 Forslaget om bindende ligningssvar for selskaber og  

 hovedaktionærer skønnes ikke at have provenumæssige konsekvenser, da der ikke  

 sker ændringer af de materielle regler i skattelovgivningen.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
