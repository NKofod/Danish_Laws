I medfør af bestemmelsen i § 7, stk. 8, i lov nr. 185 af 23. marts 1992 om eksportkredit fastsættes følgende:
 § 1.  Der nedsættes et eksportkreditudvalg til  

 varetagelse af de i § 7 i ovennævnte lov omhandlede opgaver.
 § 2.  Eksportkreditudvalget består af en formand og 6  

 medlemmer.
 Stk. 2.  Formanden og et medlem udpeges af  

 industriministeren fra det private erhvervsliv. 5 medlemmer udpeges af  

 industriministeren efter indstilling fra hver af følgende myndigheder og  

 organisationer: Udenrigsministeriet, Finansministeriet, Industriministeriet  

 og Danmarks Nationalbank samt Arbejderbevægelsens Erhvervsråd.
Stk. 3.  Industriministeren udpeger en næstformand  

 blandt Udvalgets medlemmer.
Formand og næstformand udgør Udvalgets  

 formandskab.
 Stk. 4.  For hvert af de medlemmer, der repræsenterer en  

 myndighed eller en organisation, udpeger Industriministeriet en eller flere  

 suppleanter efter indstilling fra myndigheden eller organisationen.
Stk. 5.  Formanden, medlemmerne og suppleanterne  

 udnævnes for indtil fire år ad gangen.
Genudnævnelse kan finde sted.
 Stk. 6.  Ingen, som er fyldt 67 år, kan udnævnes eller  

 genudnævnes.
 § 3.  Eksportkreditudvalget afholder møde på de af  

 Udvalget vedtagne faste mødedage og i øvrigt så ofte, formanden finder  

 anledning hertil.
 Stk. 2.  Hvis sager, der skal behandles af Udvalget,  

 ikke er udsendt til medlemmerne senest 2 hverdage før det pågældende møde,  

 kan behandling kun finde sted, hvis samtlige i mødet deltagende medlemmer  

 samtykker heri.
 Stk. 3.  Udvalget er beslutningsdygtigt, når mindst 4  

 medlemmer er til stede.
Beslutning træffes ved almindelig stemmeflerhed.
I tilfælde af  

 stemmelighed er formandens eller i dennes fravær næstformandens stemme  

 afgørende.
 Når forholdene taler derfor, kan formanden eller i dennes fravær  

 næstformanden bestemme, at sagen behandles ved skriftlig procedure.
 Stk. 4.  Udvalget kan efter behov indkalde sagkyndige  

 fra Eksportfremmerådet til sine møder.
 Stk. 5.  Udvalgets afgørelser kan ikke indbringes for  

 anden administrativ myndighed, men sager af principiel betydning kan af  

 Udvalget forelægges industriministeren til afgørelse.
 Stk. 6.  Udvalget fastsætter, i hvilket omfang  

 formandskabet kan træffe afgørelse vedrørende indgivne ansøgninger.
Stk. 7.  Udvalget kan henlægge afgørelser til Industri-  

 og Handelsstyrelsen og efter aftale med administrationsselskabet til dette.  

 Afgørelser truffet af administrationsselskabet i medfør af delegation fra  

 Udvalget kan påklages til Industri- og Handelsstyrelsen.
Afgørelser truffet  

 af Industri- og Handelsstyrelsen kan ikke indbringes for anden administrativ  

 myndighed.
 § 4.  Industri- og Handelsstyrelsen er sekretariat for  

 Udvalget.
 Stk. 2.  Sekretariatet deltager i Udvalgets møder.
 Stk. 3.  Forberedelse af Udvalgets møder, herunder  

 fastlæggelse af dagsorden, varetages af sekretariatet efter aftale med  

 formandskabet.
Stk. 4.  Der udarbejdes et kort referat af Udvalgets  

 møder med angivelse af trufne beslutninger samt hovedpunkterne i  

 drøftelserne.
I tilfælde af afstemning angives resultatet heraf.
Referatet  

 underskrives af formanden eller i dennes fravær næstformanden.
 § 5.  Intet af Eksportkreditudvalgets medlemmer må  

 deltage i afgørelsen af en sag, der umiddelbart berører erhvervsvirksomheder,  

 i hvilke vedkommende er interesseret, eller til hvilke vedkommende er  

 knyttet.
 Stk. 2.  Et medlem er pligtig til, inden sagens  

 behandling påbegyndes, at give Udvalget meddelelse om omstændigheder, som vil  

 kunne medføre vedkommendes inhabilitet.
 Stk. 3.  Udvalget afgør endeligt, om et medlem kan  

 deltage i en sags behandling og afgørelse.
 § 6.  Alle, der deltager i Udvalgets arbejde, er  

 underkastet forvaltningsloven, herunder bestemmelserne om tavshedspligt og  

 inhabilitet.
 § 7.  Eksportkreditudvalget afgiver årligt en  

 beretning til industriministeren om sin virksomhed i det foregående finansår.
 § 8.  Forretningsordenen træder i kraft den 1. maj  

 1992.
