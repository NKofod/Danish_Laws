Pressenævnets kendelse i sag nr. 16-70-00965 TV 3 er uden for Pressenævnets område En person har klaget over TV 3s udsendelse Helvedes Hus, da udsendelsen ifølge klager indeholder forkerte og skadelige oplysninger om hans virksomhed.
Da TV 3 ikke har dansk sendetilladelse, er tv-kanalen ikke omfattet af medieansvarsloven.
Pressenævnet har derfor ikke kompetence til at behandle klagen, som dermed afvises.
 Pressenævnets formand udtaler:
 Pressenævnet bemærker indledningsvis, at tv-kanaler skal være under dansk sendetilladelse for at være omfattet af medieansvarsloven og derved Pressenævnets kompetence, jf. medieansvarsloven § 1, nr. 2.
 Ifølge Pressenævnets oplysninger sender TV 3 med en licens fra den britiske tilsynsmyndighed Office for Communications (Ofcom). Da TV 3 ikke har dansk sendetilladelse, er kanalen ikke omfattet af medieansvarsloven, jf. lovens § 1, nr. 2, og Pressenævnet har ikke kompetence til at behandle klagen over udsendelsen på TV 3.
 Klagen afvises derfor i medfør af medieansvarsloven § 43, stk. 2, nr. 1.
 [Virksomheden] ApS har ved indehaver [Indehaveren] klaget til Pressenævnet over udsendelsen Helvedes Hus den 15. marts 2016 på TV 3, idet han mener, at god presseskik er tilsidesat.
 [Indehaveren] har til støtte for klagen bl.a. anført, at udsendelsen indeholder forkerte og skadelige oplysninger om hans virksomhed.
 Pressenævnets formand udtaler:
 Pressenævnet bemærker indledningsvis, at tv-kanaler skal være under dansk sendetilladelse for at være omfattet af medieansvarsloven og derved Pressenævnets kompetence, jf. medieansvarsloven § 1, nr. 2.
 Ifølge Pressenævnets oplysninger sender TV 3 med en licens fra den britiske tilsynsmyndighed Office for Communications (Ofcom). Da TV 3 ikke har dansk sendetilladelse, er kanalen ikke omfattet af medieansvarsloven, jf. lovens § 1, nr. 2, og Pressenævnet har ikke kompetence til at behandle klagen over udsendelsen på TV 3.
 Klagen afvises derfor i medfør af medieansvarsloven § 43, stk. 2, nr. 1.
 Afgjort den 12. maj 2016.
