Krav om punktudsugning i frisørbutik.
Ministeriet lagde vægt på at det  

 var sandsynliggjort, at den eksisterende ventilation ikke var tilstrækkelig.  

 Det var samtidig teknisk mulig at nedbringe luftforureningen.
Salon xxx 3. 2113-15 KSO/gl 2113-15.ram En frisørsalon klagede ved brev af 29. april 1992 over Direktoratet for  

 Arbejdstilsynets afgørelse af 31. marts 1992 om påbud om punktudsugning.
 Klagens indhold.
 Klageren anfører, at Arbejdstilsynet ikke på noget tidspunkt har foretaget  

 målinger, der kan godtgøre, at den eksisterende udluftning ikke fjerner  

 eventuelle sundhedsskadelige dampe.
 Klageren anvender altid støvmaske ved blanding af afblegningsmiddel.
De af direktoratet stillede krav vil betyde en udgift på mellem 40 - 60  

 tusinde kroner.
Med en nettoindkomst på ca. 110.000 kr. kan klageren ikke  

 forestille sig, hvor disse penge skal findes.
 Såfremt de af direktoratet stillede krav fastholdes, ser klageren sig  

 nødsaget til at lukke sin forretning og overgå til bistandshjælp, hvorved  

 klageren vil kunne opretholde den samme økonomiske status.
 Sagsforløb.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at der  

 foregår almindeligt frisørarbejde i salonen, d.v.s., at der en eller flere  

 gange dagligt foregår permanentning, farvning, afblegning, blanding eller  

 spraybehandling.
Der er kun ventilation i form af en ventilator over døren  

 til salonen.
Der arbejdes med almindelige frisørkosmetikprodukter, der til  

 ovennævnte behandlinger indeholder sundhedsskadelige stoffer.
 Det er direktoratets vurdering, at den eksisterende ventilation ikke er  

 tilstrækkelig effektiv til at fjerne de sundhedsskadelige dampe, inden de når  

 frisørens indåndingszone.
Direktoratet har i sin afgørelse lagt vægt på, at frisørarbejde indebærer  

 risiko for belastning med lokalirriterende sundhedsskadende aerosoler, damp  

 og støv.
Således kan aerosoler fra spray irritere slimhinder, luftveje og  

 øjne.
Endvidere kan allergi og astma udvikles.
 Direktoratet oplyser endvidere, at kreds Ribe amt den 21. maj 1992 kl.  

 14.00 har aflagt salonen et uanmeldt besøg.
Salonen var fuld af kunder, og en hjælper var beskæftiget med hårvask.
Der  

 var en kraftig lugt af frisørkosmetikprodukter i salonen, til trods for en  

 åbentstående dør.
Den af klageren omtalte støvmaske var en »almindelig  

 støvmaske«, og der kunne ikke fremvises et eksemplar, da salonen  

 uheldigvis var udgået for masker.
 Direktoratet oplyser endvidere tillige, at klager ikke har indhentet  

 konkrete tilbud fra ventilationsfirmaer, men pr. telefon har fået oplyst, at  

 det vil koste ca. 50.000 kr. at efterkomme Arbejdstilsynets krav.
Kredsen har afgivet påbud til en lignende salon af samme størrelse.
Herfra  

 er fremvist en ordrebekræftelse fra et ventilationsfirma, lydende på ca.  

 15.000 kr. for 2 punktudsugningsarme, inkl. rør m.m.
Kredsen skønner, at et  

 tilsvarende anlæg skal til for at efterkomme påbuddet til frisørsalonen.
 Direktoratet indstiller, at direktoratets afgørelse af 31. marts 1992  

 tiltrædes.
 Arbejdsmiljørådets indstilling.
 Klagen har i medfør af Arbejdsmiljølovens § 66, stk. 1, nr. 4, været  

 forelagt Arbejdsmiljørådet.
Arbejdsmiljørådet tiltræder direktoratets indstilling.
DA dog med en  

 bemærkning om, at det i afgørelsen bør præciseres, at der er tale om et  

 funktionspåbud, og at punktudsugning er en måde at løse problemet på.
 Arbejdsministeriets afgørelse.
 Arbejdsministeriet skal i den anledning meddele, at man med hjemmel i  

 Arbejdsministeriets bekendtgørelse nr. 323 af 7. juli 1983 om arbejdets  

 udførelse § 16, tiltræder Direktoratet for Arbejdstilsynets afgørelse,  

 hvorefter der skal etableres udsugning, således at sundhedsskadelige dampe  

 ikke passerer frisørens indåndingszone.
 Arbejdsministeriets begrundelse.
 Ministeriet har lagt vægt på, at Direktoratet for Arbejdstilsynet har  

 sandsynliggjort, at den eksisterende ventilation i salonen ikke er  

 tilstrækkelig til at fjerne de sundhedsskadelige dampe, inden de når  

 frisørens indåndingszone.
 Ministeriet har endvidere lagt vægt på, at det efter direktoratets  

 oplysninger er teknisk muligt ved anvendelse af almene ventilationsprincipper  

 at nedbringe luftforureningen ved hårbehandling i salonen.
 Efterkommelse og tilbagemelding.
 Afgørelsen skal efterkommes senest den 15. december 1992, og der skal ske  

 tilbagemelding til kredsen senest den 1. december 1992.
