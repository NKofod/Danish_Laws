Bekendtgørelse  

 om udsættelse og benådning af fængselsstraffe  

  

 og om fuldbyrdelse af bødestraffe i militære straffesager I medfør af § 7, stk. 4 og 5, i militær  

 retsplejelov, jf. lov nr. 531 af 24. juni 2005, fastsættes:
 § 1.  

  

 Denne bekendtgørelse gælder for udsættelse og benådning af fængselsstraffe og  

 for fuldbyrdelse af bødestraffe i militære straffesager.
 § 2.  

  

 Spørgsmål om udsættelse af fuldbyrdelse af fængselsstraf og den  

 administrative  

 behandling af sager om benådning i militære straffesager følger reglerne i  

 udsættelses- og benådningsbekendtgørelsen, medmindre andet følger af denne  

 bekendtgørelse.
 Stk. 2.  

  

 I udsættelses og  

 benådningsbekendtgørelsen træder auditøren i stedet for politiet og  

 forsvarsministeren  

 i stedet for Justitsministeriet, Direktoratet for Kriminalforsorgen.
 § 3.  

  

 Bestemmelserne i lov om fuldbyrdelse af straf, herunder de i medfør af loven  

 udstedte bekendtgørelser og forskrifter, finder anvendelse vedrørende  

 fuldbyrdelse af bødestraffe i militære straffesager, medmindre andet følger  

 af  

 denne bekendtgørelse.
 Stk. 2.  

  

 I bødebekendtgørelsen træder  

 auditøren i stedet for politiet og forsvarsministeren i stedet for  

 Justitsministeriet, Direktoratet for Kriminalforsorgen.
 § 4.  

  

 Auditøren træffer afgørelse om henstand med eller afdragsvis betaling samt om  

 eftergivelse af bøder i militære straffe sager.
 Stk. 2.  

  

 Auditørens afgørelse om henstand  

 med eller afdragsvis betaling kan ikke indbringes for højere administrativ  

 myndighed, hvis beløbet er på 15.000 kr. eller derunder.
 § 5.  

  

 Bekendtgørelsen træder i kraft den 15. oktober 2006.
