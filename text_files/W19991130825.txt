 Der blev klaget over, at der ikke blev stillet en korrekt diagnose  

 på sygehus 1, samt at der ikke med det samme skete en henvisning til  

 sygehus 2, og at der gik 11 dage fra hun fik stillet den rigtige diagnose,  

 til hun blev indlagt til behandling på sygehus 1.
Diagnostik af blodprop i hjernen Patientklagenævnet fandt, at lægerne på  

 sygehus 1 havde handlet i overensstemmelse med almindelig faglig standard ved  

 deres undersøgelse og vurdering af kvinden, idet de skøn, de  

 foretog, ikke lå udenfor en rimelig klinisk vurdering.
Endvidere fandt  

 nævnet, at tidsforløbet var i overensstemmelse med almindelig  

 faglig praksis, og den ventetid, som hun var udsat for, afspejlede en aktuel  

 ressourcebetinget rimelig prioritering.
Nævnet oplyste, at der undertiden kan opstå  

 tvivl i forbindelse med at skelne blodprop i hjernen fra visse  

 hjernesvulster.
En initial stærk formodning om den ene diagnose kan  

 ende med, at den anden diagnose bliver slutresultatet, og dette forløb  

 kan gå begge veje.
Vurdering af symptomernes udvikling eller bedring i  

 løbet af 1 - 2 måneder samt en fornyet scanning er den  

 sædvanlige procedure for at opnå afklaring og for i visse  

 tilfælde at undgå biositagning fra hjernen.
Ved en hjernesvulst  

 vil symptomerne og scanningsforandringerne ikke aftage, men tiltage, mens der  

 ved en blodprop vil ses bedring af både symptomer og  

 scanningsforandringerne i løbet af de følgende uger til  

 måneder.
I tvivlstilfælde er det almindelig praksis at gentage  

 scanning af hjernen efter en tid.
