Nr BSF 6 Forslag til folketingsbeslutning om overholdelse af danske overenskomster  

 og dansk lovgivning ved offentlige bygge- og anlægskontrakter Fremsat af Holger K.
Nielsen (SF) Lilli Gyldenkilde (SF) Leif Hermann (SF)  

 Jørn Jespersen (SF) Bjørn Poulsen (SF) Ebba Strange (SF) den 24. oktober 1989 Folketinget opfordrer regeringen til at fremsætte lovforslag om ændring af licitationsloven, så det præciseres, at alle myndigheder, som er omfattet af EF-direktivet om samordning af fremgangsmåderne med hensyn til indgåelse af offentlige bygge- og anlægskontrakter ved alle udbud, som går i EF-licitation, pålægges at indføje i udbudsbetingelserne, at tilbudsgiverne som et minimum, i overensstemmelse med ILO-konvention nr. 94, skal overholde de betingelser for løn- og arbejdsvilkår, der er fastlagt i danske overenskomster og dansk lovgivning.
Bemærkninger til forslaget Med udviklingen af EF's indre marked vil der komme langt flere  

 grænseoverskridende aktiviteter.
Det vil således også kunne forventes, at  

 entreprenører, som får et arbejde i udlandet, i stigende grad medbringer  

 deres egne ansatte.
 Det er i denne sammenhæng vigtigt at få klare retningslinjer, som  

 medfører, at også udenlandske arbejdere, som f.eks. kommer til Danmark, som  

 et minimum skal hoverholde de betingelser for løn- og arbejdsvilkår, der er  

 fastlagt i danske overenskomster og dansk lovgivning.
Der er to hovedgrunde til, at det er nødvendigt at kunne stille sådanne  

 krav.
For det første vil det stille danske firmaer i en unfair  

 konkurrencesituation, hvis udenlandske firmaer i deres tilbud indregner  

 lavere lønninger og f.eks. mindre omkostningskrævende sikkerhedsforhold.
For  

 det andet vil det få store konsekvenser for den danske fagbevægelses  

 muligheder for at sikre sine medlemmmer ordentlige løn- og arbejdsvilkår,  

 hvis »social dumping« bliver en del af EF-hverdagen.
 EF's nye direktiv om samordning af fremgangsmåderne med hensyn til  

 indgåelse af offentlige bygge- og anlægskontrakter blev vedtaget på  

 ministerrådsmødet den 18. juli 1989 (89/440/EØF).
 På dansk foranledning blev der ændret i direktivets artikel 22 a, som  

 herefter har fået følgende ordlyd:
»De ordregivende myndigheder kan eller kan af en medlemsstat  

 forpligtes til i udbudsbetingelserne at oplyse, hos hvilken myndighed eller  

 hvilke myndigheder de bydende kan få oplysninger om, hvilke forpligtelser der  

 gælder i henhold til bestemmelserne om beskyttelse på arbejdspladsen og  

 arbejdsforholdene i øvrigt i den medlemsstat, region eller på det sted, hvor  

 arbejderne skal udføres, og som gælder for de pågældende arbejder.« Der er således ikke i direktivet formuleret et direkte generelt krav om  

 overholdelse af nationale overenskomster, national lovgivning m.v.
 Der er derimod ingen hindringer for, at en medlemsstat kan pålægge de  

 ordregivende myndigheder, at de i udbudsbetingelserne præciserer, at  

 nationale overenskomster og national arbejdsmarkedslovgivning i  

 overensstemmelse med ILO-konvention nr. 94 skal overholdes.
 Forslagsstillerne finder det vigtigt, at det direkte af dansk lovgivning  

 fremgår, at også udenlandske entreprenører som et minimum skal overholde  

 danske overenskomster og dansk arbejdsmarkedslovgivning.
Forslaget er delvis en genfremsættelse af beslutningsforslag nr.
B 64 fra  

 folketingsåret 1988-89.
 I forlængelse af debatten om B 64 skal følgende præciseres:
 - Kravet om overholdelse af danske overenskomster og dansk lovgivning  

 stilles til såvel danske som udenlandske entreprenører.
 - Som det fremgår af svaret på spørgsmål nr. 4 til B 64, vil der ikke ske  

 »nogen legalisering eller anerkendelse af eksklusivaftaler i den  

 offentlige sektor gennem konventionen eller dens gennemførelse, eller ved  

 eventuel vedtagelse og efterlevelse af B 64«.
 - Kravet om overholdelse af nationale overenskomster er et minimumskrav.  

 Det forhindrer således ikke, at en entreprenør kan give højere lønninger end  

 det lokale lønniveau.
