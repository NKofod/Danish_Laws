Bekendtgørelse nr. 1146 af 20. december 1995 har til formål at fastsætte de nærmere betingelser for dagpengeret for medlemmer, der udøver selvstændig virksomhed som bibeskæftigelse.
Til § 1 Personkreds Begrebet udøvelse af selvstændig virksomhed i arbejdsløshedsforsikringens  

 forstand er defineret i direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende.
 Nærværende bekendtgørelse omfatter al selvstændig virksomhedsudøvelse, der  

 ikke er medlemmets hovedbeskæftigelse eller forsikringsgrundlag.
 Har et medlem udøvet selvstændig virksomhed som hovedbeskæftigelse, vil  

 medlemmet kun kunne få virksomhedsudøvelsen godkendt som bibeskæftigelse,  

 hvis medlemmet opfylder de særlige betingelser herfor i § 5 i direktoratets  

 bekendtgørelse om ophør med udøvelse af selvstændig virksomhed som  

 hovedbeskæftigelse.
Særligt om hobby/fritidsaktiviteter Hobbypræget aktivitet og produktion vil kunne anses for fritidsaktivitet,  

 når den ikke indeholder noget erhvervsmæssigt element og ikke har til formål  

 at opnå økonomisk udbytte.
Som eksempel kan nævnes visse tilfælde af  

 hundeopdræt, hestehold og kunstneriske aktiviteter.
 Er beskæftigelsen tilrettelagt som egentlig erhvervsvirksomhed ved f.eks.  

 annoncering, regnskabsføring, momsregistrering, skattemæssig angivelse af  

 overskud/underskud, skattemæssige afskrivninger eller lignende, er der ikke  

 tale om hobby/fritidsaktiviteter i relation til  

 arbejdsløshedsforsikringsloven.
 Om beskæftigelse, der af medlemmet opfattes som hobby/fritidsaktiviteter,  

 skal anses for udøvelse af selvstændig virksomhed i relation til  

 arbejdsløshedsforsikringen, afgøres efter reglerne i direktoratets  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende, jf. ovenfor.
 Beskæftigelse, der herefter kan anses for hobby/fritidsaktiviteter i  

 relation til arbejdsløshedsforsikringen, er ikke omfattet af bekendtgørelsen.
Særligt om hjemmedemonstrationer Er medlemmet beskæftiget med videresalg af produkter ved demonstrationer i  

 private hjem, skal det vurderes, om der er tale om selvstændig virksomhed,  

 jf. optagelsesbekendtgørelsen.
Kontrakten mellem medlemmet og forhandleren  

 skal i hvert enkelt tilfælde indgå i vurderingen af, om et medlems  

 beskæftigelse ved hjemmedemonstration er lønarbejde eller selvstændig  

 virksomhed.
Der skal blandt andet lægges vægt på, om medlemmet bærer en  

 økonomisk risiko ved videresalget.
Særligt om formueadministration Der henvises til de særlige afsnit herom i vejledningen til direktoratets  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende.
Til § 2 Dagpengeret Det er en betingelse for dagpengeret, at et medlem, der udøver selvstændig  

 virksomhed som bibeskæftigelse, opfylder betingelserne i direktoratets  

 bekendtgørelse om rådighed og selvforskyldt ledighed.
 Retten til dagpenge er endvidere betinget af, at virksomhedens  

 tilrettelæggelse m.v. giver en rimelig sandsynlighed for, at medlemmet  

 faktisk er og kan være fuldt, normalt til rådighed for arbejdsmarkedet som  

 lønmodtager.
Vurderingen foretages ved ledighedens indtræden eller ved virksomhedens  

 påbegyndelse.
Hvis vurderingen har medført, at medlemmet er  

 dagpengeberettiget, vil kassen kun skulle foretage en ny vurdering, når der  

 modtages oplysninger om ændringer, der er relevante for spørgsmålet om  

 medlemmets fortsatte dagpengeret efter bekendtgørelsen.
Om medlemmets  

 oplysningspligt henvises til bemærkningerne til § 2, stk. 5.
Til § 2, stk. 1 og 2 Udgangspunktet er, at kassen i hvert enkelt tilfælde konkret skal vurdere,  

 om medlemmet udøver selvstændig virksomhed som bibeskæftigelse, og om det er  

 sandsynliggjort, at virksomheden til enhver tid kan udføres uden for normal  

 arbejdstid.
Ved vurderingen kan indgå medlemmets forudgående lønarbejde.
 Ved den konkrete vurdering skal kassen påse følgende:
Medlemmet skal ved oplysninger til kassen om virksomhedens art og  

 omfang - herunder virksomhedens tilrettelæggelse og pågældendes  

 arbejdsfunktioner i denne - sandsynliggøre, at virksomheden til enhver tid  

 kan udføres uden for normal arbejdstid.
Arbejdsindsatsen skal altid i det  

 konkrete tilfælde - sammenholdt med oplysningerne om virksomhedens drift og  

 tilrettelæggelse i øvrigt - forekomme sandsynlig.
 Rådighedsvurderingen skal foretages på grundlag af de timer, der anvendes  

 på virksomheden, uanset hvem der udfører arbejdet, medmindre der er tale om  

ansat arbejds~ kraft eller ægtefælle/medejere, og der er fast  

 arbejdsdeling.
Ved selvstændig virksomhed, der udøves sammen med ægtefællen/medejere  

 eller med ansat arbejdskraft, stilles der krav om, at medlemmets  

 arbejdsfunktioner er klart beskrevne og afgrænsede, idet det skal være muligt  

 at vurdere sandsynligheden af det angivne timetal og tidspunkterne for  

 udøvelsen.
Det er i denne forbindelse uden betydning, om virksomheden er  

 hoved- eller bibeskæftigelse for de øvrige deltagere, men medlemmets  

 oplysninger herom kan være af betydning for vurderingen af, om det kan anses  

 for sandsynliggjort, at virksomheden til enhver tid kan udføres uden for  

 normal arbejdstid.
 Det er endvidere en betingelse for at kunne anerkende arbejdet i den  

 selvstændig virksomhed som udført af ansat arbejdskraft, at arbejdskraften er  

 ansat på normale løn- og ansættelsesvilkår.
 Virksomheden må på intet tidspunkt være baseret på, at medlemmets  

arbejdsindsats skal ligge inden for normal arbejdstid.
Denne betingelse er f.eks. ikke opfyldt, hvis * medlemmet er bundet af, at der i virksomheden er fast åbnings-/kontortid  

 inden for fagets normale arbejdstid, * der er tale om sæsonmæssig virksomhed, hvor medlemmet i perioder ophører  

 med lønarbejde for at arbejde på fuld tid i den selvstændige virksomhed, * virksomheden det meste af året udøves sideløbende med lønarbejde på fuld  

 tid, men hvor virksomheden på visse tider af året har et sådant omfang, at  

 medlemmet ikke kan have fuldtidslønarbejde sideløbende hermed.
Dette kan  

 f.eks. være tilfælde, hvor en minkfarmer i sæsonen for pelsning af mink  

 arbejder hermed i døgndrift, eller hvor en jordbruger i forbindelse med  

 høsten opsiger/holder fri fra lønarbejdet for at arbejde på fuld tid på  

 jordbruget i en periode.
 Hvis medlemmet ikke i tilstrækkelig grad kan sandsynliggøre, at arbejdet  

 med virksomheden til enhver tid kan udføres uden for normal arbejdstid, har  

 medlemmet ikke ret til dagpenge.
 Virksomhedens omsætning og indtjening skal - sammenholdt med  

 virksomhedens art - indgå i kassens vurdering af medlemmets oplysninger om  

 arbejdsindsatsen.
 Medlemmets manglende indtægt ved virksomheden har ikke nogen indflydelse  

 på, om virksomheden kan anses for dagpengeberettiget bibeskæftigelse.
Til § 2, stk. 4 Medlemmet kan anses for at opfylde kravet om lønarbejde, selv om medlemmet  

 i 26-ugers-perioden har haft kortvarigt, normalt fravær, f.eks. på grund af  

 sygdom.
 For at lønarbejde i sig selv kan dokumentere, at rådighedsbetingelserne er  

 opfyldt, skal der være tale om lønarbejde udført inden for fagets normale  

 arbejdstid.
Til § 2, stk. 5 Medlemmet har altid pligt til - på eget initiativ - at meddele kassen  

 sådanne oplysninger, som måtte have betydning for vurderingen af medlemmets  

 fortsatte ret til dagpenge efter § 2, stk. 1. Medlemmet er således bl.a.  

 forpligtet til at give kassen særskilt meddelelse om eventuel udvidelse af  

 den selvstændige virksomhed eller andre forhold, som ændrer grundlaget for  

 kassens vurdering, dvs. som hovedregel de oplysninger, som er afgivet til  

 ledighedserklæringen med bilag.
 Såfremt kassen finder, at medlemmets oplysninger er utilstrækkelige eller  

 ikke umiddelbart sandsynlige, og en efterfølgende henvendelse ikke bringer  

 klarhed over forholdene, skal kassen undlade at udbetale dagpenge, indtil  

 medlemmet har sansynliggjort at være dagpengeberettiget.
Til § 3 Begrænsning i dagpengeretten For dagpengeberettigede medlemmer, der driver selvstændig virksomhed som  

 bibeskæftigelse, er dagpengeretten begrænset til en sammenhængende periode på  

 78 uger, jf. dog undtagelserne i §§ 4 og 5.
Til § 3, stk. 2 Perioden på 78 uger regnes fra første ledighedsdag, hvor medlemmet  

 modtager ydelser eller deltager i tilbud, der er omfattet af lovens § 55,  

 stk. 1, 2, 4 eller 6, og hvor medlemmet samtidig udøver selvstændig  

 virksomhed som bibeskæftigelse.
 Hvis medlemmet således har påbegyndt selvstændig virksomhed som  

 bibeskæftigelse forud for ledighedens indtræden, og medlemmet for første gang  

 indplaceres i dagpengeperioden, jf. § 7, stk. 1, i bekendtgørelse om  

 beskæftigelseskrav, dagpengeperiode og aktivperiode, løber 78-ugers-perioden  

 fra tidspunktet for indplaceringen i dagpengeperioden.
 Hvis medlemmet påbegynder selvstændig virksomhed som bibeskæftigelse, mens  

 pågældende modtager ydelser eller deltager i tilbud, der er omfattet af  

 lovens § 55, stk. 1, 2, 4 eller 6, løber 78-ugers-perioden fra tidspunktet  

 for virksomhedens start.
 Hvis medlemmet påbegynder selvstændig virksomhed som bibeskæftigelse,  

 efter at pågældende er i dagpengeperioden eller aktivperioden, men på et  

 tidspunkt, hvor medlemmet ikke modtager ydelser eller deltager i tilbud, der  

 er omfattet af lovens § 55, stk. 1, 2, 4 eller 6, løber 78-ugers-perioden fra  

 den første dag, hvor medlemmet modtager ydelser eller deltager i tilbud, der  

 er omfattet af lovens § 55, stk. 1, 2, 4 eller 6.
 I perioden på 78 uger medregnes ikke perioder, der er omfattet af lovens §  

 55, stk. 7.
 Hvis medlemmet fortsætter med virksomheden ud over 78-ugers-perioden, er  

 fortsat dagpengeret betinget af, at medlemmet har optjent ret til dagpenge i  

 en ny 78-ugers-periode, jf. bekendtgørelsens § 3, stk. 4, jf. nedenfor.
 Retten til dagpenge i 78-ugers-perioden kan ikke række ud over det  

 tidspunkt, hvor medlemmet er berettiget til dagpenge efter lovens § 55, stk.  

 1, 2, 4 og 5.
 Et medlem, der ophører med sin selvstændige bibeskæftigelse, vil efter  

 ophøret være omfattet af »de almindelige regler« om dagpengeret,  

 jf. bekendtgørelse om beskæftigelseskrav, dagpengeperiode og aktivperiode.  

 Dette gælder, uanset om ophøret sker før eller efter, at medlemmet mister  

 dagpengeretten som følge af dagpengebegrænsningen efter bekendtgørelsens § 3,  

 stk. 1.
Til § 3, stk. 3 Et medlem, der påbegynder selvstændig virksomhed som bibeskæftigelse, vil  

 som udgangspunkt være berettiget til dagpenge i en 78-ugers-periode, selv om  

 pågældende tidligere har drevet selvstændig virksomhed som bibeskæftigelse.
Et medlem vil dog ikke kunne sikre sig en ny 78-ugers-periode ved i en  

 kort periode at ophøre med virksomheden.
Har medlemmet i en periode inden for  

 de seneste 78 uger før påbegyndelsen/genetableringen udøvet selvstændig  

 virksomhed som bibeskæftigelse, skal denne periode fratrækkes perioden på 78  

 uger.
 Der medregnes dog kun uger, der har »forbrugt« af en tidligere  

 78-ugers-periode, jf. nedenstående eksempel 1.
 Eksempel 1:
 Et medlem, der er fuldtidsbeskæftiget ved lønarbejde er påbegyndt  

 selvstændig virksomhed som bibeskæftigelse den 1. januar 1995.
 Medlemmet bliver ledig fra lønarbejdet og modtager dagpenge fra den 1.  

 oktober 1995.
 Den 1. juli 1996 ophører medlemmet med virksomheden.
 Den 1. januar 1997 påbegynder medlemmet igen selvstændig virksomhed som  

 bibeskæftigelse.
 Efter den første påbegyndelse af virksomheden indtræder begrænsningen i  

 dagpengeretten 78 uger efter indplaceringen i dagpengeperioden, dvs. den 31.  

 marts 1997.
 Ved den anden påbegyndelse indtræder begrænsningen 39 uger efter  

 påbegyndelsen (78 uger - de 39 uger i perioden fra den 1. oktober 1995 til  

 den 1. juli 1996, hvor medlemmet i første omgang udøvede selvstændig  

 virksomhed som bibeskæftigelse), dvs. den 1. oktober 1997.
Til § 3, stk. 4 Hvis medlemmet ved udløbet af dagpengeperioden på 78 uger efter § 3, stk.  

 1 eller 3, fortsat udøver selvstændig virksomhed som bibeskæftigelse, skal  

 kassen undersøge, om medlemmet har optjent ret til en ny periode med  

 dagpengeret.
For så vidt angår hvilke former for beskæftigelse, der kan medregnes til  

 opfyldelse af beskæftigelseskravet, henvises til reglerne i direktoratets  

 bekendtgørelse om beskæftigelseskrav, dagpengeperiode og aktivperiode.  

 Beskæftigelseskravet skal være opfyldt inden for de seneste 18 måneder.
Dette  

 gælder både ved og/eller efter udløbet af 78-ugers-perioden.
 Bibeskæftigelse ved selvstændig virksomhed kan ikke medregnes til  

 optjening af dagpengeretten i henhold til lovens § 53. Dog kan enkeltstående  

 tilfælde af udøvelse af selvstændig virksomhed medregnes til arbejdskravet,  

 hvis medlemmets arbejde i virksomheden har haft en sådan varighed - normalt  

 mindst 1 måned - at det sammenholdt med arbejdets art og indtjeningen herved  

 kan dokumenteres, at der har været tale om beskæftigelse i væsentligt omfang.
 Beskæftigelse, der en gang er medgået til erhvervelse af en ny  

 78-ugers-periode, kan ikke indgå i en senere opgørelse.
 For et medlem, der opfylder beskæftigelseskravet som forudsætning for en  

 ny dagpengeperiode efter bekendtgørelsens § 3, stk. 4, løber dagpengeperioden  

 på 78 uger fra første dag efter seneste dag med beskæftigelse, der medgår til  

 opfyldelse af beskæftigelseskravet, jf. nedenstående eksempel 2.
 Eksempel 2:
 Et medlem bliver efter flere års fuldtidsarbejde ledigmeldt og indplaceret  

 i dagpengeperioden pr. 1. august 1994. Den 1. februar 1995 starter medlemmet  

 selvstændig virksomhed som bibeskæftigelse.
 Medlemmet er fuldtidsledig fra den 1. august 1994 til den 31. januar 1995,  

 har senere sammenlagt 28 ugers beskæftigelse som lønmodtager i perioden 1.  

 april 1995 til 30. april 1996 og er herefter fuldt ledig fra lønarbejde.
 Da medlemmet er påbegyndt selvstændig virksomhed som bibeskæftigelse den  

 1. februar 1995, udløber 78-ugers-perioden den 30. juli 1996. Fortsat  

 dagpengeret fra den 31. juli 1996 er således betinget af, at medlemmet har  

 erhvervet ret til en ny 78-ugers-periode.
 Da medlemmet har haft sammenlagt 28 ugers beskæftigelse som lønmodtager i  

 perioden 1. april 1995 til 30. april 1996, opfylder medlemmet  

 beskæftigelseskravet som betingelse for en ny 78-ugers-periode.
 Den nye 78-ugers-periode løber fra første dag efter sidste arbejdsdag i de  

 seneste 26 ugers beskæftigelse, der kan medregnes til beskæftigelseskravet,  

 dvs. fra den 1. maj 1996.
Til §§ 4 og 5 Undtagelse fra dagpengebegrænsningen Den selvstændige virksomhed kan efter sin konkrete art være af en sådan  

 karakter, at medlemmets beskæftigelse kun vil være af ringe omfang.
I visse  

 tilfælde vil det derfor ikke være betænkeligt at undtage medlemmet fra  

 dagpengebegrænsningen.
 Der er derfor i §§ 4 og 5 fastsat en række undtagelser fra begrænsningen i  

 dagpengeretten efter § 3.
 Det er en betingelse for at være omfattet af en af undtagelserne, at  

 medlemmet ikke udvider virksomheden i ledighedsperioden.
 Uanset undtagelse fra dagpengebegrænsningen medfører beskæftigelse med  

 virksomheden fradrag efter § 6.
Til § 4, stk. 1 Målgruppen for undtagelsen er medlemmer, der bor på et mindre landbrug  

 (husmandsbrug og lignende), hvor der er landbrugspligt eller faktisk drives  

 landbrug, men hvor ejendommen må antages primært at tjene beboelses- og  

 trivselsmæssige hensyn for medlemmet og dennes familie.
Det er uden betydning, om medlemmet ejer ejendommen eller er forpagter  

 eller på anden måde bruger af ejendommen.
Det afgørende er, at medlemmet  

 driver landbruget, dvs. gennem personligt arbejde deltager i driften af  

 landbruget, f.eks. udfører administrative funktioner.
Et medlem anses således  

 for at drive landbrug, selv om pågældende eventuelt har ansat andre til at  

 udføre arbejdet, eller arbejdet udføres af en maskinstation.
 Et medlem, der ejer et landbrug sammen med ægtefællen, vil kun anses for  

 at drive landbruget, hvis medlemmet gennem personligt arbejde deltager i  

 driften af landbruget.
 Et medlem er fritaget for dagpengebegrænsningen, hvis ejendommens  

 grundværdi, ansat i kontant prisniveau, androg mindre end 72.000 kr. ifølge  

 19. almindelige vurdering.
Det er en betingelse, at der ikke dyrkes andre afgrøder på ejendommen end  

 almindelige landbrugsafgrøder som korn- og frøafgrøder, der omfatter  

 rug, byg, hvede, havre, raps, sennep, foderærter m.v.,  

grovfoderafgrøder, der omfatter vedvarende græs, græs til ensilering  

 eller hø, roer, majs m.v., og kartofler.
Derimod vil f.eks. frugtavl,  

 gartneri, herunder dyrkning af frilandsgrøntsager samt konsumærter, frøavl  

 (græsfrø og grøntsagsfrø til udsæd, valmuer m.v.) og pyntegrønt ikke være  

 omfattet af undtagelsen.
Bestemmelsen omfatter alene salgs afgrøder.  

 Dyrkning af afgrøder udelukkende til eget forbrug er ikke omfattet.
Det er desuden et krav, at eventuelt husdyrhold i alt væsentligt er til  

 eget forbrug.
Det vil sige, at enkeltstående tilfælde af salg af mindre  

 omfang ikke medfører, at medlemmet bliver omfattet af det særlige  

 arbejdskrav, men husdyrholdet må ikke være tilrettelagt med salg af dyr eller  

 animalske produkter for øje.
Er der på ejendommen f.eks. svineavl, fårehold,  

 pelsdyravl eller hønseri, hvor produktionen er beregnet til salg, vil  

 medlemmet være omfattet af begrænsningen.
 Drift af en mindre fredskov (højst 5 hektar), der er beliggende på  

 ejendommen, er ikke til hinder for, at medlemmet fritages fra  

 dagpengebegrænsningen.
Til § 4, stk. 2 Medlemmet kan bringe sig ned under beløbsgrænsen i stk. 1 ved  

 bortforpagtning af en del af jorden, således at grundværdien for den  

 resterende del af ejendommen ikke overstiger beløbsgrænsen på 72.000 kr.
Det  

 er et krav, at der fremlægges dokumentation for bortforpagtningen.
Fyldestgørende dokumentation for den reducerede grundværdi vil normalt  

 kunne ske ved at sammenholde forpagtningsaftalen med kopi af det seneste,  

 specificerede ejendomsvurderingsskema, såfremt det her igennem fremgår, at  

 der er sket tilstrækkelig reduktion i værdien af den resterende ejendom.
Der  

 kan i tvivlstilfælde indhentes en erklæring fra vurderingsrådet om, hvor stor  

 en del af grundværdien, der kan henføres til det bortforpagtede areal.
 Om kravene til forpagtningsaftalen henvises til bemærkningerne til § 7,  

 stk. 2.
Et medlem vil ikke kunne bringe sig ned under beløbsgrænsen i § 4, stk. 1,  

 ved braklægning af en del af ejendommen.
Der henvises til bemærkningerne til  

 § 7, stk. 2.
Til § 5 Til nr. 1) Et medlem, der overtager et enkeltstående arbejdsforhold, der har karakter  

 af selvstændig virksomhed, er ikke omfattet af dagpengebegrænsningen,  

 medmindre der er tale om indledning til en varig virksomhedsudøvelse.
 Et medlem, der sædvanligvis er beskæftiget som lønmodtager, vil således i  

 en ledighedsperiode kunne påtage sig et enkeltstående arbejde efter regning  

 uden at blive omfattet af dagpengebegrænsningen.
 Ligeledes vil en lønmodtager - f.eks. en tolk - der undtagelsesvis  

 arbejder efter regning, ikke være omfattet af dagpengebegrænsningen, når det  

 er forhold hos hvervgiveren, der gør, at arbejdet udføres efter regning.
Derimod vil drift af en selvstændig virksomhed, hvori der indgår  

 arbejdsfri perioder som et tilbagevendende element, være omfattet af  

 dagpengebegrænsningen.
Dette gælder f.eks. ved sæsonmæssig  

 virksomhedsudøvelse.
Til nr. 2) Et medlems beskæftigelse ved fritidsfiskeri vil blive betragtet som  

 udøvelse af selvstændig virksomhed, hvis der sker videresalg af fangsten.
Er  

 medlemmets arbejdsindsats i forbindelse med fiskeriet af ringe omfang, vil  

 medlemmet være undtaget fra dagpengebegrænsningen.
Til nr. 4) Et medlem, der har indtægter ved udlejning af erhvervsejendomme med tre  

 eller flere lejemål, betragtes i relation til skattelovgivningen som  

 selvstændig erhvervsdrivende.
Hvis medlemmet i forbindelse med udlejningen  

 udfører en eller anden form for beskæftigelse, vil der være tale om udøvelse  

 af selvstændig virksomhed i relation til arbejdsløshedsforsikringsloven.
 Er der tale om en mindre udlejningsejendom på højst 10 lejemål, har  

 medlemmet mulighed for i mindre omfang personligt at udføre arbejde i  

 forbindelse med administration, viceværtfunktioner og småreparationer, uden  

 at medlemmet bliver omfattet af dagpengebegrænsningen.
Til nr. 5) Et medlems personlige arbejdsindsats i en virksomhed, der ejes af  

 ægtefællen - alene eller sammen med andre - anses som hovedregel for udøvelse  

 af selvstændig virksomhed, jf. direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende.
Et medlem, der deltager i ægtefællens virksomhed, er som udgangspunkt  

 omfattet af dagpengebegrænsningen.
Visse former for deltagelse er dog  

 undtaget fra dagpengebegrænsningen:
Det gælder f.eks. overtagelse af arbejde i tilfælde af akut og kortvarig  

 sygdom, men ikke hvis medlemmet fungerer som fast vikar.
Herudover kan nævnes  

 tilfældig ekspedition af kunder eller tilfældig telefonpasning i ægtefællens  

 virksomhed.
 Arbejde i forbindelse med mindre kassekladde.
Endvidere kan arbejdsindsats i en underordnet funktion, der ikke har  

 indflydelse på virksomhedens drift, i visse tilfælde falde uden for udøvelse  

 af selvstændig virksomhed, der er omfattet af dagpengebegrænsningen.
Som  

 eksempler kan nævnes ægtefællens rengøring af mindre kontorlokaler og pasning  

 af kontorbeplantning.
Til nr. 6) Et medlem, der på grunden til sin faste bopæl eller sin fritidsbopæl  

 (f.eks. et sommerhus) har drift af en fredskov på højst 5 hektar, vil være  

 undtaget fra dagpengebegrænsningen.
 Det bemærkes, at bekendtgørelsen om bibeskæftigelse ved selvstændig  

 virksomhed ikke finder anvendelse i tilfælde, hvor en skov ikke drives  

 som selvstændig virksomhed.
Til § 6 Fradrag Medlemmet skal løbende på sine dagpengekort opgive de timer, der anvendes  

 på den selvstændige bibeskæftigelse, således at der kan foretages fradrag  

 herfor i dagpengene.
Dette gælder også i de tilfælde, hvor medlemmets  

 selvstændige virksomhed er undtaget fra dagpengebegrænsningen, jf. §§ 4 og 5.
 Fradraget skal uanset karakteren af den selvstændige virksomhed altid  

 finde sted på grundlag af et faktisk timetal, idet indtægtsforholdene ikke er  

 egnede til en vurdering af, hvilken tid der har været forbundet med  

 virksomhedsudøvelsen.
 Ved opgørelsen af det faktiske timetal medregnes al beskæftigelse, uanset  

 om arbejdet udføres inden for eller uden for normal arbejdstid eller på  

 f.eks. søndage og helligdage.
Til beskæftigelsen medregnes ikke kun fysisk arbejde, men også transport  

 og enhver form for administration, regnskabsføring og beslutninger vedrørende  

 virksomhedens drift m.v.
Kassen skal vejlede medlemmet herom ved  

 ledigmeldelsen eller ved virksomhedens påbegyndelse.
Medlemmet skal selv påføre det faktisk anvendte tidsforbrug på  

 dagpengekortene.
Kassen må således hverken på forhånd eller efterfølgende  

 belægge dagpengekortene med den tid, som medlemmet har oplyst på bilag til  

 ledighedserklæringen.
Til § 6, stk. 2 Driver medlemmet selvstændig virksomhed, hvori indgår animalsk produktion,  

 skal medlemmet dog altid påføre mindst 1/2 time for alle ugens 7 dage på  

 dagpengekortet.
Er der faktisk brugt mere end 1/2 time om dagen, påføres det  

 faktisk forbrugte timetal.
Hvis der er ansat arbejdskraft - bortset fra  

 ægtefællen/samleveren eller umyndige børn - der varetager den animalske  

 produktion, er medlemmet dog ikke omfattet af reglen om altid at påføre  

 mindst 1/2 time pr. dag på dagpengekortet.
 Er medlemmets oplysninger om tidsforbruget på dagpengekortene ikke i  

 overensstemmelse med medlemmets oplysninger på bilaget til  

 ledighedserklæringen, f.eks. ved at medlemmet slet ikke oplyser om forbrugt  

 tid, kan kassen indstille dagpengeudbetalingerne, indtil medlemmet kommer med  

 fyldestgørende oplysninger.
 Hvor vederlaget - i et enkeltstående tilfælde af selvstændig virksomhed,  

 f.eks. en tolk, der undtagelsesvis arbejder efter regning - ydes pr. time  

 eller på grundlag af et beregnet timeforbrug, der ikke står i åbenbar  

 modstrid med arbejdsopgavens art og omfang, lægges dette timeforbrug til  

 grund.
Til § 6, stk. 3 Hvis de oplyste timer er åbenbart usandsynlige, og medlemmet ikke  

 efterfølgende oplyser det faktisk anvendte timetal, kan direktøren for  

 Arbejdsløshedsforsikringen i ganske særlige tilfælde fastsætte timetallet  

 skønsmæssigt.
Bestemmelsen tænkes anvendt i forbindelse med direktoratets  

 behandling af en sag, hvor tilbagebetaling af samtlige dagpenge ville være  

 helt ude af proportioner med omfanget af beskæftigelsen i virksomheden.
Det  

 er således en forudsætning, at virksomheden ikke er til hinder for, at  

 medlemmet opfylder rådighedsbetingelsen i § 2, og at der er sådanne  

 oplysninger om virksomhedens art, karakter, størrelse og omsætning, der gør  

 den skønsmæssige ansættelse mulig.
Til § 7 Ophør Et medlem, der har drevet selvstændig virksomhed som bibeskæftigelse,  

 anses som udgangspunkt for ophørt med virksomheden, når medlemmet skriftligt  

 og på tro og love erklærer, at der foreligger en af de i § 7, stk. 1 til 4,  

 nævnte ophørsgrunde.
Opremsningen af ophørsgrunde er udtømmende.
Bestemmelsen gælder i alle tilfælde, hvor der har været udøvet selvstændig  

 virksomhed som bibeskæftigelse.
Princippet om, at medlemmet kan ophøre ved en  

 tro og love-erklæring, gælder derfor også, hvor medlemmets arbejdsindsats i  

 virksomheden har haft et sådant omfang, at medlemmet ikke har kunnet opfylde  

 rådighedsbetingelserne.
Erklæringen om ophøret skal være underbygget af medlemmets oplysninger om  

 årsagen til ophøret.
Medlemmet skal derfor som mindstekrav oplyse, hvilken af  

 de i § 7, stk. 1 til 4, nævnte ophørsgrunde, der begrunder medlemmets ophør  

 med udøvelse af selvstændig virksomhed.
 Der stilles ikke ved ophør med udøvelse af selvstændig virksomhed som  

 bibeskæftigelse samme restriktive betingelser og dokumentationskrav som ved  

 ophør med udøvelse af selvstændig virksomhed som hovedbeskæftigelse.
Har virksomheden været momsregistreret, er medlemmet dog forpligtet til at  

 fremlægge dokumentation for momsafmeldelse.
Manglende momsafmelding kan dog  

 anerkendes i tilfælde, hvor det dokumenteres, at den manglende afmelding er  

 begrundet i efterfølgende, ikke-erhvervsmæssige dispositioner.
Det kan f.eks.  

 være revisors regnskabsafslutning eller frivillig registrering ved  

 bortforpagtning.
 Såfremt kassen finder det nødvendigt, kan den indhente yderligere  

 dokumentation for ophøret.
Til § 7, stk. 2 Ved ophør, som er begrundet i bortforpagtning eller udlejning, stilles  

 krav om dokumentation for bortforpagtningen/udlejningen.
Dette skyldes, at  

 forpagtning og udlejning kun er en aftale om brugsretten, hvor  

 bortforpagteren/udlejeren fortsat har den faktiske og retlige råden over  

 virksomheden, alene begrænset af indholdet i  

 forpagtningskontrakten/lejekontrakten.
Ved bortforpagtning og udlejning skal  

 der fremlægges dokumentation i form af en skriftlig kontrakt med oplysning om  

 forpagtningens og lejeaftalens omfang.
For eksempel skal der ved  

 bortforpagtning af en landbrugsvirksomhed fremgå oplysninger om arealets  

 størrelse, antal af dyr m.v. og forpagtningsafgiftens størrelse.
Der kan  

 derimod ikke stilles krav til varigheden af bortforpagtningen, således som  

 det er tilfældet ved selvstændig virksomhed som hovedbeskæftigelse.
 Kassen skal opbevare kopi af forpagtningskontrakten/lejeaftalen.
 Ophører bortforpagtningen/udlejningen i en ledighedsperiode, vil medlemmet  

 igen blive omfattet af bekendtgørelsen og dermed dagpengebegrænsningen.
Det bemærkes, at braklægning efter Landbrugsministeriets bekendtgørelse om  

 tilskud til udtagning af jord af produktionen ikke kan sidestilles med  

 bortforpagtning, idet ejeren fortsat har brugsretten over ejendommen, ligesom  

 braklægning medfører visse forpligtelser for ejeren.
Således skal de  

 braklagte områder holdes dækket med planter, og eksisterende trærækker,  

 hække, vandløb og vandhuller skal vedligeholdes.
Til § 7, stk. 3 Et medlem, der udtræder af en virksomhed, som fortsættes af medejere, uden  

 at medlemmet afhænder sin del af virksomheden, eller som fortsættes af  

 ægtefællen, kan anses for ophørt, hvis medlemmets hidtidige arbejdsfunktioner  

 er bortfaldet i forbindelse med ophøret.
Medlemmet kan endvidere anses for  

 ophørt, hvis arbejdsfunktionerne i forbindelse med ophøret er overdraget til  

 anden arbejdskraft end ægtefællen/samleveren eller umyndige børn.
 Ved arbejdsfunktionens bortfald er det en betingelse, at medlemmets  

 arbejdsfunktion har været således klart afgrænset og beskrevet, at det er  

 muligt at konstatere, at netop medlemmets arbejdsfunktion er bortfaldet.
De anførte ophørsgrunde er også her udtømmende.
Udtræden kan således ikke  

 begrundes i f.eks. medlemmets påtagelse af lønarbejde.
Til § 9 Overgangsordning Bestemmelsen omfatter medlemmer, som skal indplaceres efter reglerne i  

 »overgangsbekendtgørelsen« (bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v.) efter nærværende bekendtgørelses ikrafttræden,  

 hvis de på indplaceringstidspunktet udøver selvstændig virksomhed som  

 bibeskæftigelse.
 For sådanne medlemmer medregnes ledighed forud for bekendtgørelsens  

 ikrafttræden ved opgørelsen af dagpengeret efter § 3, stk. 1, såfremt der  

 under ledigheden er udøvet selvstændig virksomhed som bibeskæftigelse.  

 Ledighed forud for den 1. januar 1994 kan dog højst medregnes med 35 uger.
 Opgørelsen af ledigheden forud for bekendtgørelsens ikrafttræden - og  

 tidspunktet for opgørelsen heraf - sker efter reglerne i §§ 3-5, 13 og 14,  

 stk. 2, i »overgangsbekendtgørelsen« og skal ske samtidig med, at  

 kassen indplacerer medlemmet i ydelsesperioderne i henhold til lovens § 55.
 For øvrige medlemmer, der er påbegyndt selvstændig virksomhed som  

 bibeskæftigelse før bekendtgørelsens ikrafttræden, sker fastlæggelsen af  

 78-ugers-perioden efter princippet i bekendtgørelsens § 3, stk. 2.
