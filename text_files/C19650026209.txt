(Til præsidenten for Københavns byret  

 og dommerne ved underretterne uden for København) Ved cirkulære nr. 146 af 30. juni 1932 anmodede justitsministeriet  

 notarerne om fra den 1. juli 1932 at sende indberetning til centralregistret  

 for testamenter om alle testamentariske dispositioner oprettet for notarer.  

 Har flere oprettet testamente i forening, er der hidtil blevet sendt et  

 indberetningskort for hver testator, medmindre testatorerne var ægtefæller.  

 Fra den 1. januar 1966 bør der sendes et kort for hver testator også i de  

 tilfælde, hvor ægtefæller opretter et testamente i forening.
 Der er samtidig udfærdiget nye indberetningskort, som bedes anvendt ved  

 alle indberetninger til centralrgistret efter den 1. januar 1966. Kortene vil  

 blive udsendt af Statens trykningskontor.
 Ved cirkulære nr. 236 af 12. august 1942 anmodede justitsministeriet  

 endvidere skifteforvalterne om at sende indberetning til centralregistret i  

 tilfælde, hvor det under behandlingen af et dødsbo oplyses, at afdøde har  

 oprettet testamente for en dansk notar efter den 1. juli 1932. Såfremt flere  

 i forening, herunder ægtefæller, har oprettet testamente efter den 1. juli  

 1932, bør indberetning finde sted ved hver testators død.
 Justitsministeriet, den 20. december  

 1965.
 P.M.V.
