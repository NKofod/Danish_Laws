Bekendtgørelse om oplysningskrav m.v. ved udbud af elektroniske kommunikationsnet og -tjenester1) I medfør af § 4 a, stk. 1, nr. 1 og 5, i lov om elektroniske kommunikationsnet og -tjenester, jf. lovbekendtgørelse nr. 128 af 7. februar 2014, som ændret ved lov nr.  1833 af 8. december 2020, fastsættes:
Anvendelsesområde § 1. Bekendtgørelsen omfatter oplysningskrav i forbindelse med udbud af elektroniske kommunikationstjenester og nummeruafhængige interpersonelle kommunikationstjenester.
 Stk. 2. Bekendtgørelsen omfatter ikke maskine-til-maskine-tjenester.
Offentliggørelse af oplysninger § 2. Udbydere af elektroniske kommunikationstjenester og nummeruafhængige interpersonelle kommunikationstjenester skal offentliggøre vilkår og priser for de udbudte tjenester i overensstemmelse med  bilag 1.
Stk. 2. De oplysninger, der er nævnt i stk. 1, skal offentliggøres på en klar, forståelig og maskinlæsbar måde og i et format, der er tilgængeligt for slutbrugere med handicap.
Oplysningerne skal ajourføres regelmæssigt.
 § 3. Udbydere af offentlige elektroniske kommunikationsnet og -tjenester og udbydere af nummeruafhængige interpersonelle kommunikationstjenester må ikke ensidigt begrænse eller hindre slutbrugere i:
1) at tilgå RLAN, som udbydes af tredjepart, efter eget valg, eller 2) at tillade andre slutbrugere gensidig eller en mere generel adgang til disse udbyderes net gennem RLAN, herunder på grundlag af tredjeparts initiativer, som samler forskellige slutbrugeres RLAN og gør dem offentligt tilgængelige.
Ikrafttræden § 4. Bekendtgørelsen træder i kraft den 21. december 2020.
Energistyrelsen, den 8. december 2020 Kristoffer Böttzauw / Birgitta Bundgaard Bilag 1 Oplysninger, der skal offentliggøres i henhold til § 2 (Gennemsigtighed og offentliggørelse af oplysninger) 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2018/1972 af 11. december 2018 om oprettelse af en europæisk kodeks for elektronisk kommunikation (teledirektivet) 2018 nr.
L 321 side 36.
