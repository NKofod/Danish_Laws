 Tjenestetid og overtimebetaling for tjenestemandsansatte lærere m.fl. ved  

 navigationsskolerne er fastsat ved aftale, i det følgende kaldet  

 tjenestetidsaftalen, mellem finansministeriet og Akademikernes  

 Centralorganisation.
Ved begyndelsen af hvert semester udarbejdes af skolen ugetimeplaner, på  

 grundlag af hvilke der for hver lærer udarbejdes et foreløbigt »skema  

 A« med opgørelse af det ugentlige skematimetal og timereduktioner.
Det  

 til grund for opgørelsen anvendte elevantal i hver klasse er det forventede  

 elevantal ved semestrets begyndelse.
Endeligt skema A, som med  

 tilbagevirkende kraft fra semestrets begyndelse normalt er gældende for hele  

 semestret, udfærdiges på grundlag af elevantal på skæringsdatoerne 1. februar  

 og 1. september.
Overskydende timer, som måtte være læst efter det foreløbige  

 skema i forhold til det endelige skema honoreres som »løse«  

 overtimer.
Forårssemestret løber fra 1. januar til 31. juli og  

 efterårssemestret fra 1. august til 31. december.
 For kursuslærere kan løntimer for kursusvirksomhed medregnes på skema A  

 efter særlige regler.
Skema A skrives for hver lærer i to eksemplarer på formularer, som  

 rekvireres fra Søfartsstyrelsen.
Det ene eksemplar indsendes til  

 Søfartsstyrelsen, medens det andet opbevares på skolen.
 Med henvisning til tjenestetidsaftalens § 5 om opgørelse af løse overtimer  

 i eksamens-/prøveperioder fastsættes, at den tid, der medgår for en lærer til  

 eksamination samt til rettelse og bedømmelse af skriftlige opgaver for en  

 klasse i forbindelse med afholdelse af prøver/eksaminer, regnes at ækvivalere  

 det antal timer, som læreren i henhold til den for semestret gældende  

 ugetimeplan mister i undervisning og rettelse af skriftlige øvelsesopgaver i  

 vedkommende klasse i eksamenstiden regnet fra første til sidste  

 eksamens-/prøvedag.
Første eksamens-/prøvedag er datoen i henhold til gældende  

 eksamens-/prøveskema for begyndelsen af den eksamen/prøve, til hvilken  

 klassens elever er indstillet.
Sidste eksamensdag er afslutningsdagen for  

 vedkommende eksamen i henhold til gældende eksamensskema.
Såfremt en  

 afslutningsdag ikke er fastsat i eksamensskemaet for vedkommende eksamen, er  

 sidste eksamensdag datoen for sidste eksamination for vedkommende eksamen.  

 Sidste prøve er den dag, hvor sidste prøve afholdes i henhold til  

 prøveskemaet.
Tiden som eksaminator og censor for mundtlig eksamen/prøve for elever, der  

 ikke er medregnet i elevantallet i en klasse på vedkommende lærers skema A i  

 det fag, der eksamineres, medregnes på følgende måde: Som eksaminator eller  

 censor medregnes den faktisk anvendte tid, idet der tælles i løntime pr. 60  

 minutters eksaminationstid.
Den medregnede tid andrager mindst 1 time pr.  

 fag.
 Tiden for rettelse og bedømmelse af ovenfor nævnte elevers skriftlige  

 opgaver ved eksamen/prøve beregnes på grundlag af nedenstående normer:
 idet der dog medregnes mindst 1 time pr. fag.
Opgørelse af løse overtimer foretages på en formular, »skema B«,  

 der rekvireres i Søfartsstyrelsen Udenfor eksamens-/prøveperioder opgøres løse overtimer uge for uge.
Ved  

 opgørelsen noteres og sammentælles de timer, læreren har ydet ud over de på  

 skema A anførte.
Herfra trækkes et eventuelt underskud af timer på skema A i  

 forhold til det pligtige ugentlige timetal og timer på skema A, som læreren  

 har mistet som følge af afløsning, eller fordi eleverne ved skolens  

 foranledning ikke er til stede.
Løse overtimer for ugen fremkommer som  

 overskud på dette regnskab.
 I eksamens-/prøveperioden foretages opgørelsen for hele perioden under et.  

 På skemaet noteres og sammentælles uge for uge de timer, læreren har ydet ud  

 over de på skema A anførte, og herfra trækkes underskud på skema A og timer  

 på skema A, som læreren har mistet som nævnt ovenfor, idet dog timer ydet ved  

 eksamen/prøve, som ækvivalerer mistede timer efter de i denne rundskrivelse  

 givne regler ikke medtages i regnskabet.
 Overskud/underskud uge for uge i eksamens-/prøveperioden opsummeres for  

 hele perioden, og løse overtimer for perioden fremkommer som et eventuelt  

 overskud på regnskabet.
 Eksamens-/prøveperioden, jvf. tjenestetidsaftalen § 5, er et helt antal  

 uger, hvor første uge er den uge, i hvilken første eksamens-/prøvedag ligger,  

 og sidste uge er den uge, i hvilken sidste eksamens-/prøvedag ligger.
 De udfyldte skema B for hver lærer attesteres af skolens forstander og  

 opbevares på skolen.
 Ved udgangen af hver måned indsendes til Søfartsstyrelsen en oversigt over  

 de i måneden udbetalte løse overtimer på en særlig formular »Oversigt  

 over løse overtimer«, som rekvireres i Søfartsstyrelsen.
 Ved afvigelse fra skolens skema A skal der på ugebasis  

 (eksamensperiode-basis) udfærdiges enten et fuldstændigt skema, eller ved  

 mindre afvigelser et suppleringsskema, der sammen med skolens normale  

 timeplan angiver de faktisk læste timer for hver enkelt lærer/forstander.  

 Disse skemaer opbevares på skolen i 3 år, således at skolens timeplan kan  

 rekonstrueres, og grundlaget for udbetaling af overtid kan kontrolleres.
 Rundskrivelse nr 14/87 ophæves.
