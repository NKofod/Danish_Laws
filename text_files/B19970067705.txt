I medfør af § 1, stk. 2, nr. 1 og 3, § 1, stk. 5, og § 6, stk. 2, i lov om foderstoffer, jf. lovbekendtgørelse nr. 422 af 15. maj 1996, § 7,  stk. 2, nr. 2, § 7, stk. 3, § 24 i lov om  

 husdyrsygdomme, jf.
lovbekendtgørelse nr. 381 af 7. juni 1993, og efter bemyndigelse fastsættes:
 § 1.  For at hindre forekomst af salmonellabakterier i  

 foderstoffer skal virksomheder, der er registret efter bekendtgørelse om  

 foderstoffer, tilrettelægge og gennemføre deres produktion, oplagring og  

 transport af foderstoffer efter retningslinier, der mindst opfylder kravene i  

 bilaget, afsnit A-D.
 Stk. 2.  Varmebehandles foderstoffer, skal  

 varmebehandlingen gennemføres efter retningslinier, der mindst opfylder  

 kravene i bilaget, afsnit E.
 Stk. 3.  Stk. 1 og bestemmelserne om registrering i  

 bekendtgørelse om foderstoffer, § 1, gælder tilsvarende for virksomheder, der  

 forarbejder olieholdige frø og alene sælger forarbejdede produkter til  

 registrerede foderstofvirksomheder.
 Stk. 4.  Stk. 1 gælder ikke for produktion m.m. af foder  

 til fisk.
 § 2.  Uanset § 1 kan Plantedirektoratet tillade, at en  

 registreret virksomhed gennemfører sin produktion og opbevaring af  

 foderstoffer efter bestemmelserne i et regelsæt om god produktionspraksis for  

 produktionen af salmonellafri foderstoffer, der er godkendt af direktoratet  

 på grundlag af en konstatering af, at regelsættet giver samme sikkerhed for  

 frihed for salmonellabakterier i de færdige foderstoffer som bestemmelserne i  

 bilaget.
 Stk. 2.  Virksomheder, der på grundlag af et godkendt  

 regelsæt har modtaget godkendelsesrapport, kan med virkning fra et kvartals  

 begyndelse anmode direktoratet om tilladelse efter stk. 1. De  

 eftersynsresultater, der er grundlaget for godkendelsesrapporten skal  

 indsendes til direktoratet sammen med anmodningen.
Stk. 3.  Direktoratet kan i særlige tilfælde meddele  

 tilladelse efter stk. 1, for så vidt angår et produktionsmæssigt adskilt  

 fabrikationsanlæg inden for en registreret virksomhed, uanset, at  

 virksomhedens øvrige fabrikationsanlæg ikke er omfattet af en sådan  

 tilladelse.
Stk. 2 gælder tilsvarende.
§ 3.  Ændringer i forhold, der vedrører grundlaget for  

 en tilladelse meddelt efter § 2, skal straks meddeles Plantedirektoratet  

 skriftligt.
Undladelse heraf kan medføre tilbagekaldelse af tilladelsen.
 Stk. 2.  Har en virksomhed i to på hinanden følgende  

 kvartaler ikke modtaget godkendelsesrapport, bortfalder tilladelsen efter §  

 2.
 Stk. 3.  Udtræder en virksomhed af et godkendt regelsæt,  

 skal dette straks meddeles skriftligt til direktoratet.
 § 4.  Råvarer og foderstoffer, hvori der er  

 konstateret forekomst af salmonellabakterier, må ikke sælges eller anvendes  

 til fodring, medmindre de har gennemgået varmebehandling efter bestemmelserne  

 i bilaget, afsnit E.
 § 5.  Konstateres der forekomst af salmonellabakterier  

 i et parti foderstoffer, efter at partiet er solgt, skal den virksomhed, der  

 har solgt partiet, efter anmodning meddele Plantedirektoratet navn og adresse  

 på køberen.
 § 6.  Plantedirektoratet fører kontrol med, at  

 bestemmelserne i bekendtgørelsen, herunder bestemmelserne i bilaget og i  

 godkendte regelsæt, overholdes og kan vederlagsfrit udtage prøver af råvarer  

 og af foderstoffer, der sælges, til undersøgelse for forekomst af  

 salmonellabakterier.
 Stk. 2.  Ved prøvetagning hos registrerede virksomheder  

 af foderstoffer, der er oplagret uemballeret på en anden adresse end  

 virksomhedens adresse (fjernlagre), skal en repræsentant for virksomheden  

 efter anmodning udpege de partier, der er færdiggjort til salg til den  

 endelige forbruger.
Stk. 3.  Direktoratets kontrolresultater og  

 eftersynsresultater fra virksomheder, der er godkendt efter § 2,  

 offentliggøres.
Dette gælder dog ikke eftersynsresultater omfattet af § 2,  

 stk. 2.
 § 7.  Ved salg forstås også opbevaring med henblik på  

 salg, fordeling, levering eller anden form for overdragelse.
 § 8.  Overtrædelse af § 1, §§ 4-6 og § 7, stk. 2,  

 straffes med bøde.
§ 9.  Klage over Plantedirektoratets afgørelser efter  

 denne bekendtgørelse kan indgives til ministeren for fødevarer, landbrug og  

 fiskeri inden 4 uger efter, at afgørelsen er meddelt den, afgørelsen  

 vedrører.
Klagen skal stiles til Ministeriet for Fødevarer, Landbrug og  

 Fiskeri og sendes til Plantedirektoratet.
 § 10.  Bekendtgørelsen træder i kraft den 3. september  

 1997.
 Stk. 2.  Bekendtgørelse nr. 588 af 7. juli 1995 om  

 produktion af salmonellafri foderstoffer ophæves.
Plantedirektoratet, den 25. august 1997 Mogens Nagel Larsen / Camilla Hesselby Bilag Produktion og opbevaring af foderstoffer A.
GENERELLE HYGIEJNEREGLER B.
RENGØRING OG DESINFEKTION C.
RÅVARER D.
OPBEVARING OG TRANSPORT Foderstoffer skal opbevares og transporteres således, at de ikke bliver  

 forurenet med salmonellabakterier.
E.
VARMEBEHANDLING OG KØLING Varmebehandling og køling skal ske efter følgende retningslinier:
 (* 1) Bekendtgørelsen er notificeret efter Rådets direktiv 83/189/EØF  

 (EFT, L 109, s. 8).
