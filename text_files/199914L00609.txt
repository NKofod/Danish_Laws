Betænkning afgivet af Skatteudvalget den  

 10. maj 2000 Betænkning over Forslag til lov om ændring af  

 forskellige skattelove (Elselskabers overgang til almindelig skattepligt m.v.  

 elreformen) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Affaldsteknisk Samarbejde, Danske Energiselskabers Forening, Danske Fjernvarmeværkers Forening, Kommunernes Landsforening, Københavns Kommune, Partner Revision og Reno-Sam.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med de af skatteministeren stillede  

 ændringsforslag.
Et mindretal i udvalget (Venstres, Det Konservative  

 Folkepartis, Kristeligt Folkepartis og Frihed 2000 s medlemmer af udvalget)  

 er tilfredse med det fortsatte samarbejde omkring energireformen af 3. marts  

 1999 og opfølgningen af 17. november 1999 formaliseret i lovforslag  

 nr.
L 155.
 Et andet mindretal i udvalget (Centrum-Demokraternes  

 medlem af udvalget) bemærker, at CD ikke er en del af det samlede  

 forlig om energireformen af 3. marts 1999, da CD ikke stemte for den del af  

 forliget, der lægger loft over elværkernes  

 CO2-udledning; men CD udtrykker sin tilfredshed med deltagelsen og  

 samarbejdet i den efterfølgende reformopfølgningsaftale af 22.  

 marts 2000. Aftalen indeholder L 155, L 239, L 240, L 241 og L 275 samt  

 opfølgning af biomasseaftalen og det grønne energimarked.
 CD er tilfreds med bestræbelserne på at sikre  

 varmeforbrugerne et rimeligt prisleje, særligt for den mindre gruppe  

 varmeforbrugere i de små og nødlidende varmeværker, hvor  

 de forudsætningerne, forbrugerne tilsluttede sig, er ændret  

 katastrofalt, og at det tilstræbes, at alle forbrugere betaler den  

 samme afgift for den samme mængde varme ved bl.a. at sikre en rimelig  

 pris- og rabatpolitik i det offentlige selskab DONG.
Venstre, Det Konservative Folkeparti,  

 Centrum-Demokraterne, Kristeligt Folkeparti og Frihed 2000 bemærker, at  

 disse partier i forbindelse med L 155   elselskabers overgang til almindelig  

 skattepligt   med tilfredshed hilser, at det lykkedes at hæve  

 grænsen for, hvornår et elselskab skal udfærdige  

 selvangivelse, fra 3 MW til 10 MW.
Herved undgås unødige  

 omkostninger og unødig bureaukrati.
 Ligeledes er Venstre, Det Konservative Folkeparti,  

 Centrum-Demokraterne, Kristeligt Folkeparti og Frihed 2000 meget tilfredse  

 med, at kommunerne selv kan vælge, om de vil beskattes på linje  

 med aktieselskaber eller efter selskabsskattelovens § 3, stk. 7.
 Det er for Venstre, Det Konservative Folkeparti,  

 Centrum-Demokraterne, Kristeligt Folkeparti og Frihed 2000 også  

 tilfredsstillende, at kommuner, der producerer elektricitet ved  

 affaldsforbrænding, friholdes for skattepligt.
Et tredje mindretal i udvalget (Dansk Folkepartis medlem  

 af udvalget) bemærker, at Dansk Folkeparti som nævnt ved 1.  

 behandling af lovforslaget er enig i de grundlæggende principper  

 vedrørende beskatningen af alle elvirksomheder.
Mindretallet var  

 også opmærksom på, at lovforslaget kunne rejse en del  

 problemer, hvilket også har vist sig gennem den omfattende  

 høring.
Imidlertid finder Dansk Folkeparti, at de rejste  

 problemstillinger i det store og hele er imødekommet med de af  

 skatteministeren stillede ændringsforslag.
Ændringsforslag Af	skatteministeren, tiltrådt af udvalget:
Til § 1 1) I nr. 1 indsættes efter det foreslåede §  

 1, stk. 1, nr. 2 e:
» 2) Nr. 2 affattes således:
» 3) Efter nr. 3 indsættes som nye numre:
» » 02. I § 3, stk. 1, nr. 6, indsættes som 2. og  

3. pkt.:
» 4) Nr. 4 affattes således:
» » Stk. 8. For kommuner, der ønsker at overgå  

 til beskatning efter § 1, stk. 1, nr. 2 f, fra beskatning efter § 3, stk. 7,  

 finder § 5 C, stk. 2, tilsvarende anvendelse med hensyn til aktiver og  

 passiver, der både før og efter overgangen er omfattet af  

 beskatningen.
Værdierne opgjort efter § 35 O, stk. 6, træder i  

 stedet for anskaffelsessummerne nævnt i § 5 C, stk. 2.  

 Fondsbeskatningslovens §§ 16-19 og selskabsskattelovens § 35 K, stk. 1-4,  

 finder tilsvarende anvendelse på øvrige aktiver og  

 passiver.«« 5) I det under nr. 5 foreslåede § 9, stk. 1, 1.  

 pkt., indsættes efter »§  

 1, stk. 1, nr.«: »2 f og«.
 6) Nr. 6 affattes således:
» 7) Nr. 7 affattes således:
» 8) Nr. 8 affattes således:
» 9) Nr. 9 affattes således:
» » Nr. 5-8 bliver herefter nr. 6-9. « 10) I det under nr. 10 foreslåede § 35 O, stk.  

 1, udgår »fra og med 1.  

 januar 2000«.
 11) I de under nr. 10 foreslåede § 35 O,  

 stk. 2-5, ændres (i alt 4 steder) »den 1. januar 2000«  

 til: »overgangen til  

 skattepligt«.
 12) I det under nr. 10 foreslåede § 35 O, stk.  

 3, ændres »installationer heri« til: »  

installationer, der udelukkende tjener sådanne bygninger«.
 13) Det under nr. 10 foreslåede § 35 O, stk.  

 6, affattes således:
» 14) Det under nr. 10 foreslåede § 35 O, stk.  

 7, affattes således:
» Til § 2 15) Nr. 1 affattes således:
» 16) Nr. 2 affattes således:
» 17) Nr. 3 affattes således:
» Til § 3 18) I det under nr. 4 foreslåede § 15 c,  

 stk. 3, indsættes efter »selskabsskattelovens § 1, stk. 1, nr. 2 e«: »og 2 f, og § 3, stk. 7«, og efter »elselskaber«  

indsættes: »m.v.« Ny paragraf 19) Efter § 8 indsættes som ny paragraf:
» I skattekontrolloven, jf. lovbekendtgørelse nr. 564  

 af 2. juli 1999, som ændret senest ved § 5 i lov 295 af 2. maj 2000,  

 foretages følgende ændring:
 1) I § 2 indsættes som stk. 3:
» Til § 9 20) Stk. 1 affattes således:
 »Stk. 1.
 21) I stk. 2 ændres »den 1. januar 2000«  

 til: »det regnskabsår, der  

 påbegyndes den 1. januar 2000 eller senere«.
 22) I stk. 4 ændres »foreslået ændret ved § 1, nr. 9, i L 139 fremsat  

 den 7. december 1999« til: »ændret ved lov nr. 1110 af 29.  

 december 1999«.
 23) I stk. 5 ændres »foreslået ændret ved § 1, nr. 2, i L 139 fremsat  

 den 7. december 1999« og »foreslået ændret ved § 1,  

 nr. 6, i L 139 fremsat den 7. december 1999« til: »ændret  

 ved lov nr. 1110 af 29. december 1999«, og »1. januar  

 2000« ændres til: »30. december 1999«.
 24) Efter stk. 5 indsættes som stk. 6-13:
» Stk. 7. Kommuner, der skal overdrage elvirksomhed, eller  

 anden virksomhed, som har tilknytning til virksomhed med produktion,  

 transport, handel eller levering af elektricitet, der ikke omfattes af  

 selskabsskattelovens § 1, stk. 1, nr. 2 f, eller § 3, stk. 7, til et selskab  

 med begrænset ansvar, er skattepligtige af indtægt ved  

 sådan erhvervsmæssig virksomhed, når overdragelsen ikke er  

 sket pr. 1. januar 2000, indtil overdragelsen finder sted.
Skattepligten  

 omfatter tillige fortjeneste og tab ved afhændelse, afståelse  

 eller opgivelse af formuegoder, der har eller har haft tilknytning til den  

 erhvervsmæssige virksomhed, jf. dog stk. 8. Ved fastsættelse af  

 skattemæssige indgangsværdier for aktiver og passiver  

 vedrørende denne virksomhed finder selskabsskattelovens § 35 O, stk.  

 1-5, tilsvarende anvendelse.
Stk. 8. Overdragelse af elvirksomhed eller anden  

 virksomhed, som har tilknytning til virksomhed med produktion, transport,  

 handel eller levering af elektricitet, i 2000 til handelsværdien, der  

 sker som led i gennemførelsen af lov nr. 375 af 2. juni 1999 om  

 elforsyning, til et selskab med begrænset ansvar, kan ske uden  

 skattemæssige konsekvenser for overdrager, når denne  

 overgår til beskatning efter stk. 7, selskabsskattelovens § 1, stk. 1,  

 nr. 1, 2 e eller 2 f, § 2 eller § 3, stk. 7, fra skattefrihed efter  

 selskabsskattelovens § 3, såfremt overdrager beslutter at  

 tillægge overdragelsen virkning fra den 1. januar 2000 og selskabets  

 regnskabsår løber fra denne dato.
Tillægges overdragelsen  

 virkning fra den 1. januar 2000, indtræder selskabet i overdragerens  

 skattemæssige indgangsværdier opgjort efter selskabsskattelovens  

 § 35 O, stk. 1-6, for de modtagne aktiver og passiver, og indtægter og  

 udgifter, som måtte anses for at vedrøre selskabet,  

 såfremt overdragelsen rent faktisk var sket den 1. januar 2000,  

 medregnes ved selskabets indkomstopgørelse.
Såfremt  

 overdragelsen sker til et aktie- eller anpartsselskab, der allerede er  

 registreret, er det en betingelse, at selskabet er stiftet senest den 1.  

 januar 2000, at selskabet ikke forud for tidspunktet, hvor overdragelsen  

 finder sted, har drevet erhvervsmæssig virksomhed, og at hele  

 selskabets egenkapital fra stiftelsen har henstået som et  

 ubehæftet kontant indestående i et pengeinstitut.
Herudover er  

 det en betingelse, for at overdragelsen kan tillægges tilbagevirkende  

 kraft, at selskabet senest 1 måned efter overdragelsen af virksomheden  

 indsender genpart til selskabets skatteansættende myndighed af de  

 dokumenter, der i selskabslovgivningen er foreskrevet udarbejdet i  

 forbindelse med stiftelsen af det selskab, hvortil virksomheden overdrages,  

 samt dokumentation for, at selskabet er anmeldt til registrering i Erhvervs-  

 og Selskabsstyrelsen, eller at overdragelsen til et allerede registreret  

 selskab har fundet sted.
Skattepligten for selskabet indtræder den 1.  

 januar 2000.
 Stk. 9. Elselskaber, som i deres priser indregner  

 realiserede tab ved sideordnet virksomhed i overensstemmelse med godkendelse  

 meddelt i medfør af bestemmelserne i § 9, stk. 6, i lov om  

 elforsyning, jf. lovbekendtgørelse nr. 632 af 1. juli 1996, kan fra og  

 med indkomståret 2000 fradrage et beløb svarende til det tab ved  

 sideordnet virksomhed, som indregnes i indkomstårets priser ved  

 opgørelsen af den skattepligtige indkomst.
 Stk. 10. Underskud opgjort efter almindeligt anerkendte  

 regnskabsmæssige principper, der er opstået i regnskabsåret  

 før overgangen til skattepligt, og som indregnes i det følgende  

 regnskabsårs priser efter et hvile  i  sig selv-princip, jf. § 20 i lov  

 nr. 382 af 13. juni 1990 om varmeforsyning, kan fradrages ved  

 opgørelsen af den skattepligtige indkomst i det første  

 indkomstår under skattepligt. 1. pkt. finder ikke anvendelse for  

 decentrale kraftvarmeanlæg, der afskriver på anlæggets  

 nettogæld efter selskabsskattelovens § 35 O, stk. 7.
 Stk. 11. Ved kommuners overdragelse af fast ejendom, der  

 sker som led i gennemførelsen af lov nr. 375 af 2. juni 1999 om  

 elforsyning, beregnes tinglysningsafgiften efter tinglysningsafgiftslovens §  

 7, stk. 1, såfremt ejerskifte er tinglyst senest den 31. december  

 2000.
Stk. 12. Direkte eller indirekte forbrugerejede  

 elforsyningsvirksomheder, der i 2000 overtager og viderefører  

 elforsyningsvirksomhed, der hidtil har været drevet af en kommune eller  

 en selvejende institution, med virkning fra 1. januar 2000, skal ved  

 opgørelsen af den skattepligtige indkomst ikke medregne et  

 beløb svarende til den ved overførslen teknisk opgjorte  

 egenkapital, som virksomheden modtager vederlagsfrit i forbindelse med  

 overførslen af virksomheden.
Ved overførslen finder  

 bestemmelserne i stk. 8, 1. og 2. pkt., i det omfang de er anvendelige,  

 tilsvarende anvendelse. 1. og 2. pkt. finder tilsvarende anvendelse,  

 når en kommunal eller selvejende elforsyningsvirksomhed overtager og  

 viderefører en direkte eller indirekte forbrugerejet  

 elforsyningsvirksomhed.
Stk. 13. Beløb, som net- og  

 transmissionsvirksomheder indregner i deres priser som følge af, at de  

 er forpligtet til at refundere en kommune et beløb svarende til de  

 tjenestemandsforpligtelser, som er optjent forud for den 1. januar 2000 i den  

 kommunale elvirksomhed, og hvortil der ikke er hensat midler, skal ikke  

 medregnes til den skattepligtige indkomst.« Bemærkninger Ændringsforslagene har i udkast været til en  

 kort høring hos Advokatrådet, Affaldsteknisk Samarbejde, Dansk  

 Industri, Danske Energiselskabers Forening, Danske Fjernvarmeværkers  

 Forening, Danske Kraftvarmeværker, De Danske Landboforeninger,  

 Energistyrelsen, Erhvervenes Skattesekretariat, Erhvervs- og  

 Selskabsstyrelsen, Finansministeriet, Foreningen af Registrerede Revisorer,  

 Foreningen af Statsautoriserede Revisorer, Frederiksberg Kommune,  

 Håndværksrådet, Indenrigsministeriet, Justitsministeriet,  

 Kommunernes Landsforening, Konkurrencestyrelsen, Københavns Kommune,  

 Miljøstyrelsen, Reno-Sam, Statsministeriet, Told- og Skattestyrelsen  

 og Økonomiministeriet.
Høringsparterne har kunnet tilslutte sig de  

 tekniske elementer i ændringsforslagene.
Herudover har  

 høringssvarene givet anledning til visse materielle  

 ændringer.
Provenumæssige konsekvenser Med ændringsforslagene får SEAS Transmission  

 A/S adgang til at fradrage et beløb svarende til den  

 tilbageværende tabssaldo på afviklede sideordnede aktiviteter.  

 Efter den foreslåede bestemmelse kan selskabet fradrage et beløb  

 svarende til det tab, som indregnes i elpriserne for det  

 pågældende indkomstår ved opgørelsen af selskabets  

 skattepligtige indkomst.
Beløbet forventes årligt at  

 udgøre godt 14 mio. kr.
Værdien af fradraget for selskabet  

 udgør således knap 5 mio. kr. årligt, hvilket også  

 svarer til provenutabet, hvis SEAS Transmission A/S fuldt ud kan udnytte  

 fradraget.
Tabssaldoen forventes afviklet ved udgangen af indkomståret  

 2009.
Forslaget, om at decentrale kraftvarmeanlæg, der er  

 forbrugerejede, kan fradrage underskud opgjort efter almindelige  

 regnskabsmæssige principper, der er opstået i regnskabsåret  

 før overgangen til skattepligt, skønnes ikke at medføre  

 nævneværdige provenumæssige konsekvenser.
Der er dog tale  

 om en begunstigelse af de værker, der året før overgangen  

 til skattepligt har haft underskud, og da man ikke modsvarende  

 indfører skattepligt af overskud, der er opstået i  

 regnskabsåret før overgangen til skattepligt, vil der være  

 tale om et provenutab.
Skatteministeriet er ikke i besiddelse af oplysninger,  

 der kan belyse størrelsen heraf.
Det er yderst vanskeligt at skønne over, hvor stort  

 et provenutab den foreslåede fradragsret for indekstillæg for de  

 decentrale kraftvarmeanlæg, der ikke ejes af et  

 elektricitetsværk, vil medføre.
Dels skal man skønne  

 over, hvor mange af de decentrale værker der vælger  

 indekslånmetoden, og dernæst skal muligheden for udnyttelsen af  

 fradraget for indekstillægget vurderes.
Som eksempel kan nævnes, at et indekslån  

 på 1 mio. kr. med en restløbetid på 20 år vil have  

 et indekstillæg på de løbende ydelser på godt 1.000  

 kr. det første år, og indekstillægget vil herefter stige i  

 takt med reguleringen af restgælden.
Det skønnes med stor  

 usikkerhed, at nutidsværdien af tillægget for dette lån er  

 ca. 150.000 kr.
Nutidsværdien af provenutabet vil være i  

 størrelsesordenen 50.000 kr. for dette lån, hvis fradraget fuldt  

 ud kan udnyttes.
Provenutabet kan dog være overvurderet i forhold til  

 det alternativ, hvor nettogældsmetoden vælges.
Det skyldes, at  

 periodiseringen af de skattemæssige fradrag typisk vil være  

 forskellig i de to metoder.
 Overgangsbestemmelsen vedrørende kommunernes  

 fritagelse for tinglysningsafgiften på 0,6 pct. medfører, at der  

 gives afkald på et utilsigtet provenu.
 Forslaget om, at et beløb svarende til  

 egenkapitalen opgjort i visse nærmere opregnede  

 elforsyningsvirksomheder ikke skal være skattepligtig for den  

 elforsyningsvirksomhed, som overtager den pågældende  

 elforsyningsvirksomhed, medfører ligeledes, at der gives afkald  

 på et utilsigtet provenu.
Om forslaget vedrørende de uafdækkede  

 tjenestemandspensioner oplyser Kommunernes Landsforening, at  

 pensionsforpligtelserne i netvirksomhederne i de store kommuner  

 (København, Frederiksberg, Århus, Odense og Aalborg)  

 udgør størstedelen af de samlede tjenestemandspensioner, der  

 omfattes af forslaget.
Kommunernes Landsforening og Københavns Kommune  

 har oplyst, at beløbene for de nævnte kommuner udgør i  

 størrelsesordenen 1,2-1,3 mia. kr.
Fritagelsen for beskatning af  

 indtægter til brug for afvikling af forpligtelsen har en samlet  

 skatteværdi på ca. 400 mio. kr., som realiseres i takt med  

 indregningen i nettarifferne.
 Af øvrige elementer i ændringsforslagene kan  

 nævnes skattefritagelsen af produktion af elektricitet ved  

 affaldsforbrænding og muligheden for, at kommunerne kan anvende  

 reglerne om sambeskatning. Ændringsforslagene skønnes alt i alt  

 ikke at ændre provenuvirkningen af det samlede lovforslag,  

 således at det fortsat er forventningen, at der ikke kommer noget  

 nævneværdigt provenu de nærmest kommende år.
Administrative konsekvenser Ændringsforslagene ændrer ikke de  

 administrative konsekvenser af det samlede lovforslag.
Det samlede forslag  

 skønnes således at ville medføre en løbende  

 merbelastning i Told og Skat i størrelsesordenen 3-4  

 årsværk.
Til nr. 1 Skattepligten for kommuner med skattepligtige  

 elaktiviteter, der ikke er udskilt i et selskab med begrænset ansvar,  

 er efter lovforslagets § 1, nr. 4, begrænset til indtægten ved  

 elnæringsvirksomhed.
Dette svarer til, hvad der efter  

 selskabsskattelovens § 1, stk. 1, nr. 6, gælder for foreninger m.v.  

 Foreninger er kun skattepligtige af indtægt ved erhvervsmæssig  

 virksomhed.
Andre indtægter omfattes ikke af skattepligten.
Denne lempeligere beskatning medfører, at  

 kommunerne ikke kan anvende reglerne om sambeskatning i selskabsskattelovens  

 § 31. Efter disse regler har kun selskaber m.v., der er undergivet  

 aktieselskabsbeskatning, mulighed for at blive sambeskattet.
Kommunerne har  

 som en følge heraf udtrykt ønske om at blive beskattet på  

 linje med aktieselskaber for dermed at opnå mulighed for  

 sambeskatning.
Det foreslås derfor, at kommuner, der driver  

 elvirksomhed i kommunalt regi, ved overgangen til skattepligt kan vælge  

 at blive beskattet på linje med aktieselskaber af den  

 pågældende elvirksomhed i stedet for at blive beskattet efter den  

 foreslåede § 3, stk. 7, jf. ændringsforslaget vedrørende §  

 9, stk. 6 (ændringsforslag nr. 24). Grænsedragningen mellem  

 indtægt ved erhvervsmæssig virksomhed og passiv  

 kapitalanbringelse, som den kendes fra foreninger m.v. omfattet af § 1, stk.  

 1, nr. 6, foreslås således ikke at skulle finde tilsvarende  

 anvendelse for disse kommuner.
Eventuelle tilskud fra den øvrige del  

 af kommunen til den regnskabsmæssigt udskilte virksomhed, som omfattes  

 af skattepligten, vil herefter skulle medregnes til den  

 pågældende virksomheds skattepligtige indkomst efter  

 statsskattelovens § 4.
 Har en kommune først valgt at blive beskattet  

 på linje med aktieselskaber, kan kommunen ikke senere blive beskattet  

 efter den foreslåede § 3, stk. 7.
Netvirksomheder skal efter elforsyningslovens regler  

 udarbejde en åbningsbalance med de aktiver og passiver, som kan  

 henføres til netvirksomheden.
Det er denne regnskabsmæssigt  

 udskilte virksomhed, der herefter bliver omfattet af skattepligten.
Herefter  

 vil f.eks. ejerandele i elproduktionsvirksomheder m.v. være omfattet af  

 skattepligten.
Efter elforsyningslovens § 97, stk. 2, er det en betingelse  

 for meddelelse af bevilling til netvirksomheden, at direkte eller indirekte  

 ejerandele i elproduktionsvirksomheder, transmissionsvirksomheder,  

 systemansvarlige virksomheder og forsyningspligtige virksomheder, der  

 besiddes af netvirksomheden eller af virksomheder, der direkte eller  

 indirekte besidder ejerandele i netvirksomheden, overføres til  

 netvirksomheden, således at denne direkte besidder de  

 pågældende ejerandele.
Herudover foreslås det, at kommunal elvirksomhed,  

 der efter bestemmelsen i § 2, stk. 4, i lov nr. 375 af 2. juni 1999 om  

 elforsyning er undtaget fra elforsyningslovens bestemmelser, og som ikke  

 kræves udskilt til et selskab med begrænset ansvar, tillige  

 inddrages under skattepligt.
Efter § 2 i lov om elforsyning finder  

 elforsyningsloven anvendelse på produktion, transport, handel og  

 levering af elektricitet.
Miljø- og energiministeren kan efter lovens  

 § 2, stk. 4, bestemme, at mindre anlæg eller mindre omfattende  

 aktiviteter, som er omfattet af loven, helt eller delvis skal undtages fra  

 lovens bestemmelser.
Der skal foretages en klar regnskabsmæssig  

 udskillelse af de aktiver og passiver, der kan henføres til  

 sådanne mindre anlæg eller mindre omfattende aktiviteter,  

 således at der kan ske beskatning af indtægter og omkostninger,  

 som kan henføres hertil.
Hvis der produceres elektricitet og varme i  

 samproduktion, foreslås det, at skattepligten tillige skal omfatte  

 virksomhed med varmeproduktion.
 Ud over indtægt ved sådan virksomhed omfattes  

 tillige fortjeneste og tab ved afhændelse, afståelse eller  

 opgivelse af formuegoder, der har eller har haft tilknytning til en  

 sådan virksomhed, af skattepligten.
Til nr. 2 Da de foreslåede ændringer under nr. 1 og 4  

 afviger fra kommunernes skattefritagelse i selskabsskattelovens § 3, stk. 1,  

 nr. 2, foreslås dette tilkendegivet i bestemmelsen ved at  

 indsætte »jf. dog stk. 7 og  

 § 1, stk. 1, nr. 2 f«.
Til nr. 3 Almennyttige boligorganisationer vil efter de  

 gældende regler oftest være betinget og fuldstændig  

 skattefritaget efter selskabsskattelovens § 3, stk. 1, nr. 6. Efter denne  

 bestemmelse er boligorganisationer, der er godkendt af kommunalbestyrelsen  

 til at udøve almen boligvirksomhed, undtaget fra skattepligt,  

 når indtægterne   bortset fra normal forrentning af en eventuel  

 indskudskapital   ifølge vedtægterne udelukkende kan anvendes  

 til fremme af alment boligbyggeri eller lignende af boligministeren godkendt  

 formål.
Bestemmelsen skal fortolkes snævert.
En almennyttig  

 boligorganisation kan således kun i yderst begrænset omfang  

 udøve virksomhed, der ikke er en integreret del af udlejningen uden at  

 miste skattefriheden.
 Der har været rejst tvivl om, hvorvidt almennyttige  

 boligorganisationers salg af elektricitet til det offentlige net  

 medfører, at den pågældende boligorganisation ikke  

 opfylder betingelserne for skattefritagelse efter lovens § 3, stk. 1, nr. 6.  

 Opfylder boligorganisationen ikke betingelserne vil dette betyde, at  

 boligorganisationen efter forslaget bliver skattepligtig efter lovens § 1,  

 stk. 1, nr. 1, eller den foreslåede bestemmelse i lovens § 1, stk. 1,  

 nr. 2 e, af alle sine indtægter, herunder lejeindtægterne,  

 hvilket ikke er hensigtsmæssigt.
Det foreslås derfor at ændre  

 selskabsskattelovens § 3, stk. 1, nr. 6, således, at  

 boligorganisationer med produktion af elektricitet og varme fortsat er  

 fritaget for skattepligt af deres lejeindtægter, uanset om produktionen  

 af elektricitet og varme efter de gældende regler må antages at  

 ville have medført, at betingelserne for skattefrihed ikke var  

 opfyldt.
Fritagelsen gælder dog ikke indtægt ved produktion af  

 elektricitet og varme.
Dette gælder, uanset hvem der aftager  

 elektriciteten eller varmen.
En boligorganisations indtægt ved  

 produktion af elektricitet og varme vil herefter blive omfattet af  

 selskabsskattelovens § 1, stk. 1, nr. 1 eller 2 e, eller § 2, jf. § 1, stk.  

 1, nr. 1 eller 2 e.
Boligorganisationer, der udelukkende producerer varme,  

 vil ikke være skattepligtige af indtægt ved denne produktion,  

 når betingelserne i 1. pkt. er opfyldt.
Herudover findes der skoler m.v. omfattet af  

 selskabsskattelovens § 3, stk. 1, nr. 5, med kraftvarmeanlæg.
Der  

 foreslås en tilsvarende bestemmelse for sådanne skoler m.v.,  

 således at de ikke bliver skattepligtige af alle deres indtægter,  

 når de sælger elektricitet til det offentlige net.
 Såfremt organisationerne m.v. omfattet af  

 selskabsskattelovens § 3, stk. 1, nr. 5 og 6, har sådan indtægt  

 ved produktion af elektricitet m.v., skal organisationerne m.v. foretage en  

 klar regnskabsmæssig udskillelse af indtægter og udgifter, der  

 kan henføres til den skattepligtige virksomhed, således at der  

 kan ske beskatning af indtægterne ved de nævnte skattepligtige  

 aktiviteter.
Til nr. 4 Ad stk. 7 Skattepligten for kommuner med skattepligtige  

 elaktiviteter, der ikke er udskilt i et selskab med begrænset ansvar,  

 er efter lovforslagets § 1, nr. 4, begrænset til indtægten ved  

 elnæringsvirksomhed.
Dette svarer til, hvad der efter  

 selskabsskattelovens § 1, stk. 1, nr. 6, gælder for foreninger m.v.  

 Foreninger er kun skattepligtige af indtægt ved erhvervsmæssig  

 virksomhed.
Andre indtægter omfattes ikke af skattepligten.
Denne lempeligere beskatning medfører, at  

 kommunerne ikke kan anvende reglerne om sambeskatning i selskabsskattelovens  

 § 31. Efter disse regler har kun selskaber m.v., der er undergivet  

 aktieselskabsbeskatning, mulighed for at blive sambeskattet.
Kommunerne har  

 som en følge heraf udtrykt ønske om at blive beskattet på  

 linje med aktieselskaber for dermed at opnå mulighed for  

 sambeskatning.
 Der er derfor i selskabsskattelovens § 1, stk. 1,  

 foreslået indsat en bestemmelse, hvorefter kommuner, der driver  

 elvirksomhed i kommunalt regi, kan blive skattepligtige på linje med  

 aktieselskaber af den pågældende elvirksomhed i stedet for at  

 blive beskattet efter den foreslåede § 3, stk. 7.
For ikke at afskære kommuner, der ikke ønsker  

 at blive sambeskattet med eventuelle underliggende datterselskaber, fra at  

 blive lempeligere beskattet efter den foreslåede bestemmelse i § 3,  

 stk. 7, foreslås denne bestemmelse opretholdt.
Dette medfører,  

 at kommuner, der driver netvirksomhed eller virksomhed, der efter § 2, stk.  

 4, i lov nr. 375 af 2. juni 1999 om elforsyning er undtaget fra  

 elforsyningslovens bestemmelser, ved overgangen til skattepligt skal  

 vælge, om de vil beskattes efter selskabsskattelovens § 3, stk. 7,  

 eller beskattes på linje med aktieselskaber, jf.  

 ændringsforslaget vedrørende § 9, stk. 6 (ændringsforslag  

 nr. 24).
Det foreslås herudover at ændre formuleringen  

 af den foreslåede bestemmelse i § 3, stk. 7, således, at kommuner  

 tillige gøres skattepligtige af indtægt ved erhvervsmæssig  

 virksomhed, som efter bestemmelsen i § 2, stk. 4, i lov nr. 375 af 2. juni  

 1999 om elforsyning undtages fra elforsyningslovens bestemmelser, og som ikke  

 kræves udskilt til et selskab med begrænset ansvar.
Efter § 2 i  

 lov om elforsyning finder elforsyningsloven anvendelse på produktion,  

 transport, handel og levering af elektricitet.
Miljø- og  

 energiministeren kan efter lovens § 2, stk. 4, bestemme, at mindre  

 anlæg eller mindre omfattende aktiviteter, som er omfattet af loven,  

 helt eller delvis skal undtages fra lovens bestemmelser.
Hvis der produceres  

 elektricitet og varme i samproduktion, foreslås det, at skattepligten  

 tillige omfatter erhvervsmæssig virksomhed med produktion af varme.
 Såfremt en kommune er skattepligtig af indtægt  

 ved erhvervsmæssig virksomhed med at drive eldistributionsnet eller  

 virksomhed, der efter § 2, stk. 4, i lov nr. 375 af 2. juni 1999 om  

 elforsyning er undtaget fra elforsyningslovens bestemmelser, skal kommunen  

 foretage en klar regnskabsmæssig udskillelse af indtægter og  

 omkostninger, herunder henlæggelser, som kan henføres til denne  

 skattepligtige virksomhed, således at der kan ske beskatning af  

 kommunens indtægter ved de nævnte skattepligtige aktiviteter.
Forslaget om at gøre kommuner skattepligtige af  

 indtægt ved virksomhed med produktion af elektricitet ved  

 affaldsforbrænding foreslås ikke opretholdt.
Det var ved  

 udarbejdelsen af lovforslaget lagt til grund, at det ville være i strid  

 med EF-traktatens statsstøtteregler at friholde sådan  

 elproduktion for skattepligt.
Kommunernes primære opgave er en offentligretlig  

 forpligtelse til at anvise bortskaffelsesmulighed for affald, der frembringes  

 i kommunerne.
Deres hovedopgave er således ikke at producere  

 elektricitet og varme.
Produktionen af elektricitet og varme udgør  

 samtidig en mindre del af den samlede affaldsbortskaffelse, idet  

 bortskaffelsen af affaldet herudover sker ved blandt andet deponering,  

 genbrug og kompost.
Under hensyntagen hertil foreslås det, at der ikke  

 indføres skattepligt for kommuners virksomhed med produktion af  

 elektricitet ved affaldsforbrænding.
Sådan virksomhed vil  

 herefter være omfattet af kommunernes skattefritagelse i  

 selskabsskattelovens § 3, stk. 1, nr. 2. Da friholdelsen for skattepligt som  

 nævnt giver anledning til visse spørgsmål i relation til  

 EF-traktatens statsstøttebestemmelser, vil friholdelsen for  

 skattepligt   sammen med de øvrige ændringsforslag   blive  

 forelagt Europa-Kommissionen, når denne orienteres om den vedtagne  

 lov.
Ad stk. 8 Det foreslås, at reglerne i selskabsskattelovens § 5  

 C, stk. 2, skal finde tilsvarende anvendelse ved kommuners overgang fra  

 beskatning efter selskabsskattelovens § 3, stk. 7, til beskatning efter  

 lovens § 1, stk. 1, nr. 2 f.
Herudover foreslås det, at  

 fondsbeskatningslovens §§ 16-19 og selskabsskattelovens § 35 K, stk. 1-4,  

 skal finde tilsvarende anvendelse på de aktiver og passiver, der hidtil  

 ikke har været omfattet af skattepligten.
Kommuner, der hidtil har været omfattet af lovens §  

 3, stk. 7, har efter bestemmelsen i lovens § 9, stk. 1, haft mulighed for at  

 fradrage udgifter, der vedrører indkomstkilder, hvis indtægter  

 er skattepligtige.
Kommuner har også med hjemmel i denne bestemmelse  

 haft mulighed for at foretage afskrivninger på bygninger, driftsmidler  

 m.v., der har tilknytning til elnæringsvirksomheden.
Henvisningen til lovens § 5 C, stk. 2, indebærer, at  

 kommunen ved overgangen til den ændrede beskatning succederer i  

 anskaffelsessummerne og anskaffelsestidspunkterne for disse formuegoder.
Da  

 kommunerne ved overgangen til skattepligt har opgjort anskaffelsessummerne  

 efter selskabsskattelovens § 35 O, stk. 6, foreslås det, at disse  

 skattemæssige indgangsværdier træder i stedet for de  

 oprindelige anskaffelsessummer.
 Overgangen til aktieselskabsbeskatning bevirker, at  

 kommunerne som udgangspunkt bliver skattepligtige af alle indtægter,  

 der kan henføres til elvirksomheden, jf. bemærkningerne til  

 ændringsforslag nr. 1.
 Henvisningen til fondsbeskatningslovens §§ 16-19 bevirker,  

 at det er overgangsreglerne i disse bestemmelser, der skal finde anvendelse  

 ved afgørelsen af, hvorledes afskrivningerne skal foretages på  

 de aktiver, der ikke hidtil har kunnet afskrives på.
Herudover foreslås det, at selskabsskattelovens § 35  

 K, stk. 1-4, om fastsættelse af indgangsværdier for  

 opgørelse af fortjeneste og tab ved afhændelse af fast ejendom,  

 værdipapirer og goodwill, der finder anvendelse ved gensidige  

 forsikringsforeningers overgang til beskatning, tilsvarende skal finde  

 anvendelse.
Dette sikrer, at hvis fortjenesten på de  

 pågældende aktiver og passiver ikke har været omfattet af  

 skattepligten forud for overgangen, vil kommunen alene blive beskattet af den  

 fortjeneste, der vedrører perioden efter overgangen til  

 aktieselskabsbeskatning.
Dette sikres ved, at værdien ved overgangen  

 træder i stedet for anskaffelsessummen, når fortjeneste og tab  

 senere skal opgøres.
Til nr. 5-8 Der er tale om konsekvensændringer som følge  

 af ændringsforslag nr. 1, hvorefter kommuner kan beskattes på  

 linje med aktieselskaber.
Til nr. 9 Det foreslås, at kommuner, der er skattepligtige  

 efter selskabsskattelovens § 1, stk. 1, nr. 2 f, får mulighed for at  

 blive sambeskattet med underliggende datterselskaber. Ændringsforslaget  

 skal ses i sammenhæng med ændringsforslag nr. 1.
Til nr. 10 og 11 Der er tale om konsekvensændringer som følge  

 af ændringsforslag nr. 20.
Til nr. 12 Der er tale om en rettelse, således at bestemmelsen  

 affattes i overensstemmelse med ordlyden i § 15 i den nye afskrivningslov,  

 jf. lov nr. 433 af 26. juni 1998.
Til nr. 13 Der er tale om en konsekvensændring som følge  

 af ændringsforslag nr. 1 og 3. De i selskabsskattelovens § 35 O, stk.  

 1-5, foreslåede regler om skattemæssige indgangsværdier  

 finder tilsvarende anvendelse for boligorganisationer og skoler m.v., der  

 overgår til beskatning af indtægt ved produktion af elektricitet  

 og varme, fra skattefrihed efter § 3, stk. 1, nr. 5 eller 6, på aktiver  

 og passiver vedrørende denne virksomhed.
Tilsvarende gælder for  

 kommuner, der omfattes af den foreslåede bestemmelse i  

 selskabsskattelovens § 1, stk. 1, nr. 2 f.
Til nr. 14 Efter den i lovforslaget under § 1, nr. 10,  

 foreslåede § 35 O, stk. 7, kan decentrale kraftvarmeanlæg, som  

 ikke ejes af et elektricitetsværk, afskrive et beløb svarende  

 til den del af nettogælden, der kan henføres til  

 kraftvarmeanlæggene, opgjort til kursværdien pr. 31. december  

 1999, i den skattepligtige indkomst over en periode på 20 år fra  

 skattepligtens indtræden, i stedet for at afskrive på aktiver,  

 som anlægget ejer forud for overgangen til skattepligt.
Formålet  

 med bestemmelsen i § 35 O, stk. 7, er at give de decentrale  

 kraftvarmeanlæg mulighed for at afskrive på den del af  

 anlæggets samlede gæld, som overstiger anlæggets fordringer  

 omfattet af kursgevinstloven og værdipapirer omfattet af  

 aktieavancebeskatningsloven.
Afskrivning på nettogælden sikrer,  

 at indkomster, som beløbsmæssigt svarer til nettogælden,  

 ikke beskattes og i stedet kan anvendes til afdrag på gælden.
§ 35 O, stk. 7, tager ikke særlige hensyn til den  

 situation, hvor et kraftvarmeanlæg har optaget indekslån.
Ved  

 indekslån inflationskorrigeres prioritetsgælden indtil  

 lånets udløb.
Indeksreguleringen af prioritetsgælden er  

 ikke fradragsberettiget, såfremt renten på lånet opfylder  

 mindsterenten for indekslån.
Denne er fastsat til 2,5 pct., hvorfor  

 indekslån som hovedregel opfylder mindsterenten.
Konsekvensen heraf er,  

 at en del af tilbagebetalingen af lånet, svarende til  

 indekstillæggene, skal ske med beskattede midler.
Dette modsvares af,  

 at långiver ikke beskattes af indekstillæggene.
Branchen har ytret ønske om, at der  

 indrømmes fradragsret for indekstillæg.
Regeringen er indstillet  

 på at imødekomme ønsket.
Dette indebærer, at et  

 anlæg herefter kan afvikle eksisterende gæld med ubeskattede  

 midler, hvilket yderligere er til gunst for kraftvarmeanlæg, der er  

 finansieret ved indekslån.
Det foreslås derfor, at de decentrale  

 kraftvarmeanlæg, der ikke ejes af et elektricitetsværk, enten  

 skal kunne afskrive et beløb svarende til den del af  

 nettogælden, der kan henføres til kraftvarmeanlægget,  

 opgjort til kursværdien pr. datoen for overgang til skattepligt over 20  

 år fra skattepligtens indtræden, eller fradrage afdrag og  

 indekstillæg på indekslån, der er optaget før den 1.  

 januar 2000, og som vedrører perioden efter overgangen til  

 skattepligt, ved opgørelsen af den skattepligtige indkomst.  

 Renteudgifter, der påløber indekslånet, vil efter de  

 almindelige regler kunne fradrages ved opgørelsen af den  

 skattepligtige indkomst.
Vælger et anlæg at benytte sig af en af  

 disse to muligheder, kan anlægget ikke afskrive på aktiver, som  

 det ejer ved overgangen til skattepligt.
Ved senere afståelse af disse  

 aktiver medregnes den fulde afståelsessum, uanset aktivets art, ved  

 opgørelsen af den skattepligtige indkomst.  

 Ejendomsavancebeskatningslovens regler om opgørelse af fortjeneste ved  

 afståelse af fast ejendom finder således ikke anvendelse i  

 sådanne situationer.
Principperne i ejendomsavancebeskatningslovens §  

 4, stk. 4-9, om blandt andet kontantomregning, finder dog anvendelse, uanset  

 aktivets art.
 Tidspunktet for nettogældens opgørelse  

 foreslås ændret fra den 31. december 1999 til datoen for overgang  

 til skattepligt som en konsekvens af ændringsforslag nr. 20.
Et kraftvarmeanlægs kassebeholdning er ikke medtaget  

 i den i lovforslaget foreslåede bestemmelse i § 35 O, stk. 7, 3. pkt.,  

 hvorefter anlæggets nettogæld opgøres som den del af  

 anlæggets samlede gæld, som overstiger anlæggets fordringer  

 omfattet af kursgevinstloven og værdipapirer omfattet af  

 aktieavancebeskatningsloven.
En kassebeholdning bør imidlertid  

 medregnes ved opgørelsen, og det foreslås derfor, at  

 anlæggets nettogæld herefter opgøres som den del af  

 anlæggets samlede gæld, som overstiger anlæggets fordringer  

 omfattet af kursgevinstloven, værdipapirer omfattet af  

 aktieavancebeskatningsloven og kassebeholdning.
Til nr. 15-17 Kommuner omfattet af selskabsskattelovens § 1, stk. 1, nr.  

 2 f, foreslås omfattet af reglerne i aktieavancebeskatningsloven om  

 anvendelse af gennemsnitsmetoden ved opgørelsen af fortjeneste og tab  

 ved afståelse af aktier inden 3 års ejertid, reglerne om, at  

 fortjenester er skattefri (og tab ikke fradragsberettiget) ved  

 afståelse efter en ejertid på 3 år eller mere, samt af de  

 særlige regler om tabsfradrag for selskaber ved afståelse af  

 visse investeringsbeviser.
Til nr. 18 Kommuner, som har valgt at varetage netvirksomhed eller  

 virksomhed, der er undtaget fra elforsyningslovens bestemmelser, jf. § 2,  

 stk. 4, i lov om elforsyning, i kommunalt regi, kan   på samme  

 måde som andre elselskaber   have et forretningsmæssigt begrundet  

 ønske om at udskille disse aktiviteter i et eller flere selskaber.
Det  

 foreslås derfor, at kommuner indrømmes den samme adgang til at  

 anvende fusionsskattelovens regler om skattefri tilførsel af aktiver  

 som de øvrige elselskaber.
Dette sker ved at udvide den under  

 lovforslagets § 3, nr. 4, foreslåede bestemmelse i fusionsskattelovens  

 § 15 c, stk. 3, til også at omfatte kommuner, der beskattes efter de  

 foreslåede bestemmelser i selskabsskattelovens § 1, stk. 1, nr. 2 f, og  

 § 3, stk. 7.
 Kommuner, der ønsker at udskille sådan  

 elvirksomhed til et selskab, men hvor overdragelsen først sker i  

 foråret 2000 eller senere, kan herefter skattefrit udskille de  

 nævnte aktiviteter til et eller flere selskaber, når  

 betingelserne i fusionsskattelovens kapitel 5 er opfyldt.
Til nr. 19 Det foreslås, at der i skattekontrolloven skabes  

 hjemmel til, at elproduktionsvirksomheder med en elproduktion på under  

 10 MW eleffekt i indkomståret i stedet for at indgive en egentlig  

 selvangivelse skal kunne indgive det almindelige årsregnskab inden  

 udløbet af selvangivelsesfristen.
Bestemmelsen imødekommer  

 branchens ønske om, at mindre elselskaber ikke i en startfase skal  

 pålægges nye administrative byrder som følge af den  

 foreslåede skattepligt.
 Bestemmelsen omfatter elproduktionsvirksomheder, der  

 afsætter prioriteret el, jf. § 57, stk. 1, nr. 1, i lov nr. 375 af 2.  

 juni 1999 om elforsyning.
Efter den foreslåede bestemmelse kan  

 elproduktionsvirksomheder i stedet for at indgive selvangivelse indgive  

 årsregnskabet.
Alle elproduktionsvirksomheder skal i forvejen udarbejde  

 årsregnskab i medfør af elforsyningslovens § 85.  

 Årsregnskabet skal indsendes inden selvangivelsesfristens udløb,  

 jf. skattekontrollovens § 4.
Den skatteansættende myndighed træffer  

 på baggrund af årsregnskabet og eventuelle yderligere indhentede  

 oplysninger afgørelse om, hvorvidt den indsendelsespligtige har  

 indkomst til beskatning.
Den skatteansættende myndigheds  

 afgørelse kan påklages efter reglerne i skattestyrelsesloven om  

 klage over skatteansættelsen.
 De almindelige regler om selvangivelsespligt finder  

 tilsvarende anvendelse for indsendelse af årsregnskabet.
 Der vil inden for en periode på 2 år fra  

 lovforslagets vedtagelse blive udarbejdet en redegørelse til  

 Folketingets Skatteudvalg om omfanget af de administrative konsekvenser  

 forbundet med den foreslåede bestemmelse.
Til nr. 20 Det var ved udarbejdelsen af lovforslaget lagt til grund,  

 at alle elselskaber har kalenderårsregnskab.
Dette har vist sig ikke at  

 være tilfældet.
Det foreslås derfor, at loven skal have  

 virkning fra og med regnskabsår, der begynder den 1. januar 2000 eller  

 senere.
De hidtil gældende regler vil finde anvendelse til og med det  

 sidste regnskabsår inden overgangen til skattepligt.
Loven vil herefter  

 have virkning fra og med den 1. juli 2000 for elselskaber med  

 regnskabsperiode 1. juli - 30. juni, og de hidtil gældende regler vil  

 for disse elselskaber finde anvendelse indtil 30. juni 2000. Herefter skal  

 elselskaber, der ikke har kalenderårsregnskab, ikke indgive  

 selvangivelse for en del af en regnskabsperiode.
Til nr. 21 Der er tale om en konsekvensændring som følge  

 af ændringsforslag nr. 20.
Til nr. 22 Der er tale om et teknisk ændringsforslag som  

 følge af, at lovforslag nr.
L 139 om kraftværkernes  

 økonomiske forhold m.v., jf. lov nr. 1110 af 29. december 1999, er  

 vedtaget.
Til nr. 23 Der er for det første tale om tekniske  

 ændringsforslag som følge af, at lovforslag nr.
L 139 om  

 kraftværkernes økonomiske forhold m.v., jf. lov nr. 1110 af 29.  

 december 1999, er vedtaget.
 Herudover er der tale om en konsekvensrettelse som  

 følge af, at § 69, stk. 1, 2. pkt., i lov om elforsyning blev sat i  

 kraft den 30. december 1999, og ikke som forventet den 1. januar 2000, jf.  

 bekendtgørelse nr. 1126 af 29. december 1999 om ikrafttræden af  

 lov om elforsyning, lov om ændring af lov om elforsyning og lov om  

 ændring af lov om varmeforsyning.
Til nr. 24 Ad stk. 6 Skattepligten for kommuner med skattepligtige  

 elaktiviteter, der ikke er udskilt i et selskab med begrænset ansvar,  

 er efter lovforslagets § 1, nr. 4, begrænset til indtægten ved  

 elnæringsvirksomhed.
Dette svarer til, hvad der efter  

 selskabsskattelovens § 1, stk. 1, nr. 6, gælder for foreninger m.v.  

 Foreninger er kun skattepligtige af indtægt ved erhvervsmæssig  

 virksomhed.
Andre indtægter omfattes ikke af skattepligten.
Denne lempeligere beskatning medfører, at  

 kommunerne ikke kan anvende reglerne om sambeskatning i selskabsskattelovens  

 § 31. Efter disse regler har kun selskaber m.v., der er undergivet  

 aktieselskabsbeskatning, mulighed for at blive sambeskattet.
Kommunerne har  

 som en følge heraf udtrykt ønske om at blive beskattet på  

 linje med aktieselskaber for dermed at opnå mulighed for  

 sambeskatning.
 Der er derfor i selskabsskattelovens § 1, stk. 1, nr. 2 f,  

 foreslået en bestemmelse, hvorefter kommuner, der driver elvirksomhed i  

 kommunalt regi, kan blive skattepligtige på linje med aktieselskaber af  

 den pågældende elvirksomhed i stedet for at blive beskattet efter  

 den foreslåede § 3, stk. 7.
 For ikke at afskære kommuner, der ikke ønsker  

 at blive sambeskattet med eventuelle underliggende datterselskaber, fra at  

 blive lempeligere beskattet efter den foreslåede bestemmelse i § 3,  

 stk. 7, foreslås denne mulighed opretholdt.
 Som en følge heraf foreslås det, at  

 kommunerne ved overgangen til skattepligt skal vælge, om de vil  

 beskattes på linje med aktieselskaber efter den foreslåede  

 bestemmelse i selskabsskattelovens § 1, stk. 1, nr. 2 f, eller beskattes  

 efter den lempeligere bestemmelse i selskabsskattelovens § 3, stk. 7.  

 Kommunen skal ved indgivelse af selvangivelse for det første  

 indkomstår under skattepligt bindende tilkendegive, hvilken bestemmelse  

 kommunen ønsker at blive skattepligtig efter.
 Vælger en kommune ved overgangen til skattepligt at  

 blive beskattet efter lovens § 3, stk. 7, kan kommunen senere vælge at  

 overgå til aktieselskabsbeskatning, jf. den foreslåede § 3, stk.  

 8. Har en kommune valgt at blive beskattet på linje med aktieselskaber,  

 kan kommunen ikke senere blive beskattet efter den foreslåede § 3, stk.  

 7.
Ad stk. 7 Efter § 4 i lov nr. 375 af 2. juni 1999 om elforsyning kan  

 en kommune varetage netvirksomhed og produktion af elektricitet ved  

 affaldsforbrænding i kommunalt regi.
Tilsvarende gælder  

 virksomhed, der efter § 2, stk. 4, i lov nr. 375 af 2. juni 1999 om  

 elforsyning undtages fra elforsyningslovens bestemmelser.
Anden elaktivitet  

 skal udskilles i et selskab med begrænset ansvar.
Tilsvarende  

 gælder anden virksomhed, som har tilknytning til virksomhed med  

 produktion, transport, handel eller levering af elektricitet, også  

 kaldet sideordnet virksomhed, jf. § 4, stk. 2, i lov nr. 375 af 2. juni 1999  

 om elforsyning.
Som en konsekvens heraf omfatter de foreslåede  

 skattepligtsbestemmelser for kommuner i selskabsskattelovens § 1, stk. 1, nr.  

 2 f, og § 3, stk. 7, indtægt ved netvirksomhed og virksomhed, der efter  

 § 2, stk. 4, i lov nr. 375 af 2. juni 1999 om elforsyning er undtaget fra  

 elforsyningslovens bestemmelser.
Virksomhed med produktion af elektricitet  

 ved affaldsforbrænding er friholdt for skattepligt, jf.  

 bemærkningerne til ændringsforslag nr. 4.
Det har vist sig, at der kan forekomme tilfælde,  

 hvor den faktiske udskillelse først sker i løbet af  

 foråret 2000. Der foreslås derfor indsat en bestemmelse som stk.  

 7, hvorefter kommuner gøres skattepligtige af indtægt ved  

 sådan anden elaktivitet eller indtægt ved sideordnet virksomhed,  

 indtil den faktiske overdragelse finder sted.
Skattepligten omfatter tillige  

 fortjeneste og tab ved afhændelse, afståelse eller opgivelse af  

 formuegoder, der har eller har haft tilknytning til den erhvervsmæssige  

 virksomhed.
Ved fastsættelsen af skattemæssige  

 indgangsværdier for aktiver og passiver vedrørende denne  

 virksomhed finder selskabsskattelovens § 35 O, stk. 1-5, tilsvarende  

 anvendelse.
Ad stk. 8 Der foreslås indsat i § 9, stk. 8, en bestemmelse,  

 hvorefter overdragelse af elvirksomhed i 2000, der sker som led i  

 gennemførelsen af lov nr. 375 af 2. juni 1999 om elforsyning, til et  

 selskab med begrænset ansvar kan ske uden skattemæssige  

 konsekvenser for overdrager, såfremt denne beslutter at tillægge  

 overdragelsen virkning fra den 1. januar 2000 og selskabets regnskabsår  

 løber fra denne dato.
Tilsvarende foreslås ved overdragelse af  

 anden virksomhed, som har tilknytning til virksomhed med produktion,  

 transport, handel eller levering af elektricitet, såkaldt sideordnet  

 virksomhed.
Skattefriheden er betinget af, at overdragelsen sker til  

 handelsværdien, og at den foretages af et af de elselskaber m.v., der  

 gøres skattepligtige ved dette lovforslag.
Overdragelse af virksomhed,  

 der sker som led i gennemførelsen af den nye elforsyningslov, er dels  

 overdragelser, der skal foretages i medfør af bestemmelser i  

 elforsyningsloven, og dels overdragelser, der i øvrigt er en  

 hensigtsmæssig strukturtilpasning i tilknytning til elreformen.  

 Herefter vil f.eks. kommuner, der efter elforsyningslovens § 4, stk. 1, skal  

 udskille elvirksomhed, der ikke består i netvirksomhed, til et selskab  

 med begrænset ansvar, kunne overdrage elvirksomheden til et  

 sådant selskab uden skattemæssige konsekvenser.
 Selskabet medregner herefter ved indkomstopgørelsen  

 de indtægter og udgifter, som overdrager har erhvervet/afholdt i  

 perioden fra den 1. januar 2000 og indtil tidspunktet for den faktiske  

 overdragelse, og som måtte anses at vedrøre selskabet,  

 såfremt overdragelsen af aktiviteten rent faktisk var sket pr. 1.  

 januar 2000. Herudover indtræder selskabet i overdragerens  

 skattemæssige indgangsværdier opgjort efter selskabsskattelovens  

 § 35 O, stk. 1-6, for de modtagne aktiver og passiver.
 Overdragelsen skal som udgangspunkt ske til et nystiftet  

 selskab, men da der kan være elselskaber m.v., som har anskaffet  

 skuffeselskaber til brug for udskillelsen, foreslås det, at  

 overdragelsen herudover kan ske til et skuffeselskab med tilbagevirkende  

 kraft.
 For at man kan tale om et skuffeselskab, kræves det,  

 at selskabet ikke forud for tidspunktet, hvor overdragelsen finder sted,  

 må have drevet erhvervsmæssig virksomhed, at hele selskabets  

 egenkapital fra stiftelsen skal have henstået som et ubehæftet  

 kontant indestående i et pengeinstitut, og at skuffeselskabet skal  

 være stiftet senest den 1. januar 2000. Der stilles således de  

 tilnærmelsesvis samme krav til anvendelsen af skuffeselskaber, som det  

 er tilfældet ved skattefri virksomhedsomdannelse.
Selskabet skal senest 1 måned efter overdragelsen af  

 virksomheden indsende genpart til den skatteansættende myndighed af de  

 dokumenter, der i selskabslovgivningen er foreskrevet udarbejdet i  

 forbindelse med stiftelsen af det selskab, hvortil virksomheden overdrages,  

 samt dokumentation for, at selskabet er anmeldt til registrering i Erhvervs-  

 og Selskabsstyrelsen, eller at overdragelsen til et allerede registreret  

 selskab har fundet sted.
Skattepligten for selskabet indtræder den 1.  

 januar 2000.
Ad stk. 9 Det foreslås at indsætte et stk. 9, hvorefter  

 elselskaber, som i deres priser indregner realiserede tab ved sideordnet  

 virksomhed i overensstemmelse med godkendelse meddelt i medfør af  

 bestemmelserne i § 9, stk. 6, i den tidligere gældende lov om  

 elforsyning, ved opgørelsen af den skattepligtige indkomst kan  

 fradrage et beløb svarende til det tab, som indregnes i elpriserne for  

 det pågældende indkomstår.
 Formålet med bestemmelsen i § 9, stk. 9, er at  

 sikre, at afviklingen af tab vedrørende afviklede sideordnede  

 aktiviteter ikke udløser nogen ekstra skattebetaling for elselskabet.
Bestemmelsen i § 9, stk. 6, i den tidligere gældende  

 lov om elforsyning, blev indført ved lov nr. 35 af 18. januar 1995 om  

 ændring af lov om elforsyning. (Indregning af tab ved sideordnede  

 aktiviteter). Formålet med loven var at give elselskabet SEAS mulighed  

 for at indregne sine tab på sideordnede aktiviteter i elprisen  

 sideordnede aktiviteter, som selskabet i overensstemmelse med de  

 energipolitiske målsætninger havde investeret i.
Ud over  

 elselskabet SEAS, nu SEAS Transmission A/S, er der i praksis ikke andre  

 elselskaber, som er omfattet af bestemmelsen.
Det er ved lov nr. 375 af 2.  

 juni 1999 om elforsyning forudsat, at tidligere godkendt tabsafvikling kan  

 fortsættes i overensstemmelse med den meddelte godkendelse.
SEAS Transmission A/S har pr. 31. december 1999 en  

 tilbageværende tabssaldo på i alt 150.234.000 kr., hvoraf  

 8.000.000 kr. udgør hensættelser til tab på afviklede  

 sideordnede aktiviteter.
Efter den foreslåede bestemmelse kan selskabet  

 ved opgørelsen af dets skattepligtige indkomst fradrage et  

 beløb svarende til den del af dette tab, som indregnes i elpriserne  

 for det pågældende indkomstår.
Dette beløb forventes  

 årligt at udgøre 14.234.000 kr.
Tabssaldoen forventes afviklet  

 ved udgangen af indkomståret 2009.
Ad stk. 10 Det foreslås, at decentrale kraftvarmeanlæg,  

 der er forbrugerejede, skal kunne fradrage underskud   opgjort efter  

 almindeligt anerkendte regnskabsmæssige principper   der er  

 opstået i regnskabsåret før overgangen til skattepligt,  

 ved opgørelsen af den skattepligtige indkomst i det første  

 indkomstår under skattepligt.
Dette gælder dog kun, når  

 underskuddet indregnes i det følgende regnskabsårs priser efter  

 et hvile  i  sig selv-princip, jf. § 20 i lov nr. 382 af 13. juni 1990 om  

 varmeforsyning.
Formålet med bestemmelsen er, at  

 kraftvarmeanlæg, der har underskud i regnskabsåret før  

 overgangen til skattepligt, og som opkræver underskuddet hos  

 forbrugerne i det første regnskabsår under skattepligt, ikke  

 kommer til at betale skat af et beløb, der principielt går til  

 dækning af tidligere års underskud.
Dette gælder imidlertid  

 ikke for de decentrale kraftvarmeanlæg, der anvender nettogælden  

 som afskrivningsgrundlag efter bestemmelsen i selskabsskattelovens § 35 O,  

 stk. 7, da denne bestemmelse allerede tager højde for tidligere  

 års underskud.
Det foreslås derfor, at bestemmelsen ikke skal  

 finde anvendelse for decentrale kraftvarmeanlæg, der anvender deres  

 nettogæld som afskrivningsgrundlag.
Ad stk. 11 Når kommuner overdrager fast ejendom, skal  

 tinglysningsafgiften beregnes efter § 4 i tinglysningsafgiftsloven.
Der skal  

 således betales den faste afgift på 1.400 kr. og 0,6 pct. af  

 ejerskiftesummen.
For at neutralisere den afgiftsmæssige virkning af  

 de overdragelser, der sker som led i gennemførelsen af den nye  

 elforsyningslov, foreslås det, at beregning af afgift ved kommuners  

 overdragelse af fast ejendom sker efter § 7, stk. 1, i  

 tinglysningsafgiftsloven.
Efter § 7, stk. 1, i tinglysningsafgiftsloven  

 udgør afgiften 1.400 kr. for selskaber m.v. ved adkomstændring i  

 forbindelse med fusion, fission, omdannelse eller tilførsel af  

 aktiver, hvor ejerforholdet ikke forrykkes, og hvor vederlaget erlægges  

 i form af aktier eller værdistigning på disse.
De nærmere  

 betingelser er anført i bemærkningerne til § 7 i lov nr. 382 af  

 2. juni 1999, jf.
Folketingstidende Tillæg A, s. 4926 ff.
På  

 denne måde sker der en afgiftsmæssig ligestilling mellem kommuner  

 og selskaber m.v. i forbindelse med de overdragelser af fast ejendom, der  

 sker som led i gennemførelsen af elforsyningsloven.
 Overdragelse af elvirksomhed, der sker som led i  

 gennemførelsen af den nye elforsyningslov, er dels overdragelser, der  

 skal foretages i medfør af bestemmelser i elforsyningsloven, og dels  

 overdragelser, der i øvrigt er en hensigtsmæssig  

 strukturtilpasning i tilknytning til elreformen.
 Den foreslåede overgangsbestemmelse foreslås  

 at gælde de overdragelser af fast ejendom, hvor tinglysning af  

 ejerskiftet sker senest den 31. december 2000.
Ad stk. 12 Flere kommuner og selvejende institutioner ønsker  

 at overføre deres elforsyningsvirksomhed til en forbrugerejet  

 elforsyningsvirksomhed eller omvendt: at få tilført en  

 forbrugerejet elforsyningsvirksomhed.
Den fortsættende virksomheds  

 muligheder for videreførelse og udvikling vil blive styrket ved en  

 sådan overførsel af en elforsyningsvirksomhed, hvilket er i  

 overensstemmelse med intentionerne i elreformaftalen.
Ved overførslen modtager overdrageren ikke vederlag  

 for den egenkapital, der teknisk kan opgøres i forbindelse med  

 overførslen af de med elforsyningsvirksomheden forbundne aktiver og  

 passiver.
Herved forstås den egenkapital, der kan opgøres efter  

 de til enhver tid gældende elprisregler.
Egenkapitalen er oparbejdet af  

 elforbrugerne, som fremover vil få nytte af egenkapitalen gennem  

 deltagelse i den fortsættende elforsyningsvirksomhed.
 For at sikre, at en sådan vederlagsfri  

 overførsel af egenkapital oparbejdet af elforbrugerne ikke  

 udløser beskatning i den fortsættende elforsyningsvirksomhed i  

 forbindelse med overtagelser i 2000, foreslås det, at en sådan  

 overførsel kan ske skattefrit.
Ved overførslen finder bestemmelserne i stk. 8, 1.  

 og 2. pkt., i det omfang de er anvendelige, tilsvarende anvendelse.
F.eks.  

 vil bestemmelsen om, at overdragelsen skal ske til et nystiftet selskab, ikke  

 være anvendelig.
Efter stk. 8, 1. pkt., vil et eventuelt vederlag for  

 overførslen af virksomheden ikke få skattemæssige  

 konsekvenser for overdrager, når overførslen tillægges  

 virkning fra den 1. januar 2000 og regnskabsåret for den  

 fortsættende elforsyningsvirksomhed løber fra denne dato.
Den  

 fortsættende elforsyningsvirksomhed indtræder efter stk. 8, 2.  

 pkt., i overdragerens skattemæssige indgangsværdier opgjort efter  

 selskabsskattelovens § 35 O, stk. 1-6, for modtagne aktiver og passiver.  

 Tilsvarende skal virksomheden ved indkomstopgørelsen medregne de  

 indtægter og udgifter, som overdrageren har erhvervet/afholdt i  

 perioden fra den 1. januar 2000 og indtil tidspunktet for den faktiske  

 overførsel, og som måtte anses at vedrøre virksomheden,  

 såfremt overførslen af elforsyningsvirksomheden rent faktisk var  

 sket pr. 1. januar 2000. Stk. 8, 2. pkt., finder anvendelse, uanset om  

 elforsyningsvirksomheden modtager vederlag for virksomheden i forbindelse med  

 overførslen.
Den forbrugerejede virksomhed kan være organiseret  

 som en koncern, således at den direkte forbrugerindflydelse  

 udøves i forhold til et holdingselskab, der ejer datterselskaber, der  

 udøver de i henhold til elforsyningsloven foreskrevne aktiviteter.
Den  

 foreslåede bestemmelse finder tilsvarende anvendelse på  

 sådanne datterselskaber.
Ad stk. 13 Visse net- og transmissionsvirksomheder er efter  

 elforsyningslovens regler forpligtet til at refundere en kommune et  

 beløb svarende til de tjenestemandsforpligtelser, som er optjent forud  

 for den 1. januar 2000 i den kommunale elforsyning.
Dette gælder  

 også netvirksomheder, som fortsat er en del af den kommunale  

 forvaltning.
Disse virksomheder skal ved udarbejdelsen af den  

 regnskabsmæssige åbningsbalance optage et aktiv, der modsvares af  

 den aktuarmæssigt opgjorte tjenestemandsforpligtelse, som  

 hensættes i balancen som gæld til kommunen.
Aktivet skal ses på baggrund af, at de kommunalt  

 ejede elforsyningsvirksomheder typisk ikke løbende har afdækket  

 forpligtelserne forsikringsmæssigt eller ved hensættelser  

 finansieret over elprisen.
I stedet har de udgiftsført forpligtelserne  

 i takt med udbetalingen af ydelserne og dermed alene indregnet de faktiske  

 udbetalinger i elprisen, hvilket har givet sig udslag i lavere elpriser.
 Net- og transmissionsvirksomhederne kan indregne de  

 historiske tjenestemandsforpligtelser i indtægtsrammerne for  

 nettariffen indtil udgangen af 2009.
 For at sikre, at indregningen af de historiske  

 tjenestemandsforpligtelser i elpriserne ikke udløser nogen ekstra  

 skattebetaling for virksomhederne, foreslås det, at beløb, som  

 net- og transmissionsvirksomheder indregner i elpriserne som følge af,  

 at de er forpligtet til at refundere en kommune et beløb svarende til  

 de tjenestemandsforpligtelser, som er optjent forud for den 1. januar 2000 i  

 den kommunale elvirksomhed, og hvortil der ikke er hensat midler, ikke skal  

 medregnes i den skattepligtige indkomst.
Ud over net- og transmissionsvirksomheder kan  

 produktionsvirksomheder være forpligtet til at refundere en kommune et  

 beløb svarende til de tjenestemandsforpligtelser, som er optjent forud  

 for den 1. januar 2000 i den kommunale elforsyning.
Ifølge branchens  

 oplysninger vil produktionsvirksomheden tilvejebringe betalingen til kommunen  

 vedrørende historiske tjenestemandsforpligtelser ved, at en  

 transmissionsvirksomhed, som har ejerandele i produktionsvirksomheden,  

 overfører midler til virksomheden.
Overførsler af midler fra en  

 net- eller transmissionsvirksomhed til en produktionsvirksomhed kan efter den  

 foreslåede bestemmelse i § 9, stk. 4, ske uden skattemæssige  

 konsekvenser for produktionsvirksomheden, når overførslen sker  

 med henblik på at sikre et tilstrækkeligt kapitalgrundlag for  

 produktionsvirksomheden og overførslen er i overensstemmelse med  

 markedsøkonomiske principper, jf. elforsyningslovens § 102, stk. 2.  

 Den foreslåede bestemmelse omfatter derfor alene net- og  

 transmissionsvirksomheder.
