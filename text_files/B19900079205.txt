I medfør af § 10, stk. 2, i momsloven, jf. lovbekendtgørelse nr. 629 af 20. oktober 1988 som senest ændret ved lov nr. 825 af 19.
 december 1989, fastsættes:
§ 1.  Udlejningsvirksomheder og køreskoler, der er  

 registreret i henhold til momsloven, kan ved afsætning af motorkøretøjer, der  

 har været anvendt til udlejning eller køreundervisning, beregne afgiften  

 efter bestemmelserne i denne bekendtgørelse.
De anførte afgiftssatser kan  

 endvidere benyttes ved afgiftsberigtigelse af motorkøretøjer, som - efter at  

 være anvendt til udlejning eller køreundervisning - overgår til ejerens  

 private brug.
§ 2.  Motorkøretøjer, der er afgiftsberigtiget med  

 fuld afgift efter § 4 i lov om registreringsafgift af motorkøretøjer m.v.  

 eller § 3 i den tidligere gældende lov om omsætningsafgift af motorkøretøjer  

 m.v., kan afgiftsberigtiges med 7,36 pct. af salgsprisen, afgiften  

 indbefattet.
Denne afgiftssats svarer til, at afgiften beregnes med 22 pct.  

 af salgsprisen, afgiften ikke indbefattet, reduceret med 63,89 pct.
 § 3.  Motorkøretøjer, der er afgiftsberigtiget efter §  

 5 a i lov om registreringsafgift af motorkøretøjer m.v., kan  

 afgiftsberigtiges med 11,27 pct. af salgsprisen, afgiften indbefattet  

 (svarende til en reduktion med 42,26 pct.).
 § 4.  Last- og varemotorkøretøjer med tilladt  

 totalvægt ikke over 2 tons kan afgiftsberigtiges med 9,25 pct. af  

 salgsprisen, afgiften indbefattet (svarende til en reduktion med 53,68 pct.).
 § 5.  Last- og varemotorkøretøjer med tilladt  

 totalvægt over 2 tons, men ikke over 4 tons, kan afgiftsberigtiges med 16,00  

 pct. af salgsprisen, afgiften indbefattet (svarende til en reduktion med  

 13,41 pct.).
 § 6.  Turistbusser, der inden den 15. september 1988  

 er afgiftsberigtiget med 20 pct. efter lov om registreringsafgift af  

 motorkøretøjer m.v., kan afgiftsberigtiges med 15,03 pct. af salgsprisen,  

 afgiften indbefattet (svarende til en reduktion med 19,61 pct.).
 § 7.  Motorkøretøjer, der er afgiftsberigtiget efter §  

 7 i lov om registreringsafgift af motorkøretøjer m.v. (køretøjer, der  

 udelukkende benyttes til udlejning til valutaudlændige), og for hvilke  

 satserne i § 4 i nævnte lov danner grundlag for afgiftsberegningen, kan  

 afgiftsberigtiges med 9,40 pct. af salgsprisen, afgiften indbefattet  

 (svarende til en reduktion med 52,82 pct.). Såfremt satserne i § 5 a i nævnte  

 lov danner grundlag for afgiftsberegningen, kan køretøjet afgiftsberigtiges  

 med 13,26 pct. af salgsprisen, afgiften indbefattet (svarende til en  

 reduktion med 30,52 pct.).
 § 8.  Andre motorkøretøjer skal afgiftsberigtiges  

 efter momslovens almindelige regler på grundlag af den fulde salgspris.
 § 9.  Beregnes afgiften på det i §§ 2-7 anførte  

 grundlag, må der ikke i fakturaen for det pågældende salg anføres  

 afgiftsbeløb eller anden angivelse, hvoraf afgiftsbeløbets størrelse kan  

 udregnes.
 § 10.  Bekendtgørelsen træder i kraft den 1. januar  

 1991. Samtidig ophæves bekendtgørelse nr. 33 af 31. januar 1985 om  

 merværdiafgift af motorkøretøjer, der afsættes af udlejningsvirksomheder og  

 køreskoler.
 Stk. 2.  Reglerne i § 3 og § 7 har virkning for  

 campingbiler, der af udlejningsvirksomheder og køreskoler er afsat den 15.  

 februar 1990 eller senere.
