Der dispenseres for spireevne i C1 og C2 udsæd af markært, så der til  

 udsåning i Danmark i 1988 må sælges 24.900 tons med en spireevne mellem 70 og  

 79 pct.
Statsfrøkontrollen giver på anmodning, og indtil kvoten er opbrugt,  

 tilladelse til at sælge partier med dispensationen.
Partierne skal  

 tillægsmærkes med »Partiet sælges med dispensation for spireevne ned til  

 70%. Kun til udsåning i Danmark.« Efter indstilling fra Landbrugsministeriets Certifikatudvalg for Frø har  

 Landbrugsministeriet ansøgt EF-Kommissionen om dispensation til salg af  

 27.000 tons C1/C2-udsæd af markært med en spireevne mellem 70 og 79 pct.  

 Ansøgningen var begrænset til tidlige hvidblomstrede sorter med lav vækst.  

 Mængden er vurderet ud fra et forventet ærteareal på 175.000 ha i 1987 samt  

 firmaers oplysninger om forhåndskassation af kontrolleret avl og resultater  

 af Statsfrøkontrollens analyser for spireevner i indsendte prøver.
Ved behandlingen i EF-Kommissionens Stående Komite for Frø fremsatte andre  

 medlemslande tilbud om levering af udsæd af normal kvalitet.
Følgende tilbud  

 skulle tages i betragtning: 1.100 tons Solara og Belinda fra Holland, 400  

 tons Stehgolt og Countess fra England samt 600 tons ud af et tilbud på 1.600  

 tons Progreta fra England.
 Danmark fik herefter tilladelse til at sælge 24.900 tons C1/C2 af tidlige  

 hvidblomstrede sorter med lav vækst med en spireevne mellem 70 og 79 pct.  

 (inkl.). Tilladelsen gælder kun salg med henblik på udsåning i Danmark.
 Statsfrøkontrollen administrerer dispensationen efter følgende  

  retningslinier:
 1. For hvert parti, der ønskes solgt med dispensation,  

 skal firmaet før salget have indhentet tilladelse hos Statsfrøkontrollen.
 2. Anmodninger om dispensation, der kan omfatte flere  

 partier, skal for hvert parti indeholde oplysning om partiets DK-nummer og  

 dets spireevne.
3. Anmodninger om dispensation kan først behandles,  

 når spireevnen for det færdigcertificerede parti foreligger.
I øvrigt  

 behandler Statsfrøkontrollen anmodningerne i den rækkefølge, de modtages.
 4. Partier, der sælges under dispensationen, skal være  

 tillægsmærket med teksten: »PARTIET SÆLGES MED DISPENSATION FOR  

 SPIREEVNE NED TIL 70% KUN TIL UDSÅNING I DANMARK«.
 Tillægsmærkningen kan foretages ved påklæbning/påsyning af en mærkeseddel  

 med teksten eller ved, at denne tydeligt påstemples sækkene.
 5. For hver tilladelse til salg under dispensationen  

 medsender Statsfrøkontrollen en formular, på hvilken firmaet over for  

 Statsfrøkontrollen skal erklære, at det pågældende parti er forsynet med  

 tillægsmærkningen.
