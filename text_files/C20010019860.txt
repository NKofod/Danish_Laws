Vejledning om ændring af vejledning om  

 dagtilbud m.v. til børn (Indførelse af en grundtakstmodel) 1. Kapitel 8.4 Optagelse erstattes med  

 følgende:
» Optagelseskompetence Det er amtskommunen, der træffer afgørelse om  

 optagelse i et særligt dagtilbud efter indstilling fra  

 opholdskommunen.
Finansieringen af blandt andet særlige dagtilbud  

 efter servicelovens § 16 blev ved lov nr. 489 af 7. juni 2001  

 ændret.
I forbindelse hermed blev også visitationsproceduren for  

 særlige dagtilbud i mindre grad ændret.
Denne beskrives i det  

 følgende kort.
For en mere udførlig gennemgang af  

 ændringerne henvises til Socialministeriets vejledning om  

 grundtakstfinansiering af sociale serviceydelser.
Kommunernes Landsforening  

 og Amtsrådsforeningen har desuden udsendt en mere detaljeret vejledning  

 om grundtakstfinansiering.
Når en kommune ønsker, at amtskommunen skal  

 medvirke til et tilbud, der er omfattet af grundtakstfinansiering, fx et  

 særligt dagtilbud, sender kommunen en indstilling herom til  

 amtskommunen.
Amtskommunen tager stilling til indstillingen.
Hvis amtskommunen afviser kommunens indstilling, skal  

 dette begrundes, og amtskommunen skal komme med et motiveret forslag til et  

 andet tilbud.
Er der fortsat uenighed, drøftes denne mellem kommunens  

 og amtskommunens socialchefer.
I det tilfælde, at der er ventetid på det  

 særlige dagtilbud, som kommunen og amtskommunen er enige om at bevilge,  

 har kommunen og amtskommunen pligt til at samarbejde om at tilbyde en  

 forsvarlig indsats, indtil tilbudet kan iværksættes.
Og forudsat  

 at der er enighed om indsatsen i ventetiden, skal amtskommunen for denne  

 indsats betale for den del af udgifterne, der overstiger grundtaksten.
 Kommunen kan til enhver tid vælge at udvisitere  

 eller vælge at iværksætte et andet tilbud for egen regning.  

 Dette gælder dog ikke i forhold til amtskommunale tilbud, hvor  

 amtskommunen som driftsherre under alle omstændigheder skal acceptere  

 optagelsen.
Henvendelse til kommunen om optagelse i et særligt  

 dagtilbud kan komme dels fra forældrene, dels fra de myndigheder o.l.,  

 der i deres arbejde kommer i berøring med barnet, fx  

 sundhedsplejersker, kommunale dagtilbud, specialkonsulenter, praktiserende  

 læger og hospitaler.
Hvis henvendelsen kommer fra myndigheder o.l.,  

 skal det som udgangspunkt ske i samråd med forældrene.
Grundlag for optagelse En undersøgelse af barnets særlige behov for  

 støtte og behandling m.v. er en forudsætning for  

 afgørelse om optagelse i et særligt dagtilbud.
Kommunens  

 indstilling må derfor bygge på en vurdering af barnets  

 individuelle behandlingsbehov samt muligheder for personlig udvikling.  

 Afgørelse om optagelse må ske i nært samarbejde med  

 forældrene og fx specialafdelinger inden for behandlingssystemet samt  

 andre med ekspertise vedrørende den pågældende type af  

 nedsat funktionsevne.
Ved den konkrete anvisning af plads til barnet bør  

 der i vid udstrækning tages hensyn til forældrenes ønske  

 om dagtilbud og til den geografiske beliggenhed.« 2. Kapitel 14, Finansiering, erstattes med  

 følgende:
» § 129, stk. 2. Kommunen afholder endeligt udgifter  

 til dag- og klubtilbud til børn og unge efter §§ 7 og 19 samt til  

 tilskud efter § 26 til forældre, der vælger privat pasning,  

 og til supplerende orlovstilskud efter § 27.
 En kommunes udgifter til dagtilbud til børn efter §  

 7 afholdes endeligt af kommunen, jf. § 129, stk. 2.
 Endvidere afholder kommunen endeligt udgifterne til  

 tilskud til private pasningsordninger efter § 26 og til supplerende tilskud  

 til forældre med orlov til børnepasning efter § 27, jf.  

 § 129, stk. 2.
Særlige dagtilbud § 131 a.
For følgende tilbud eller  

 ophold i boformer m.v. til personer under 67 år betaler kommunen en  

 grundtakst, dog højst de faktiske udgifter.
Grundtaksten svarer  

 årligt til følgende beløb:
 1) 283.000 kr. for særlige dag- og klubtilbud efter §§ 16 og  

 23.
2) 3) ..
 Stk. 2. Amtskommunen afholder udgiften over grundtaksten,  

 jf. stk. 1, når amtskommunen har forpligtet sig hertil, jf. § 131  

 b.
 Stk. 3.
 Stk. 4.
Stk. 5. Forældrenes, barnets eller den unges  

 betaling efter §§ 18, 25 og 52 tilkommer kommunen.
Betaling efter  

 §§ 62 b, 82, 83 og 140 nedbringer de faktiske udgifter efter stk. 1.
 Stk. 6. Kommuner og amtskommuner kan aftale, hvorledes  

 udgifterne i stk. 1 opgøres.
Kommunen betaler for en plads i særlige dagtilbud,  

 jf. § 16, en grundtakst svarende til 283.000 kr. årligt, dog  

 højst de faktiske udgifter.
Amtskommunen afholder udgifterne udover  

 grundtaksten, når amtskommunen har forpligtet sig hertil, jf. kapitel  

 8.4. Grundtaksten reguleres en gang årligt den 1. januar, første  

 gang den 1. januar 2002, jf. § 136, stk. 6.
 Når der er enighed mellem kommunen og amtskommunen  

 om hjælpen, betaler amtskommunen den del af udgifterne, der ligger  

 udover grundtaksten.
Når der er enighed mellem kommunen og amtskommunen  

 om, at et tilbud er omfattet af grundtakstfinansiering, men der er ventetid  

 på denne plads, har amtskommunen pligt til at medvirke til at finde en  

 faglig forsvarlig midlertidig løsning.
Det gælder både i  

 forbindelse med akutte sager, hvor en hurtig løsning er meget  

 presserende, og i forbindelse med venteliste på grund af mangel  

 på kapacitet.
Amtskommunen har pligt til at betale de udgifter, der  

 ligger udover grundtaksten, når den er enig med kommunen i, hvilken  

 hjælp der er brug for i ventetiden.
Den grundtakst, der er relevant,  

 vil være grundtaksten for det tilbud, borgeren venter på at  

 få tilbud om.
 De faktiske udgifter er de udgifter, der kan  

 henføres til den enkelte person, der modtager hjælpen.  

 Kommunerne og amtskommunerne forventes at aftale generelle ordninger om,  

 hvordan de faktiske udgifter skal opgøres, og parterne kan herved tage  

 hensyn til en hensigtsmæssig administration.
 Indtægter i form af forældrebetaling tilfalder  

 kommunen, og nedbringer dermed ikke de faktiske udgifter i stk. 1, jf. § 131  

 a, stk. 5. Der er herved lagt vægt på, at det er kommunen, som  

 på grundlag af individuelle forhold træffer afgørelse om  

 disse betalinger.
Der vil således være meget vide muligheder  

 for, at amtskommuner og kommuner aftaler sig frem til praktiske og  

 hensigtsmæssige metoder for, hvordan de faktiske udgifter  

 opgøres.
Men hvis ikke andet er aftalt, er det de individualiserede  

 omkostninger til den hjælp, som den enkelte har modtaget, der skal  

 betales for.
 Grundtaksterne er angivet på årsbasis, og  

 grundtaksten skal derfor i de enkelte sager omregnes til det relevante  

 tidsrum for det tilbud, som der er tale om.
Det er op til kommunerne og amtskommunerne selv at  

 fastlægge, hvordan de faktiske udgifter opgøres, og hvordan der  

 omregnes fra årstakster til takster for det relevante tidsrum.
Hvis der  

 eventuelt på disse områder opstår uenighed, kan denne ikke  

 afgøres af Socialministeriet eller de sociale klagemyndigheder.
I  

 sidste instans vil en tvist herom henhøre under domstolene.
Der er mere udførligt redegjort for reglerne om  

 finansiering i Socialministeriets vejledning om grundtakstfinansiering af  

 sociale serviceydelser.
Kommunernes Landsforening og Amtsrådsforeningen  

 har desuden udsendt en mere detaljeret vejledning om  

 grundtakstfinansiering.« Socialministeriet, den 4. december  

 2001 Henriette Kjær /Kirsten á Rogvi Bilag 1 Vejledningen blev udsendt med nedenstående følgeskrivelse af  

 5. december 2001:
Socialministeriet 5. december 2001 Ændring af Socialministeriets vejledning om dagtilbud m.v. til  

 børn Socialministeriets vejledning nr. 52 af 6. marts 1998 om  

 dagtilbud m.v. til  børn ændres med virkning fra den 1. januar  

 2002.
 Ændringen er en følge af vedtagelsen af lov  

 nr. 489 af 7. juni 2001 om ændring af lov om social service og lov om  

 hjemmesygeplejerskeordninger (Indførelse af en grundtakstmodel for  

 visse sociale serviceydelser i stedet for delt finansiering).
 Ændringen indebærer en ændret  

 visitationsprocedure for og ændret finansiering af særlige  

 dagtilbud, jf. servicelovens § 16, til børn, der på grund af  

 betydelig og varigt nedsat fysisk eller psykisk nedsat funktionsevne her et  

 særligt behov for støtte, behandling m.v., der ikke kan  

 dækkes gennem ophold i et af de almindelige dagtilbud.
