 Familieretsdirektoratet tillod adoption af et barn på trods af at der  

 manglede de fornødne juridiske dokumenter fra barnets hjemland.
 Et columbiansk barn på 3 måneder kom til Danmark med henblik på adoption.  

 Ansøgerne var alene i besiddelse af barnets pas.
 Adoption Center forsøgte forgæves i flere år at fremskaffe de fornødne  

 juridiske dokumenter fra barnets hjemland.
 Da der var forløbet mere end 5 år fra barnets ankomst til Danmark anmodede  

 Familieretsdirektoratet Udenrigsministeriet om at være behjælpelig med at  

 meddele de udenlandske myndigheder, at dansk adoptionsbevilling ville blive  

 udfærdiget, medmindre man inden en vis frist modtog indsigelser herimod.
 Henvendelsen udvirkede ingen reaktioner, og Familieretsdirektoratet  

 meddelte herefter, at bevilling kunne udfærdiges på trods af de manglende  

 papirer.
