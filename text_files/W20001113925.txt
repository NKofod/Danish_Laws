Kendelse fra Pressenævnet i sag nr.  

 21/2000 En mand [K] har ved skrivelse af 22. februar 2000 anmodet  

 om genoptagelse af Pressenævnets sag nr. 149/1999 vedrørende  

 hans klage over en artikel i Fyens Stiftstidende den 25. november 1999. Ved  

 Pressenævnets kendelse af 2. februar 2000 blev klagen ikke taget til  

 følge.
 Klageren har henvist til, at han i sin skrivelse af 10.  

 januar 2000 til Pressenævnet alene anmodede nævnet om at tage  

 stilling til to klagepunkter, nemlig:
1."at tandlæge [K] spiller ping pong med  

 patienternes sundhed" og 2. "at der huserer en tandlæge, som blæser  

 på de almindelige sundhedsregler".
 Klageren har endvidere henvist til to artikler fra  

 henholdsvis den 4. og den 19. februar 2000 bragt i Fyens Stiftstidende,  

 hvoraf det fremgår, at der ikke var hold i de urimelige beskyldninger  

 mod klageren.
 I den nævnte kendelse fra den 2. februar 2000  

 udtalte Pressenævnet:
 "Klagerens navn samt adressen på hans  

 tandlægeklinik havde allerede været offentliggjort i HK-bladet,  

 da bladet bragte oplysningerne.
En oplysning om, at en nærmere angivet  

 tandlæge eventuelt bryder hygiejnereglerne, kan have meget  

 væsentlig betydning for patienternes sundhed.
Under henvisning hertil,  

 samt da bladet i forbindelse med artiklerne underrettede klageren og anmodede  

 om hans kommentarer, som herefter er gengivet i den ene artikel, finder  

 Pressenævnet ikke, at bladet har handlet i strid med god  

 presseskik".
 I sagens behandling har følgende  

 nævnsmedlemmer deltaget: Axel Kierkegaard, Jørgen Grunnet, Tage  

 Clausen og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsordenen for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
De to klagepunkter, som klageren henviser til i brev af  

 22. februar 2000, forelå, og Pressenævnet var opmærksom  

 på dem, da kendelsen af 2. februar 2000 blev afsagt.
Det forhold, at  

 det første klagepunkt, ikke er et helt korrekt citat fra artiklen  

 bragt den 25. november 1999 er i denne forbindelse ikke afgørende,  

 idet der heller ikke herved er fremkommet nye oplysninger af betydning for  

 sagens afgørelse.
Pressenævnet tager derfor ikke anmodningen om  

 genoptagelse til følge.
 Afsagt den 23. marts 2000.
