Ved beregningen af en folkepensionists betaling for ophold på  

 plejehjem fandt opgørelsen af indkomstgrundlaget og ændringer heri sted efter  

 principperne i folkepensionsloven.
Dog anvendtes selve socialindkomsten ikke  

 som grundlag for opgørelsen.
Forhøjelse af indtægten ved bortgivelse, sker  

 efter reglerne i folkepensionsloven og regler udstedt med hjemmel i denne  

 lov.
Den opgjorte indtægt nedsættes med et skattebeløb beregnet af faktisk  

 skattepligtig indtægt + fiktiv indtægt.
 1.
 REDEGØRELSE FOR SAGEN:
En folkepensionist og plejehjemsbeboer, der sad i uskiftet bo med en søn,  

 påbegyndte i august 1981 privat skifte.
Boopgørelsen blev godkendt af  

 skifteretten i februar 1982, hvorefter udlodningen fandt sted.
 AFGØRELSEN, DER KLAGES OVER:
 Kommunens plejehjemsadministration beregnede opholdsbetalingen fra 1.  

 januar 1982 på grundlag af selvangivelsen for 1981. Ved beregningen medtoges  

 en faktisk indtægt på 5,5% af et bankindestående på 304.197 kr. og en fiktiv  

 indtægt på 8% af sønnens arv - 8.000 kr.
 KLAGEN TIL ANKESTYRELSEN:
Advokaten, der forestod skiftet, gjorde gældende, at en del af  

 bankindeståendet var boets konto, hvoraf kun plejehjemsbeboerens tilkommende  

 arv skulle medtages.
Advokaten gjorde gældende, at der pr. 1. januar 1982  

 måtte foretages ændret opgørelse af indkomstgrundlaget for opholdsbetalingen  

 efter de ændringer, der var sket i pensionistens økonomi.
Endvidere bemærkede  

 han, at betalingen også skulle omberegnes pr. 1. september 1982, efter at  

 pensionisten havde købt obligationer for en del af bankindeståendet.
 LOVGRUNDLAG:
Bistandslovens § 84, stk. 1: Når en person, der modtager pension efter den  

 sociale pensionslovgivning, optages i et plejehjem, udbetales af pensionen et  

 beløb til personlige fornødenheder, medens resten af pensionen benyttes til  

 betaling for opholdet.
Har pensionisten indtægter ud over pensionen, benyttes  

 60% heraf som yderligere betaling for opholdet.
 Ved opgørelsen af indtægten ud over pensionen skal der bl.a. ske fradrag  

 af skatter, jfr. pkt. 122 i socialministeriets cirkulære af 29. marts 1976 om  

 institutioner under kommunerne og om visse særlige plejehjem.
 Ifølge lovens § 85, stk. 5, finder de regler, der er fastsat i henhold til  

 § 5, stk. 7, i lov om folkepension (fra 1. oktober 1984, § 28, stk. 2, nr. 7  

 i lov om social pension), tilsvarende anvendelse ved beregningen af  

 betalingen.
 I henhold til folkepensionslovens § 5, stk. 7, har socialministeren i  

 bekg. nr. 468 af 21. oktober 1980 fastsat nærmere regler om forhøjelse af  

 socialindkomsten for pensionister i tilfælde af bortgivelse.
Efter § 2 i bekendtgørelsen foreligger bortgivelse 1)ved gaver eller arveforskud til personer (børn, børnebørn, ægtefælle,  

 forældre m.v.) omfattet af § 44 om gaveafgift i lov om afgift af arv og gave.
 4)ved afkald på retten til at hensidde i uskiftet bo eller ved afkald på  

 falden arv.
§ 3, stk. 1 i bekendtgørelsen lyder: Socialindkomsten forhøjes i de  

 tilfælde, der er omfattet af § 2, nr. 1, med 8% af det beløb, hvoraf  

 amtsskatteinspektoratet beregner gaveafgift.
Såfremt et ægtepar har ydet  

 gaver fra både fælleseje og særeje eller fra hver deres særeje, forhøjes det  

 afgiftspligtige beløb med det eller de fradrag på 8.000 kr., der er foretaget  

 udover et.
 § 3, stk. 4 i bekendtgørelsen lyder: Socialindkomsten forhøjes i de  

 tilfælde, der er omfattet af § 2, nr. 4, med 8% af det udskiftede beløb eller  

 af det beløb, der er faldet i arv, bortset fra 8.000 kr.
 ANKESTYRELSENS AFGØRELSE:
 Ankestyrelsen udtalte, at opgørelsen af indtægtsgrundlaget og ændringer  

 heri for plejehjemsbeboeren som folkepensionist skulle finde sted efter  

 principperne i folkepensionsloven, jfr. folkepensionslovens §§ 5 og 23. Dog  

 anvendes selve socialindkomsten ikke som grundlag for opgørelsen, da der ikke  

 er hjemmel hertil i bistandsloven.
 Indtægtsgrundlaget pr. 1. januar 1982 skulle opgøres som følger:
 Fra den faktiske årlige indtægt af plejehjemsbeboerens og boets formue  

 skulle trækkes indtægten af den formue, som anvendes til afholdelse af  

 udgifterne ved skiftet, og indtægterne af den formue, der blev arv til sønne.  

 Til denne faktiske indtægt skulle lægges 8% af sønnens arv reduceret med  

 8.000 kr., men uden fradrag af arveafgift.
 Denne sum skulle nedsættes med et skattebeløb beregnet på grundlag af den  

 faktiske skattepligtige indtægt + den fiktive indtægt.
 Hvis der senere indtrådte ændringer i plejehjemsbeboerens faktiske  

 indtægtsforhold, således at en ny beregning ville have betydning for  

 opholdsbetalingen, skulle der foretages en omberegning efter disse  

 principper.
 2.
 REDEGØRELSE FOR SAGEN:
 En folkepensionist, der havde ophold på plejehjem, overdrog pr. 1. januar  

 1983 sin faste ejendom til sin datter som arveforskud.
 Det sociale udvalg besluttede at opkræve løbende opholdsbetaling fra  

 overdragelsen, beregnet af en fiktiv indtægt på 8% af ejendommens  

 kontantvurdering - 8.000 kr.
 AFGØRELSEN, DER KLAGES OVER:
 Amtsankenævnet tiltrådte udvalgets krav på opholdsbetaling under  

 henvisning til bistandslovens § 84. Nævnet tiltrådte endvidere udvalgets  

 afgørelse om beregningsgrundlaget vedrørende opholdsbetalingen som truffet i  

 overensstemmelse med reglerne i lov om folkepension.
 KLAGEN TIL ANKESTYRELSEN:
 Plejehjemsbeoerens advokat gjorde bl.a. gældende, at det ikke var  

 godtgjort, at hun havde forringet sine økonomiske kår, og at der ved  

 beregningen kun kunne tages hensyn til hendes eventuelle driftsoverskud af  

 ejendodmmen inden overdragelsen, jfr. principperne i folkepensionslovens § 7  

 som gældende indtil 1. januar 1981 og SM P-11-78.
 LOVGRUNDLAG:
 Der henvises til bestemmelserne anført under sag 1.
 ANKESTYRELSENS AFGØRELSE:
Ankestyrelsen bemærkede, at folkepensionen i form af lommepengebeløbet  

 ikke indgår i den indtægt, hvoraf opholdsbetalingen beregnes.
Styrelsen  

 bemærkede endvidere, at selve socialindkomstloven ikke kan anvendes ved  

 opgørelsen af den indtægt, hvoraf opholdsbetalingen beregnes, da der ikke er  

 hjemmel hertil i bistandsloven.
Efter bistandslovens § 85, stk. 5, anvendes  

 dog folkepensionslovens regler om forhøjelse i tilfælde af bortgivelse.
Ankestyrelsen tiltrådte, at der havde været grundlag for at anvende  

 reglerne om betaling i forhold til fiktiv indtægt.
Styrelsen tiltrådte  

 endvidere, at den fiktive indtægt var fastsat til 8% af det  

 gaveafgiftspligtige beløb, da reglerne i socialministeriets bekendtgørelse  

 nr. 468 af 21. oktober 1980 ikke giver hjemmel til fastsættelse på andet  

 grundlag.
 Ankestyrelsen fandt dog, at den således opgjorte indtægt skulle nedsættes  

 med et skattebeløb beregnet på grundlag af den faktiske skattepligtige  

 indtægt + den fiktive indtægt.
