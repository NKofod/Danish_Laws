 I medfør af § 58, stk. 2, i lov nr. 93 af 29. marts 1957 om  

 skibsregistrering med senere ændringer, jfr. anordning nr. 28 af 11. februar  

 1961 om skibsregistreringslovens ikrafttræden for Grønland, fastsættes herved  

 efter samråd med ministeriet for Grønland følgende:
§ 1.  Det grønlandske skibsregistreringsdistrikt  

 forestås af poltimesteren i Godthåb.
Kommunalbestyrelserne i byer udenfor  

 Godthåb bistår distriktskontoret ved registreringsforretningernes  

 gennemførelse.
De fører hver for deres område en lokal fartøjsfortegnelse  

 efter nærmere af distriktskontoret meddelte forskrifter og under  

 distriktskontorets tilsyn og sender indberetninger til distriktskontoret om  

 stedfundne registreringer i den lokale fartøjsfortegnelse.
 § 2.  For registrering af skibe hjemmehørende i  

 Grønland, herunder registrering i fartøjsfortegnelsen af sådanne skibe,  

 finder bestemmelserne i lov om skibsregistrering nr. 93 af 29. marts 1957 som  

 ændret ved lov nr. 205 af 18. maj 1960, lov nr. 213 af 4. juni 1965, lov nr.  

 206 af 24. maj 1972 og lov nr. 53 af 13. marts 1975 og handelsministeriets  

 bekendtgørelse nr. 624 af 22. december 1972 om skibsregistrering som ændret  

 ved bekendtgørelse nr. 421 af 7. august 1974 og bekendtgørelse nr. 109 af 7.  

 april 1975 tilsvarende anvendelse med følgende ændringer:
Den i lovens § 51, stk. 2, omhandlede meddelelse til tidligere  

 rettighedshavere i skib formidles ligeledes, for så vidt angår  

 rettighedshavere i Grønland, ved distriktskontorets og eventuelt vedkommende  

 kommunalbestyrelses foranstaltning.
Den af skibsregisteret fastsatte frist  

 regnes da først fra modtagelsen af telegrafisk indberetning om, at  

 meddelelsen er videregivet, ligesom det telegrafisk indberettes, såfremt  

 indsigelse mod registreringens foretagelse fremkommer inden den fastsatte  

 frists udløb.
 § 3.  Denne bekendtgørelse træder i kraft den 1.  

 januar 1976. Samtidig ophæves bekendtgørelse nr. 55 af 15. marts 1961 om  

 registrering af skibe hjemmehørende i Grønland.
 Handelsministeriet, den 15. december  

 1975.
 Erling Jensen.
/E.
Lynggaard.
