 Bekendtgørelse om væsentlige opgaver i relation til delegation efter lov om forvaltere af alternative investeringsfonde m.v.
 I medfør af § 44, nr. 3, i lov nr. 598 af 12. juni 2013 om forvaltere af alternative investeringsfonde m.v. fastsættes:
Anvendelsesområde § 1. Bekendtgørelsen finder anvendelse på forvaltere af alternative investeringsfonde, der er meddelt tilladelse af Finanstilsynet til at forvalte alternative investeringsfonde i medfør af § 11, stk. 1, i lov om forvaltere af alternative investeringsfonde m.v.
Delegation af væsentlige opgaver § 2. Som væsentlige opgaver i relation til delegation efter kapitel 7 i lov om forvaltere af alternative investeringsfonde m.v. anses funktioner omfattet af bilag 1, nr. 1 og 2, i lov om forvaltere af alternative investeringsfonde m.v.
Ikrafttræden § 3. Bekendtgørelsen træder i kraft den 1. januar 2014.
