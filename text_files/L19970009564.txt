 I henhold til kgl. resolution af 2. oktober 1996 har Danmark ratificeret  

 den i London den 30. november 1990 undertegnede Konvention af 1990 om  

 Beredskab, Bekæmpelse og Samarbejde vedrørende Olieforurening.
 Konventionen har følgende ordlyd:
INTERNATIONAL KONVENTION AF 1990 OM BEREDSKAB, BEKÆMPELSE OG  

 SAMARBEJDE VEDRØRENDE OLIEFORURENING NÆRVÆRENDE KONVENTIONS PARTER er I BEVIDSTHEDEN OM nødvendigheden af at bevare det menneskelige miljø i  

 almindelighed og havmiljøet i særdeleshed, I ERKENDELSE AF den alvorlige trussel, som forureningsulykker med  

 deltagelse af skibe, offshoreenheder, havnebyer og olieterminalanlæg udgør  

 for havmiljøet, I BEVIDSTHEDEN OM hvor vigtigt det er at træffe sikkerhedsforanstaltninger  

 til at forebygge og undgå olieforurening i første række, og at det er  

 nødvendigt strengt at overholde eksisterende internationale aftaler om  

 sikkerhed til søs og forebyggelse af havforurening, navnlig den  

 internationale konvention af 1974 om sikkerhed for menneskeliv på søen med  

 senere ændringer, samt den internationale konvention af 1973 om forebyggelse  

 af forurening fra skibe, som ændret ved den tilhørende protokol af 1978, med  

 senere ændringer, samt endvidere den hurtige udarbejdelse af skærpede normer  

 for konstruktion, drift og vedligeholdelse af olietankskibe og for  

 offshoreenheder, ENDVIDERE I BEVIDSTHEDEN OM, at punktlig og effektiv indsats er bydende  

 nødvendig i tilfælde af en olieforureningsulykke for at minimere den skade,  

 der måtte være en følge af en sådan ulykke, IDET DE UNDERSTREGER betydningen af effektiv forberedelse til bekæmpelse  

 af olieforureningsulykker og den vigtige rolle, som olie- og søfartserhvervet  

 spiller i denne sammenhæng, ENDVIDERE I ERKENDELSE AF vigtigheden af gensidig bistand og  

 internationalt samarbejde vedrørende forhold, der omfatter udveksling af  

 oplysninger om staternes muligheder for at gribe ind ved  

 olieforureningsulykker, udarbejdelse af beredskabsplaner for olieforurening,  

 udveksling af oplysninger om omfattende ulykker, der kan berøre havmiljøet  

 eller staternes kystlinie og dertil hørende interesser, samt forskning og  

 udvikling med hensyn til metoder til bekæmpelse af olieforurening i  

 havmiljøet, UNDER HENSYNTAGEN TIL princippet om at »forureneren betaler« som  

 et grundlæggende princip i den internationale miljøret, ENDVIDERE UNDER HENSYNTAGEN TIL vigtigheden af internationale regler om  

 ansvar og erstatning for skader fra olieforurening, herunder den  

 internationale konvention af 1969 om civilretligt ansvar for skader fra  

 olieforurening (CLC), og den internationale konvention af 1971 om oprettelse  

 af en international fond for erstatning for skader fra olieforurening (FUND),  

 samt hvor bydende nødvendigt det er, at Protokollerne af 1984 til CLC- og  

 FUND-konventionerne snarligt træder i kraft, ENDVIDERE UNDER HENSYNTAGEN TIL vigtigheden af bilaterale og multilaterale  

 aftaler og ordninger, herunder regionale konventioner og aftaler, I ERINDRING OM de relevante bestemmelser i De forenede Nationers  

 konvention om havretten, navnlig dennes Kap.
XII, I ERKENDELSE AF behovet for at fremme internationalt samarbejde og at  

 forbedre de nuværende nationale, regionale og globale muligheder for  

 beredskab og indsats over for olieforurening, under hensyntagen til  

 udviklingslandenes, og navnlig de små østaters, særlige behov, I BETRAGTNING AF, at disse mål bedst kan nås ved at vedtage en  

 international konvention om beredskab, indsats og samarbejde vedrørende  

 olieforurening, BLEVET ENIGE om følgende:
Artikel 1 Generelle bestemmelser Artikel 2 Definitioner I nærværende konventions forstand har nedennævnte udtryk de herunder  

 angivne betydninger:
Artikel 3 Beredskabsplaner for olieforurening Artikel 4 Fremgangsmåde ved indberetning om olieforurening Artikel 5 Foranstaltninger ved modtagelse af indberetning om olieforurening indtil de foranstaltninger, der er truffet for at gribe ind over for  

 ulykken, er afsluttet, eller indtil der af disse stater er truffet beslutning  

 om fælles indsats.
Artikel 6 Nationale og regionale systemer for beredskab og indsats Artikel 7 Internationalt samarbejde om indsats mod forurening Artikel 8 Forskning og udvikling Artikel 9 Teknisk samarbejde Artikel 10 Fremme af bilateralt og multilateralt samarbejde om beredskab og  

 indsats Parterne skal bestræbe sig for at indgå bilaterale eller multilaterale  

 aftaler om beredskab og indsats over for olieforurening.
Kopier af sådanne  

 aftaler skal fremsendes til Organisationen, som på anmodning skal stille  

 disse til rådighed for parterne.
Artikel 11 Forholdet til andre konventioner og internationale aftaler Ingen af nærværende konventions bestemmelser skal kunne fortolkes på en  

 sådan måde, at de ændrer nogen parts rettigheder eller pligter i medfør af  

 nogen anden konvention eller international aftale.
Artikel 12 Institutionelle ordninger Artikel 13 Vurdering af konventionen Parterne skal inden for Organisationen vurdere konventionens effektivitet  

 i lyset af dens mål, navnlig med henblik på de principper, der ligger til  

 grund for samarbejde og bistand.
Artikel 14 Ændringer Artikel 15 Undertegnelse, ratifikation, accept, godkendelse og tiltrædelse Artikel 16 Ikrafttræden Artikel 17 Opsigelse Artikel 18 Depositar Artikel 19 Sprog TIL BEKRÆFTELSE HERAF har undertegnede*, behørigt befuldmægtigede dertil  

 af deres respektive regeringer, underskrevet denne konvention.
 UDFÆRDIGET i London den 30. november 1990.
TILLÆG REFUSION AF UDGIFTER TIL ASSISTANCE Tillæg til slutakten RESOLUTIONER VEDTAGET AF KONFERENCEN Resolution 1 Henvisninger til instrumenter og andre dokumenter, der er udarbejdet  

 af den internationale søfartsorganisation (IMO) i henhold til artikler i den  

 internationale konvention af 1990 om beredskab, indsats og samarbejde  

 vedrørende olieforurening KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER ERKENDER, at de foranstaltninger, der er truffet ved  

 OPRC-konventionen, tager hensyn til bestemmelserne i andre vigtige  

 konventioner, der er udarbejdet af IMO, navnlig den internationale konvention  

 af 1973 om forebyggelse af forurening fra skibe, med de justeringer, der  

 fremgår af den dertil hørende protokol af 1978, med senere ændringer (MARPOL  

 73/78), DER LIGELEDES ERKENDER nødvendigheden af, at OPRC-konventionen supplerer  

 og ikke er en gentagelse af de vigtige bestemmelser, der er vedtaget af  

 Organisationen eller i dennes regi, som f.eks. de bestemmelser, der er  

 indeholdt i MARPOL 73/78, retningslinier og håndbøger, DER BEMÆRKER, at navnlig artikel 3, 4, 5 og 6 i OPRC-konventionen  

 refererer til visse bestemmelser i MARPOL 73/78 og andre af Organisationen  

 udarbejdede dokumenter, 1. VEDTAGER den liste, der indeholder henvisninger til  

 de instrumenter og andre dokumenter, der er udarbejdet af Organisationen i  

 medfør af de relevante artikler i OPRC-konventionen, som fastlagt i tillægget  

 til konventionen, 2. OPFORDRER miljøkomiteen til at holde denne liste  

 ajourført, 3. ANMODER Organisationens generalsekretær om at  

 indføje disse henvisninger - med nødvendige ajourføringer - i fremtidige  

 udgaver af OPRC-konventionens publikationer i form af fodnoter til de  

 pågældende artikler.
TILLÆG HENVISNINGER TIL OPRC-KONVENTIONEN Artikel 3 (1)(a) De af Organtionisationen vedtagne bestemmelser refererer til forordning 26  

 i Bilag I til MARPOL 73/78.
Artikel 3 (1)(b) Eksisterende internationale aftaler refererer til artikel 5 og 7 i MARPOL  

 73/78.
Artikel 4 (2) Krav, der er udarbejdet af Organisationen, refererer til artikel 8 og  

 Protokol I til MARPOL 73/78.
 Retningslinier og generelle principper, der er vedtaget af  

 Organisationen refererer til »Almindelige principper for  

 skibsrapporteringssystemer og skibsrapporteringskrav, herunder retningslinier  

 for indberetning om ulykker, der omfatter farligt gods, skadelige stoffer  

 og/eller havforurenende stoffer« som vedtaget af Organisationen ved  

 resolution A.648(16).
Artikel 5(4) Det rapporteringssystem for olieforurening, der er udviklet af  

 Organisationen, er indeholdt i Håndbog for Olieforurening, Afsnit II -  

 Beredskabsplanlægning, appendiks 2, der er udarbejdet af Organisationens  

 miljøkomite.
Artikel 6 (1)(b) De af Organisationen udarbejdede retningslinier er indeholdt i Håndbog  

 for Olieforurening, Afsnit II - Beredskabsplanlægning, appendiks 2, der  

 er udarbejdet af Organisationens miljøkomite.
Resolution 2 Iværksættelse af den internationale konvention af 1990 om beredskab,  

 indsats og samarbejde vedrørende olieforurening, indtil denne træder i  

 kraft KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER ERKENDER den fortsatte risiko for større olieforureningsulykker og de  

 alvorlige miljømæssige følger, som de kan afstedkomme, DER ER OVERBEVIST om betydningen af samarbejde mellem staterne om  

 udveksling af oplysninger og bistand med hensyn til beredskab og indsats over  

 for olieforurening, DER ER BEVIDST om den særlige sårbarhed hos de lande, der ikke har  

 umiddelbar adgang til oplysninger og rådgivning om beredskab og indsats over  

 for olieforurening.
DER ENDVIDERE ERKENDER, at det er ønskeligt, at hvert land, der er udsat  

 for olieforureningsulykker, etablerer et nationalt system til bekæmpelse af  

 olieforurening, DER ØNSKER, at bestemmelserne i OPRC-konventionen skal træde i kraft så  

 snart som muligt, således at det internationale samarbejde om beredskab og  

 indsats over for olieforurening lettes, 1. OPFORDRER alle stater - også stater, der ikke har  

 deltaget i denne konference - til at undertegne og blive parter i  

 OPRC-konventionen og at iværksætte dens bestemmelser så snart som muligt, 2. ANMODER INDTRÆNGENDE alle stater om, så snart og så  

 vidt som det er muligt, at etablere nationale systemer til bekæmpelse af  

 olieforurening, 3. ANMODER ENDVIDERE INDTRÆNGENDE alle stater om,  

 indtil OPRC-konventionen træder i kraft for deres vedkommende, at samarbejde  

 indbyrdes og efter omstændighederne med IMO om udveksling af oplysninger  

 vedrørende bekæmpelse af olieforurening og om at lette hurtig bistand i  

 tilfælde af en større olieforureningsulykke.
Resolution 3 Snarlig iværksættelse af bestemmelser i artikel 12 i den  

 internationale konvention af 1990 om beredskab, indsats og samarbejde  

 vedrørende olieforurening KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER BEMÆRKER, at bestemmelserne i IMO's forsamlings resolution A.448 (XI)  

 om regionale ordninger for bekæmpelse af større havforureningsulykker eller  

 truslen derom, og endvidere forsamlingens resolution om teknisk bistand inden  

 for beskyttelsen af havmiljøet (A.349 (IX), A.677 (16)), DER OGSÅ BEMÆRKER især artikel 12 i OPRC-konventionen, hvorved parterne  

 udpegede IMO til - efter aftale og med forbehold for tilstedeværelsen af  

 tilstrækkelige ressourcer til at opretholde aktiviteten - at udføre visse  

 funktioner og aktiviteter og at opfylde visse af OPRC-konventionens  

 målsætninger, DER ENDVIDERE BEMÆRKER vigtigheden af at tage hensyn til den erfaring, der  

 er høstet inden for regionale ordninger om bekæmpelse af olieforurening, som  

 omtalt i forsamlingens resolution A.674(16), DER ERKENDER vigtigheden af snarlig iværksættelse af målsætningerne i  

 artikel 12 i OPRC-konventionen, 1. OPFORDRER Organisationens generalsekretær til,  

 indtil OPRC-konventionen træder i kraft, at påbegynde en snarlig  

 iværksættelse af funktioner og aktiviteter med henblik på at opfylde  

 målsætningerne i artikel 12 (1) (a)) og (b) i OPRC-konventionen i den  

 udstrækning, ressourcerne tillader det, 2. OPFORDRER Organisationen til at tilvejebringe et  

 forum for drøftelse af erfaringer, der er høstet inden for rammerne af  

 regionale konventioner og aftaler vedrørende bekæmpelse af  

 olieforureningsulykker, 3. ANMODER generalsekretæren om senest 1 (et) år efter  

 konferencen at forelægge Organisationen et program, der angiver den måde,  

 hvorpå Organisationen agter at udføre de opgaver, der er nævnt i denne  

 konvention, og som kunne omfatte sådanne bestanddele som omfordeling af  

 rådige ressourcer, undersøgelse og udvikling af alternative organisatoriske  

 ordninger samt fastlæggelse af de økonomiske konsekvenser og mulige  

 støttekilder, 4. OPFORDRER ENDVIDERE Organisationen til regelmæssigt  

 at undersøge hvilke fremskridt, der er gjort med henblik på iværksættelse af  

 artikel 12 i OPRC-konventionen.
Resolution 4 Iværksættelse af bestemmelserne i artikel 6 i den internationale  

 konvention af 1990 om beredskab, indsats og samarbejde vedrørende  

 olieforurening KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER ERKENDER vigtigheden af princippet om at »forureneren  

 betaler«, DER BEMÆRKER, at artikel 6 i OPRC-konventionen bestemmer, at parterne skal  

 etablere et nationalt system omfattende en nødplan, og enten individuelt  

 eller i samarbejde med andre parter skal oprette ordninger, der især omfatter  

 indsatsudstyr og et uddannelsesprogram, DER ER KLAR OVER, at de foranstaltninger, der i tilfælde af en  

 olieforureningsulykke straks træffes af den truede stat, er særdeles vigtige  

 og, i indledningsfasen, sandsynligvis de mest effektive til at beskytte  

 kysterne og minimere de mulige skader som følge af en sådan ulykke, DER UNDERSTREGER, at når der af den truede stat anmodes om international  

 assistance, kan der på grund af afstanden gå nogen tid med afsendelsen af  

 personel og udrustning, DER YDERLIGERE UNDERSTREGER, at assistancens effektivitet afhænger af  

 foranstaltninger, der er truffet for at forberede en indsats og uddanne  

 personel for at sætte den truede stats nationale nødplan i værk, DER ERINDRER, at visse udviklingslandes økonomiske ressourcer er  

 begrænsede, DER OGSÅ ERKENDER, at foranstaltninger, der træffes som forberedelse for  

 en indsats, nødvendiggør særlig økonomisk bistand, der stilles til rådighed  

 til dette formål, til fordel for udviklingslandene, 1. OPFORDRER parterne til i deres bilaterale og  

 multilaterale samarbejdsprogrammer og på retfærdige vilkår at tage behørigt  

 hensyn til udviklingslandenes behov ved iværksættelse af OPRC-konventionen, 2. OPFORDRER LIGELEDES Organisationens generalsekretær  

 til at yde støtte til at finde frem til internationale organer, der kunne  

 stille særlige finansieringskilder til rådighed til hjælp for  

 udviklingslandenes opfyldelse af de forpligtelser, der følger af  

 OPRC-konventionen.
Resolution 5 Etablering af lagre af udstyr til bekæmpelse af olieforurening KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER BEMÆRKER artikel 6 (2) (a) i OPRC-konventionen, som bestemmer, at hver  

 part inden for sine muligheder, enten hver for sig eller gennem bilateralt  

 eller multilateralt samarbejde, og efter omstændighederne i samarbejde med  

 olie- og rederibranchen og andre organer, skal etablere et system, der  

 omfatter et mindstemål af forud anbragt udstyr til bekæmpelse af olieudslip,  

 samt programmer for dets anvendelse, DER ENDVIDERE BEMÆRKER, at en af de grundlæggende komponenter i IMO's  

 strategi for beskyttelsen af havmiljøet er at styrke mulighederne for  

 national og international indsats til bekæmpelse af havforurening og at  

 fremme teknisk samarbejde med dette for øje, DER ERKENDER, at der i tilfælde af et olieudslip eller truslen derom i  

 første række på nationalt plan bør tages hurtige og effektive skridt til at  

 organisere og koordinere de forebyggende, afbødende og oprensende  

 foranstaltninger, DER OGSÅ ERKENDER, at et af de grundlæggende principper, der anvendes for  

 at tilvejebringe midler efter forureningsskader er princippet om at  

 »forureneren betaler«, DER ENDVIDERE ERKENDER vigtigheden af gensidigt samarbejde og assistance  

 ved bekæmpelsen af større olieforureningsulykker, der måtte overstige de  

 enkelte landes muligheder, og nødvendigheden af at forøge og forbedre det  

 udstyr, der er til rådighed for bekæmpelse af olieudslip i visse egne af  

 verden, der er særligt sårbare over for en større olieforureningsulykke -  

 enten på grund af den meget tætte skibstrafik eller særligt følsomme  

 økologiske forhold, DER ANERKENDER Organisationens arbejde - i samarbejde med giverlande og  

 -brancher - for at etablere lagre af eller centrer for udstyr til bekæmpelse  

 af olieudslip i områder, hvor navnlig udviklingslande er sårbare over for  

 eller udsat for større olieforureningsulykker, OPFORDRER Organisationens generalsekretær til, i samråd med direktøren for  

 De forenede Nationers miljøprogram, at henvende sig til olie- og  

 rederibranchen med henblik på:
Resolution 6 Fremme af teknisk bistand KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER BEMÆRKER, at de vigtigste forudsætninger for en heldig indsats ved  

 bekæmpelsen af havforurening er en hensigtsmæssig administrativ organisation  

 på dette område i de berørte lande og i hvert fald et minimum af teknisk  

 forberedelse, DER ER KLAR OVER de vanskeligheder, som visse udviklingslande kan stå over  

 for ved etablering af en sådan organisation og forberedelse på grundlag af  

 egne ressourcer, DER ERKENDER den rolle, som IMO, de regionale aftaler, det bilaterale  

 samarbejde og industriprogrammer spiller i denne sammenhæng, DER OGSÅ ANERKENDER det bidrag, der leveres af Organisationens tekniske  

 samarbejdsprogram, De forenede Nationers udviklingsprogram, De forenede  

 Nationers miljøprogram og de nationale hjælpeorganisationer i så henseende, DER OGSÅ BEMÆRKER SIG resolution A.677(16), der opfordrer Organisationens  

 generelsekretær til at prioritere en vurdering af de problemer, som  

 udviklingslandene står over for med henblik på at formulere de langsigtede  

 målsætninger for Organisationens tekniske bistandsprogram på miljøområdet, og  

 at aflægge beretning om resultatet af den 17. samling af Organisationens  

 forsamling, DER ENDVIDERE BEMÆRKER, at generalsekretæren sammenkalder en  

 rådgivningsgruppe til dette formål, 1. ANMODER Organisationens medlemsstater om - i  

 samarbejde med, efter omstændighederne, Organisationen, andre interesserede  

 stater, de kompetente internationale eller regionale organisationer og  

 industriprogrammer - at styrke indsatsen for at bistå udviklingslandene  

 navnlig med:
der er nødvendige for beredskabet og indsatsen over for olieforurening,  

 således at de sættes i stand til at etablere i hvert fald det mindstemål af  

 strukturer og ressourcer til bekæmpelse af olieforureningsulykker, som den  

 skønnede risiko for sådanne ulykker tilsiger, 2. ANMODER OGSÅ medlemsstaterne om - i samarbejde med,  

 efter omstændighederne, Organisationen, andre interesserede stater, de  

 kompetente internationale eller regionale organisationer og  

 industriprogrammer - at styrke indsatsen for at bistå udviklingslandene med  

 at iværksætte fælles forsknings- og udviklingsprogrammer, 3. OPFORDRER INDTRÆNGENDE medlemsstaterne til at  

 bidrage til sådanne initiativer, bl.a. gennem bilateralt eller multilateralt  

 samarbejde, 4. ANMODER ENDVIDERE Organisationen om atter at  

 vurdere de principper, der ligger til grund for samarbejdet og assistancen i  

 artikel 7, 8 og 9 i OPRC-konventionen, i lyset af de De forenede Nationers  

 konference om miljø og udvikling i 1992.
Resolution 7 Udvikling og iværksættelse af et uddannelsesprogram for beredskab og  

 indsats vedrørende olieforurening KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening, DER BEMÆRKER, at en vigtig bestanddel af IMO's strategi for beskyttelse af  

 havmiljøet er en forbedring af mulighederne for national og regional indsats  

 for at forebygge, styre, bekæmpe og afbøde havforurening og for at fremme  

 teknisk samarbejde med dette formål, DER ER KLAR OVER, at staternes muligheder for at reagere over for en  

 olieforureningsulykke afhænger af, hvorvidt der er udstyr til  

 olieudslipsbekæmpelse samt uddannet bekæmpelsesmandskab til rådighed, DER ANERKENDER Organisationens rolle i afholdelsen af nationale, regionale  

 og verdensomspændende uddannelseskurser og i udviklingen af  

 uddannelsesmidler, der sigter på at tilvejebringe den nødvendige tekniske  

 ekspertise - især for udviklingslandene - inden for bekæmpelsen af  

 havforureningsulykker, DER OGSÅ ANERKENDER den rolle, som World Marine University og dets  

 afdelinger spiller ved tilvejebringelsen af førsteklasses  

 uddannelsesfaciliteter for personel, navnlig fra udviklingslande, DER ENDVIDERE ANERKENDER støtten fra De forenede Nationers  

 udviklingsprogram, De forenede Nationers milljøprogram og flere af  

 Organisationens medlemsstater til uddannelsesaspektet af Organisationens  

 tekniske samarbejdsprogram, DER TAGER HENSYN TIL behovet for en forøget global indsats af alle dem,  

 der beskæftiger sig med søtransport af olie og dens indvirkning på miljøet,  

 for udvikling af et globalt uddannelsesprogram inden for beredskab og indsats  

 over for olieforurening, 1. OPFORDRER Organisationens generalsekretær til - i  

 samarbejde med de berørte regeringer, relevante internationale og regionale  

 organisationer samt olie- og rederibranchen - at søge at udvikle et  

 omfattende uddannelsesprogram inden for beredskab og indsats over for  

 olieforurening, 2. OPFORDRER OGSÅ Organisationens miljøkomite til - på  

 grundlag af forslag udarbejdet af generalsekretæren - til at overveje og,  

 efter omstændighederne, tilslutte sig et sådant uddannelsesprogram inden for  

 beredskab og indsats over for olieforurening, 3. OPFORDRER ENDVIDERE Organisationens medlemsstater  

 til at søge at stille den nødvendige ekspertise til rådighed for udvikling og  

 iværksættelse af uddannelsesprogrammet.
Resolution 8 Forbedring af bjærningstjenesterne KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening, DER TAGER HENSYN TIL nødvendigheden af at sikre, at der på verdensplan er  

 tilstrækkelig bjærgningskapacitet til rådighed, og at værdsætte og belønne  

 bjærgerens forebyggende funktion med hensyn til havforurening, DER ERINDRER, at den internationale konvention af 1989 om bjærgning,  

 hvorved der indførtes incitamenter for bjærgerne til at forhindre  

 havforurening ved deres bjærgningsoperationer, endnu ikke er trådt i kraft, DER NOTERER med interesse, at den 3. internationale konference om  

 beskyttelse af Nordsøen den 8. marts 1990 besluttede at gøre en fælles  

 indsats inden for IMO med det formål at sikre tilstrækkelig  

 bjærgningskapacitet på verdensplan, DER ANERKENDER bjærgernes ekspertise og erfaring inden for effektiv  

 udførelse af bjærgningsoperationer på internationalt plan, DER YDERLIGERE ANERKENDER bjærgernes vigtige rolle ved indsats i  

 forbindelse med forlis, der vil eller kan give anledning til forurening af  

 havene, DER ER BEVIDST OM, at der er tegn på, at en betydelig procentdel af den  

 egnede bjærgningskapacitet muligvis ikke længere er til rådighed for  

 bjærgninsformål, DER ER KLAR OVER behovet for tilstrækkelig bjærgningskapacitet langs de  

 vigtigste besejlingsruter for international trafik med olie og andre  

 skadelige stoffer, 1. OPFORDRER INDTRÆNGENDE staterne om at ratificere  

 eller tiltræde den internationale konvention af 1989 om bjærgning så snart  

 som muligt, 2. ANMODER Organisationens medlemsstater om at  

 gennemgå den bjærgningskapacitet, de har til rådighed, og senest 1 år efter  

 konferencen indberette til Organisationen om deres offentlige og private  

 bjærgningsmuligheder, som er egnede til at udføre bjærgningsoperationer med  

 henblik på at forhindre eller minimere skade på havmiljøet, 3. ANMODER de medlemsstater, hvis kyststrækninger har  

 været truet af eller har lidt skade ved olieforureningsulykker, om at  

 indberette til Organisationen om de behørige foranstaltninger, de har truffet  

 med henblik på at bringe bjærgningsfaciliteter i anvendelse ved indsatsen  

 over for sådanne ulykker, 4. ANMODER Organisationens generalsekretær om at  

 rådføre sig med den internationale bjærgningsforening, bjærgerne,  

 forsikringsselskaberne, rederierne og oliebranchen om, hvilken  

 bjærgningskapacitet der vil være til rådighed nu og i fremtiden og at  

 indberette resultatet deraf til Organisationens miljøkomite.
Resolution 9 Samarbejde mellem staterne og forsikringsselskaberne KONFERENCEN, DER HAR VEDTAGET den internationale konvention af 1990 om beredskab,  

 indsats og samarbejde vedrørende olieforurening, DER ER KLAR OVER de vanskeligheder, som en stat, der rammes af en  

 forureningsulykke, kan komme ud for i forbindelse med indhentning af nyttige  

 og nødvendige oplysninger til bekæmpelse af forureningen, DER ANERKENDER den rolle, som forsikringsselskabernes rådgivere og  

 tekniske eksperter ville kunne spille ved fremskaffelsen af disse  

 oplysninger, DER ER OVERBEVIST OM, at det er ønskeligt at etablere et snævert  

 samarbejde mellem den stat, der er ramt af forurening, og  

 forsikringsselskaberne, ANMODER forsikringsselskabernes rådgivere og tekniske eksperter om at  

 samarbejde med staterne med henblik på udveksling af tekniske oplysninger for  

 at give mulighed for en effektiv indsats i tilfælde af en  

 olieforureningsulykke.
Resolution 10 Udvidelse af anvendelsesområdet for den internationale konvention af  

 1990 om beredskab, indsats og samarbejde vedrørende olieforurening til også  

 at omfatte farlige og giftlige stoffer KONFERENCEN, DER HAR VEDTAGET den internationale konvention af 1990 om beredskab,  

 indsatsog samarbejde vedrørende olieforurening (OPRC-konventionen), DER BEMÆRKER SIG artikel 38(a) i konventionen om den internationale  

 søfartsorganisation vedrørende Organisationens miljøkomites funktion i  

 forbindelse med udøvelsen af de funktioner, der er eller måtte blive tillagt  

 Organisationen ved eller i medfør af internationale konventioner, DER ERKENDER, at forurening af havene ved tilfældigt udslip af farlige og  

 giftige stoffer i farvandene kan frembyde en trussel for havmiljøet og  

 kyststaternes interesser, DER OGSÅ ANERKENDER tilstedeværelsen af internationale dokumenter, der  

 beskæftiger sig med transport af farlige materialer, samt forsamlingens  

 resolution A.676(16) om grænseoverskridende flytning af farligt affald, DER OGSÅ ERINDRER, at mange af de nuværende regionale konventioner og  

 aftaler om samarbejde vedrørende bekæmpelse af havforureningsulykker gælder  

 for olie såvel som for andre skadelige stoffer, DER ANSER det for ønskeligt, at anvendelsesområdet for den internationale  

 konvention af 1990 om beredskab, indsats og samarbejde vedrørende  

 olieforurening til også at omfatte farlige og giftige stoffer, DER OGSÅ ANSER det for ønskeligt, at OPRC-konventionen - i det omfang, det  

 er gennemførligt, og efter omstændighederne - af parterne anvendes på  

 havforureningsulykker, der omfatter andre farlige og giftige stoffer end  

 olie, DER MENER, at metoder og midler til indsats over for en  

 havforureningsulykke, der omfatter farlige og giftige stoffer, i visse  

 vigtige henseender er forskellige fra dem, der står til rådighed for  

 beredskabet og indsatsen over for olieforurening, DER YDERLIGERE ANERKENDER Organisationens igangværende arbejde vedrørende  

 udvikling af en international lovregulering af ansvar og erstatning i  

 forbindelse med søtransport af farlige og giftige stoffer, samt  

 nødvendigheden af en snarlig vedtagelse af en konvention om dette emne, 1. OPFORDRER IMO til at påbegynde arbejde med  

 udarbejdelse af et passende instrument, der skal udvide anvendelsesområdet  

 for OPRC-konventionen til helt eller delvis at gælde for forureningsulykker,  

 der omfatter andre farlige stoffer end olie, og at udarbejde et forslag i  

 dette øjemed, 2. OPFORDRER INDTRÆNGENDE OPRC-konventionens parter  

 til - i det omfang, det er gennemførligt, og efter omstændighederne - at  

 anvende konventionens relevante bestemmelser på farlige og giftige stofffer,  

 indtil et instrument, der dækker disse stoffer, er blevet vedtaget og trådt i  

 kraft.
 Konventionen trådte i medfør af artikel 16, stk. 1, i kraft den 13. maj  

 1995.
 For Danmarks vedkommende trådte konventionen i kraft den 22. januar 1997.
 Konventionen er herudover trådt i kraft for følgende lande på de anførte  

 datoer:
Amerikas Forenede Stater ............................ 13. maj 1995 Argentina ........................................... 13. maj 1995 Australien .......................................... 13. maj 1995 Canada .............................................. 13. maj 1995 Egypten ............................................. 13. maj 1995 Finland ............................................. 13. maj 1995 Frankrig ............................................ 13. maj 1995 Island .............................................. 13. maj 1995 Mexico .............................................. 13. maj 1995 Nederlandene ........................................ 13. maj 1995 Nigeria ............................................. 13. maj 1995 Norge ............................................... 13. maj 1995 Pakistan ............................................ 13. maj 1995 Senegal ............................................. 13. maj 1995 Seychellerne ........................................ 13. maj 1995 Spanien ............................................. 13. maj 1995 Sverige ............................................. 13. maj 1995 Uruguay ............................................. 13. maj 1995 Venezuela ........................................... 13. maj 1995 Tyskland ............................................ 15. maj 1995 Grækenland .......................................... 7. juni 1995 Liberia ............................................. 5. januar 1996 El Salvador ......................................... 9. januar 1996 Marshall-øerne ...................................... 16. januar 1996 Japan ............................................... 17. januar 1996 Tunesien ............................................ 23. januar 1996 Der er afgivet følgende forbehold:
 Danmark: Konventionen finder ikke anvendelse på Færøerne.
 Argentina: Forbeholder sig hermed udtrykkeligt suverænitet samt  

 territorial og havretlig jurisdiktion over Malvinerne (Falklandsøerne),  

 Sydgeorgien og Sydsandwichøerne med tilhørende havområder, således som det er  

 fastslået og defineret i argentisk lov nr. 23.968 af 14. august 1991, og  

 afviser enhver udvidelse af anvendelsesområdet for International Konvention  

 af 1990 om Beredskab, Bekæmpelse og Samarbejde vedrørende Olieforurening, som  

 andre stater måtte foretage i henseende til de nævnte argentinske øer  

 og/eller havområder.
Udenrigsministeriet, den 9. oktober 1997 Niels Helveg Petersen (* 1) De »af Organisationen vedtagne bestemmelser« refererer til  

 § 26 i Bilag I til den internationale konvention af 1973 om forebyggelse af  

 forurening fra skibe, som ændret ved den tilhørende Protokol af 1978, med  

 senere ændringer (MARPOL 73/78).
 (* 2) »eksisterende internationale aftaler« refererer til  

 artikel 5 og 7 i MARPOL 73/78.
 (* 3) »krav, der er udarbejdet af Organisationen« refererer til  

 artikel 8 og til Protokol I til MARPOL 73/78.
 (* 4) »retningslinier og generelle principper, der er vedtaget af  

 Organisationen« refererer til »Almindelige principper for  

 skibsrapporteringssystemer og skibsrapporteringskrav, herunder retningslinier  

 for indberetning om ulykker, der omfatter farligt gods, skadelige stoffer  

 og/eller havforurenende stoffer«, der vedtoges af Organisationen ved  

 resolution A.648 (16). (Sekretariatsanmærkning: Henvisninger lettes ved brug  

 af IMO's publikation Bestemmelser vedrørende indberetning om ulykker, der  

 omfatter skadelige stoffer i medfør af MARPOL 73/78).
 (* 5) Det »rapporteringssystem for olieforurening, der er udarbejdet  

 af Organisationen« er indeholdt i Håndbog for Olieforurening, Afsnit  

 II - Beredskabsplanlægning, appendiks 2, der er udarbejdet af  

 Organisationens havmiljøbeskyttelsesudvalg.
 (* 6) De »af Organisationen udarbejdede retningslinier« er  

 indeholdt i Håndbog for Olieforurening, Afsnit II -  

 Beredskabsplanlægning, der er udarbejdet af Organisationens miljøkomite.
