Nr LSF 135 Forslag til Lov om ændring af lov om arbejdsmarkedsuddannelser  

 (Godtgørelse) Fremsat af arbejdsministeren (Henning Dyremose) den 18. december 1987 Vedtaget ved tredjebehandling den 22. marts 1988 Lov nr. 176 af 28/03/1988 § 1 I lov nr. 237 af 6. juni 1985 om arbejdsmarkedsuddannelser foretages følgende ændring:
 I § 52 indsættes efter stk. 2 som nyt stk. 3:
»Stk. 3. Godtgørelsen til en virksomheds ansatte, der deltager i uddannelsesforanstaltninger med nedsatte statstilskud, der alene tager sigte på særlige virksomhedsbehov, udgør halvdelen af det beløb, der er nævnt i stk. 2, 1. pkt.« Stk. 3 og 4 bliver herefter stk. 4 og 5.
§ 2 Loven træder i kraft den 1. april 1988.
Oprindeligt fremsat forslag I lov nr. 237 af 6. juni 1985 om arbejdsmarkedsuddannelser foretages følgende ændring:
 1. I § 52 indsættes efter stk. 2 som nyt stykke 3:
»Stk. 3. Godtgørelsen til en virksomheds ansatte, der deltager i uddannelsesforanstaltninger med nedsatte statstilskud, der alene tager sigte på særlige virksomhedsbehov, udgør halvdelen af det beløb, der er nævnt i stk. 2, 1. pkt.«.
 Stk. 3 og 4 bliver herefter stk. 4 og 5.
§ 2 Loven træder i kraft den 1. marts 1988.
Bemærkninger til lovforslaget Almindelige bemærkninger Behovet for omstilling og tilpasning på arbejdsmarkedet vil blive et centralt forhold i den samlede økonomiske udvikling i de næste årtier.
Den teknologiske udvikling stiller meget store krav til produktionens omstillingsevne og udviklingsniveau.
Dette kræver en stor og veluddannet arbejdsstyrke.
Virksomhederne får som følge af den teknologiske udvikling et større behov for og forpligtelse til personaleplanlægning og medarbejderuddannelse.
Investeringer i arbejdskraftens kvalifikationer er ligeså vigtige som investeringer i realkapital.
I lov om arbejdsmarkedsuddannelser kap.
IX findes bestemmelser om i hvilke situationer den enkelte kursusdeltager er berettiget til økonomiske ydelser i forbindelse med uddannelsesforanstaltninger efter denne lov.
Lovforslaget medfører nogle ændringer i størrelsen af godtgørelse til den enkelte lønmodtager, der deltager i virksomhedstilpassede kurser med nedsatte statstilskud (VTP) med henblik på at skabe mulighed for større uddannelsesaktivitet uden samtidig forhøjelse af bevillingsrammer.
I forbindelse med etablering af VTP-kurser har betingelserne for at få godtgørelse og godtgørelsens størrelse hidtil været de samme som ved arbejdsmarkedsuddannelser afholdt efter sædvanlige regler.
Da udgift til medarbejderuddannelse er en naturlig opgave for en virksomhed, og da disse kurser er tilpasset virksomhedernes specielle behov og tilrettelagt således, at der sker en deling af driftsudgifterne, er det en naturlig følge, at der også sker en deling af udgiften til godtgørelse.
Ifølge forslaget vil godtgørelsen ved VTP-kurser til kursister, der er i ansættelsesforhold i den pågældende virksomhed forud for og/eller under kursusdeltagelsen fremover udgøre halvdelen af højeste dagpengebeløb i den statsanerkendte arbejdsløshedskasse, af hvilken deltageren er eller kunne være medlem.
Der kan på et VTP-kursus også deltage personer, der ikke er ansat på virksomheden, men som er sikret beskæftigelse på virksomheden efterfølgende.
Til disse kursister udbetales godtgørelse efter reglen i stk. 2, dvs. højeste dagpengebeløb evt. med 25 pct.
 tillæg.
Økonomiske og administrative konsekvenser Lovforslaget vil mindske behovet for merbevillinger ved en stigende VTP-aktivitet.
Ændringen i godtgørelsessatsen ved VTP-kurser vil ikke medføre væsentlige administrative ændringer.
Forslaget har været drøftet med arbejdsmarkedets parter via uddannelsesrådet.
Bemærkninger til lovforslagets enkelte bestemmelser § 1 Ifølge forslaget vil kursister på VTP-kurser, der er i ansættelsesforhold, være berettiget til godtgørelse svarende til halvdelen af det højeste dagpengebeløb.
Godtgørelsen kan udbetales som refusion til en arbejdsgiver, der udbetaler løn under kursusdeltagelse.
Såfremt kursister alene er sikret beskæftigelse i virksomheden, men endnu ikke er tiltrådt, beregnes godtgørelsen efter de sædvanlige regler, dvs. højeste dagpengebeløb med mulighed for 25 pct.
 tillæg.
§ 2 Det foreslås, at loven træder i kraft den 1. marts 1988.
Den finder anvendelse for kurser, der påbegyndes efter lovens ikrafttræden.
Efter 2. behandling den 17. marts 1988 § 1 I lov nr. 237 af 6. juni 1985 om arbejdsmarkedsuddannelser foretages følgende ændring:
 I § 52 indsættes efter stk. 2 som nyt stk. 3:
»Stk. 3. Godtgørelsen til en virksomheds ansatte, der deltager i uddannelsesforanstaltninger med nedsatte statstilskud, der alene tager sigte på særlige virksomhedsbehov, udgør halvdelen af det beløb, der er nævnt i stk. 2, 1. pkt.« Stk. 3 og 4 bliver herefter stk. 4 og 5.
§ 2 Loven træder i kraft den 1. april 1988.
