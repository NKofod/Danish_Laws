Cirkulære om aftale om mulighed for forlængelse af midlertidige ansættelser, som følge af forsinkelser opstået i forbindelse med covid-19 Generelle bemærkninger 1. Skatteministeriet, Medarbejder- og Kompetencestyrelsen og Akademikerne har indgået vedlagte aftale af 28. april 2020 om mulighed for forlængelse af midlertidige ansættelser som følge af forsinkelser opstået i forbindelse med covid-19.
Ikrafttræden Cirkulæret har virkning fra den 28. april 2020.
Skatteministeriet, Medarbejder- og Kompetencestyrelsen, den 29. april 2020 Sofie Plesner Bilag 1 Aftale om mulighed for forlængelse af midlertidige ansættelser som følge af forsinkelser opstået i forbindelse med covid-19 - § 1. Aftalen omfatter medarbejdere, der er ansat i uddannelsesstillinger eller tidsbegrænsede forskerstillinger i henhold til følgende overenskomster, protokollater og aftaler:
 Overenskomst for Akademikere i staten, (Modst. nr. 043-19), herunder også bilag 5 og 6  Overenskomst for læger i staten (Modst.
Nr. 026-16), herunder også bilag 6  Protokollat om visse ansættelsesvilkår for videnskabeligt personale ved universiteter (Modst. nr. 044-15)  Protokollat om visse ansættelsesvilkår for kunstnerisk/videnskabeligt personale ved Det kgl.
Danske Kunstakademis Skoler for Arkitektur, Design og Konservering Arkitektskolen Aarhus samt Designskolen Kolding under Uddannelses- og Forskningsministeriet (Modst. nr. 032-19)  Protokollat om stillingsstruktur for videnskabeligt personale med forskningsopgaver ved sektorforskningsinstitutioner (Modst. 029-19)  Protokollat om stillingsstruktur ved diplomingeniøruddannelsen og eksportingeniøruddannelsen (Fmst.
Nr. 8/97) § 2. Arbejdsgiver kan efter ansøgning fra medarbejderen, og efter en konkret og individuel vurdering, forlænge tidsbegrænsede ansættelser med den periode, som medarbejderen måtte have været hjemsendt som følge af covid-19.
 Stk.2. Såfremt særlige hensyn gør sig gældende, fx at medarbejderens forskning bliver påvirket ud over hjemsendelsesperioden, kan arbejdsgiver efter ansøgning fra medarbejderen, og efter en konkret og individuel vurdering, forlænge ansættelsesperioden yderligere.
§ 3. Aftalen har virkning fra underskriften og kan af parterne skriftligt opsiges med 6 måneds varsel.
Opsigelsen kan tidligst ske til bortfald den 1. januar 2021.
