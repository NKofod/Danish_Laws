Indholdsfortegnelse Indledning Litteraturliste §-henvisninger Byfornyelsesloven § 3,  § 3 stk. 1 nr. 1, 2, 3, 4, 5, 6, 7, § 3 stk. 2,  

 3, 4, §§ 5, 7, 14, 19, 25, 27, 29, 31, 32, 38, 40, 47, 56, 64, 65, 69 og 70 Bekendtgørelse om kvalitetsnormer og friarealforbedring for  

 beboelsesejendomme m.v.
§§ 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18 og 19 Byggeloven §§ 2, 14, 15 og 18 Indledning Reglerne om kvalitetsnormer for beboelsesejendomme er indeholdt i  

 byfornyelseslovens § 3, jf. lovbekendtgørelse nr. 498 af 28. juni 1990.
 I medfør af byfornyelseslovens § 3, stk. 3 og 4, og § 65, har Bygge- og  

 Boligstyrelsen i bekendtgørelse nr. 618 af 29. august 1990 om kvalitetsnormer  

 og friarealforbedring for beboelsesejendomme m.v. efter lov om byfornyelse og  

 boligforbedring, i det følgende kaldet »norm-bekendtgørelsen«,  

 fastsat bestemmelser om:
- de overordnede kvalitetsnormer, jf. § 3, stk. 1 - indretning af ældre- handicapegnede boliger, og - friarealforbedring for beboelsesejendomme.
Byfornyelsesloven rummer endvidere i § 7, stk. 1, nr. 7 mulighed for at  

 lade byfornyelsesbeslutninger omfatte foranstaltninger, der i øvrigt skal  

 træffes for at gøre området eller bebyggelsen tidssvarende Denne vejledning indeholder Bygge- og Boligstyrelsens bemærkninger og  

 fortolkningsbidrag til bestemmelserne i byfornyelseslovens § 3, stk. 1 og §  

 7, stk. 1, nr. 7, § 65 samt til de i norm-bekendtgørelsen fastsatte  

 bestemmelser Vejledningen afløser følgende cirkulærer:
- Boligstyrelsens cirkulære nr. 57 af 11. maj 1983 om  

 byfornyelsesbeslutningers indhold pkt. 5, 6 og 7, - Boligstyrelsens cirkulære nr. 92 af 3. juli 1986 om offentlig støtte til  

 byfornyelse og boligforbedring mv. afsnit 5, Boligstyrelsens cirkulære nr. 117 af 7. oktober 1986 om visse  

 kvalitetsnormer for beboelsesejendomme mv., samt - Boligstyrelsens cirkulære nr. 155 af 1. oktober 1987 om indretning af  

 ældre- og handicapegnede boliger.
1. Generelt om normernes anvendelsesområde 1.1. Kompetance I henhold til byfornyelseslovens § 1 påhviler det kommunalbestyrelserne  

 efter bestemmelserne i loven at medvirke til, at der udføres forbedringer i  

utidssvarende beboelsesejendomme.
 Som følge af byfornyelseslovens decentrale udformning er det i henhold til  

 § 7 og § 32 kommunalbestyrelsen, der har kompetancen til at træffe  

 byfornyelses- og boligforbedringsbeslutninger inden for de i loven fastsatte  

 rammer.
1.2. Afgrænsning af begrebet »utidssvarende« I henhold til byfornyelsesloven må en beboelsesejendom - for at være  

 tidsvarende - i det væsentlige opfylde en række normer med hensyn til  

 sikkerhed, vedligeholdelse, energiforbrug, moderne bekvemmeligheder mv.
Disse normer er opregnet i rammebestemmelsen i lovens § 3, samt i  

 norm-bekendtgørelsen.
Normerne udgør et maksimum for, hvad  

 kommunalbestyrelsen kan træffe beslutning om.
Den eneste mulighed for at gå  

 ud over normernes maksimum er, hvis der kan træffes en forsøgsbeslutning  

 efter byfornyelseslovens § 69.
 Det skal præciseres, at løbende vedligeholdelsesarbejder samt ordinære  

 reparations- og udskiftningsarbejder på i øvrigt tidssvarende ejendomme,  

 (dvs. ejendomme der ikke lider af installationsmangler eller væsentlig  

 nedslidning) ligger uden for lovens rammer, og defor ikke er omfattet af  

 byfornyelseslovens støttebestemmelser.
Hvor lovens § 3 indeholder maksimumskravene, der kan stilles til en  

 beboelsesejendom, der er omfattet af en byfornyelses- eller  

 boligforbedringsbeslutning, indeholder lovens kondemneringsbestemmelser i  

 kap.
VIII minimumskravene.
Når kommunalbestyrelsen træffer beslutning om byfornyelse eller  

 boligforbedring, vil normerne være udgangspunktet for at genoprette de  

 enkelte beboelsesejendomme til en tidssvarende standard.
Men der er intet til  

 hinder for, at kommunalbestyrelsen kan beslutte, at normerne kun skal  

 opfyldes i et nærmere angivet omfang, dog som nævnt med lovens kap.
VIII som  

 undergrænse.
Inden for normerne i § 3, kan kommunalbestyrelsen således fastsætte den  

 boligstandard, der ønskes opnået i det enkelte byfornyelses- eller  

 boligforbedringsområde.
Dette forudsættes bl.a. at ske under hensyn til de  

 ressourcer, der kan afsættes til formålet, og de ønsker, der fremkommer fra  

 ejere og lejere i området under offentliggørelsen af forslag til  

 byfornyelses- eller boligforbedringsbeslutning.
Såfremt kommunalbestyrelsens beslutning går ud på en delvis opfyldelse af  

 normerne, kan kommunalbestyrelsen senere vende tilbage til området og træffe  

 beslutning om gennemførelse af flere krav.
Se i øvrigt afsnit 8, Prioriteret  

 rækkefølge.
 Det er ikke hensigten, at en eventuel prioritering skal medføre en  

 sænkning af den standard, byfornyelsen gennemføres i.
1.3. Forholdet til byggelovgivningen Når ombygninger i henhold til en byfornyelses- eller  

 boligforbedringsbeslutning er af et sådant omfang eller en sådan karakter, at  

 arbejdet er omfattet af byggeloven, jf. denne, § 2, stk. 1, litra b, kan  

 bestemmelserne i byggeloven og bygningsreglementerne ikke fraviges med  

 henvisning til bestemmelserne i byfornyelsesloven.
Eventuel fravigelse af  

 byggelovgivningens bestemmelser kræver dispensation i henhold til  

 byggelovgivningen.
1.4. Ejerforhold.
Institutionsbebyggelse Byfornyelses- eller boligforbedringsbeslutning for utidssvarende ejendomme  

 kan principielt træffes både for ejendomme, der er i privat eje, og ejendomme  

 som ejes af eller overtages af kommunen samt ejendomme omfattet af anden  

 lovgivning, dog med undtagelse af lov om boliger for ældre og personer med  

 handicap, »ældreboligloven«.
 Det er endvidere ikke muligt, at opnå støtte til istandsættelse af  

 kommunal institutionsbebyggelse, herunder plejehjem eller anden bebyggelse  

 der har karakter af institution, hvor det offentlige har en ikke uvæsentlig  

 indflydelse på driften jf. lovens § 1, nr. 2.
2. Sikkerhed 2.1. Brandsikring af beboelsesbygninger I henhold til norm-bekendtgørelsens § 1, skal ejendomme opfylde de krav,  

 der kan stilles i henhold til Byggestyrelsens bekendtgørelse nr. 184 af 6.  

 maj 1983 om brandsikring af beboelsesbygninger opført år 1900 og senere.
 Norm-bekendtgørelsen åbner herudover mulighed for, at der i forbindelse  

 med byfornyelses- eller boligforbedringsarbejder på ejendommen kan  

 gennemføres yderligere brandsikringsforanstaltninger som nævnt i  

 norm-bekendtgørelsens § 1, stk. 2, nr. 1)-4). De yderligere foranstaltninger  

 kan gennemføres i det omfang, det skønnes hensigtsmæssigt i forhold til de  

 øvrige byggearbejder, der skal gennemføres.
 Det drejer sig om følgende:
 Bestemmelsen giver mulighed for, at der i forbindelse med udskiftning af  

 vinduer i en ejendom kan etableres et redningsvindue i hver boligenhed i hver  

 etage.
 Et redningsvindue er et vindue, som opfylder kravene i bygningsreglement  

 1982, kap. 6.6.1., og vinduet træder i stedet for kravet om et oplukkeligt  

 vindue i hver boligenhed i hver etage.
 Hensigten er, at eventuelle tidligere murgennembrydninger i forbindelse  

 med arbejder, der omfatter vægkonstruktionerne, skal lukkes således, at  

 lukningen opnår samme kvalitet som den eksisterende væg.
 Omfatter ombygningsprojektet i øvrigt ejendommens etagedæk mod kælder, fx.  

 isolering mod kælder, er det hensigten at sikre, at overfladerne svarer til  

 klasse 1-beklædning, jf. bygningsreglement 1982, bilag 4.
2.2. Bygningens el-installationer Bygningens el-installationer skal være i forsvarlig stand.
Det indebærer,  

 at el-installationerne ikke må medfører berørings- eller brandfare.
I den forbindelse kan der henvises til stærkstrømsreglementets  

 bestemmelser i afsnit 11, § 3.2.1., hvorefter ejeren er ansvarlig for  

 installationens tilstand og vedligeholdelse.
Ejeren skal lade fejl og mangler  

 afhjælpe og træffe foranstaltninger, der kan hindre, at fejl og mangler kan  

 foranledige fare for personer eller gods.
Man må herunder være opmærksom på,  

 om ekstra beskyttelsesforanstaltninger, herunder en evt. krævet  

 jordforbindelse mm., er i lovlig stand.
Der kan som udgangspunkt udføres forbedringsarbejder på el-installationer  

 i et omfang, der svarer til de arbejder, der i øvrigt skal udføres på  

 bygningen.
Der skal dog tages hensyn til bygningens restlevetid.
Det skal  

 endvidere understreges, at disse forbedringsarbejder kun kan udføres, når de  

 ikke isoleret set medfører følgearbejder.
Der skal etableres  

 lavenergibelysning i gårdrum, på trapper og i fællesrum.
Dette betyder, at såfremt der ikke udføres arbejder i selve boligerne, kan  

 der heller ikke udføres forbedringsarbejder på el-installationerne.
Der kan  

 dog gennemføres udskiftning af stigeledning samt måler- og gruppetavle, hvis  

 der i øvrigt udføres arbejder i det rum, hvor stigeledningen er placeret -  

 normalt trapperummet.
Udføres der el-arbejder i den enkelte bolig, bør der indledningsvis  

 foretages en gennemgang af alle ældre, utidssvarende el-installationer, et  

 sikkerhedscheck.
Herefter kan der opsættes lampeudtag og stikkontakter,  

 således at der findes et lampeudtag og en stikkontakt pr. rum.
Det skal dog  

 påses, at eventuelle følgearbejder i form af retablering af vægge mv.  

 minimeres.
 Endvidere skal der udføres el-installationer efter stærkstrømsreglementets  

 krav i de rum, der i forbindelse med ombygningen skifter anvendelse, typisk i  

 forbindelse med indretning af wc og baderum.
Gennemføres en sammenlægning af boliger eller en tilsvarende omfattende  

 renovering, hvorved boligen som helhed bringes op på et niveau, der svarer  

 til nybyggeri, skal stærkstrømsreglementets bestemmelser opfyldes for boligen  

 som helhed.
Tilsvarende skal stærkstrømsreglementets krav opfyldes for  

 nyindrettede fællesrum.
2.3. Altaner Renovering af defekte eller nedstyrtningstruede altaner alene medfører  

 ikke, at en i øvrigt tidssvarende bygning kan anses for  

 »utidssvarende« i byfornyelseslovens forstand.
Er der derimod tale  

 om renovering af defekte eller nedstyrtningstruede altaner på bygninger, der  

 i øvrigt er omfattet af en byfornyelses- eller boligforbedringsbeslutning,  

 kan udgifter til renoveringen som udgangspunkt anses for støtteberettigede.  

 Opmærksomheden henledes i den forbindelse på farebestemmelserne i byggelovens  

 § 14 og § 18, der hjemler mulighed for myndighedskrav.
2.4. Bygningens konstruktioner En bygning skal ved opførelsen sikres således, at konstruktionerne kan  

 modstå normalt forekommende statiske og dynamiske påvirkninger.
En  

 konstruktion, der i årenes løb har vist sin stabilitet, behøver som  

 udgangspunkt ikke at ændres, medmindre påvirkningerne ændres.
2.4.1. Sætnings- og funderingsskader Forekomst af sætnings- og funderingsskader alene medfører  

ikke , at en i øvrigt tidssvarende bygning kan anses for  

 »utidssvarende« i byfornyelseslovens forstand.
Ved istandsættelse af en bygning, der tillige med utidssvarende  

 beboelsesforhold mv. har sætnings- eller funderingsskader, indgår disse  

 skader som udgangspunkt som støtteberettigede arbejder på lige fod med øvrige  

 byfornyelsesarbejder.
Istandsættelsen skal være et led i en byfornyelses-  

 eller boligforbedringsbeslutning.
Der bør dog, inden projektering af  

 renovering igangsættes, foretages en vurdering af bygningens fundering.  

 Vurderingen skal danne grundlag for en kortlægning af eventuelle funderings-  

 eller sætningsskader, således at beslutning om bygningens renovering som  

 helhed træffes under hensyn hertil.
Er der tale om mindre sætninger, hvor  

 indsatsen for at standse dem vil være uforholdsmæssig stor, kan man vælge at  

 acceptere fortsatte sætninger.
En sådan løsning bør følges op med løbende  

 kontrol af skaden.
2.4.2. Svampeskader Afhjælpning af svampeskader alene medfører ikke, at en i øvrigt  

 tidssvarende bygning kan anses for »utidssvarende« i  

 byfornyelseslovens forstand.
Som led i istandsættelse i øvrigt af en bygning, i henhold til en  

 byfornyelses- eller boligforbedringsbeslutning, indgår svampeskader dog som  

 udgangspunkt som støtteberettigede arbejder.
Inden projektering af renovering  

 igangsættes, bør der dog foretages en vurdering af omfanget af en eventuel  

 svampeskade, så en beslutning om bygningens renovering son helhed træffes  

 under hensyn hertil.
2.4.3. Kloak Behov for kloakarbejder alene medfører ikke ,at en i øvrigt  

 tidssvarende bygning kan anses for »utidssvarende« i  

 byfornyelseslovens forstand.
 Som led i istandsættelse af en bygning i øvrigt i henhold til en  

 byfornyelses- eller boligforbedringsbeslutning, indgår nødvendige  

 kloakarbejder dog som udgangspunkt som støtteberettigede arbejder.
3. Klimaskærm 3.1. Renovering generelt Byfornyelseslovens § 3, stk. 1, nr. 3 omhandler bygningens nødvendige  

 udvendige renovering og genopretning, med henblik på at etablere en tæt  

 klimaskærm.
Bestemmelserne betyder, at utætte og forfaldne konstruktioner, der  

 medfører risiko for fugtindtrængning mv., bør ændres.
Dette medfører ikke  

 nødvendigvis at der skal udskiftes bygningskonstruktioner, hvis disse gennem  

 vedligeholdelse, reparationer og delvise fornyelser kan bringes i en god og  

 rimelig stand.
Det må forventes, at en væsentlig del af konstruktionerne i de  

 bygninger der ønskes bevaret, er i god og holdbar stand.
 Opmærksomheden skal her henledes på, at løbende vedligeholdelsesarbejder  

 samt ordinære reparationer og udskiftninger på i øvrigt tidssvarende  

 ejendomme (dvs. ejendomme der ikke lider af installationsmangler eller  

 væsentlig nedslidning) ligger udenfor lovens rammer og derfor ikke er  

 omfattet af byfornyelseslovens støttebestemmelser.
3.2. Vinduer I forbindelse med gennemgangen af en bygning med henblik på at få fastlagt  

 omfanget af den udvendige renovering af klimaskærmen, vurderes det, om  

 vinduerne kan istandsættes eller bør udskiftes.
Skal der ske en udskiftning af vinduerne, kan en byfornyelses- eller  

 boligforbedringsbeslutning omfatte etablering af et større glasareal fx i  

 form af en fransk altan.
I taglejligheder kan der etableres en ny kvist.  

 Såvel etablering af fransk altan som ny kvist kan dog kun finde sted under  

 forudsætning af, at dagslysforholdene i boligen ikke opfylder de krav, der  

 ved nyopførelse i dag er gældende hertil, jf.
Bygningsreglementet 82, kap.  

 4.3.3, stk. 2, eller der er tilsvarende, tungtvejende grunde.
I sidstnævnte  

 tilfælde vil der især kunne blive tale om etablering af sydvendt fransk  

 altan.
Se i øvrigt afsnit 5.2. Energibesparende foranstaltninger.
 I forbindelse med nedrivning af et baghus og deraf følgende opmuring af ny  

 gavl, eller ved eksisterende gavl, der af andre grunde er blotlagt, kan nyt  

 vindue eller fransk altan accepteres som støtteberettiget udgift, såfremt  

 omgivelserne og afstandsforhold i øvrigt tillader det.
4. Ydre fremtrædelsesform 4.1. Facadebehandling mv.
 I henhold til byfornyelseslovens § 3, stk. 1, nr. 3 skal facadebehandling  

 og andre udvendige arbejder (inklusiv udvendig efterisolering) være foretaget  

 under hensyntagen til følgende:
- opretholdelse eller forbedring af bygningen og bygningens forhold til  

 den omliggende bebyggelse - friarealet omkring bygningen.
 Et områdes miljømæssige kvaliteter påvirkes væsentligt af de enkelte  

 bygningers ydre fremtræden.
 Ved facadebehandling og anden udvendig renovering bør der i forbindelse  

 med farvevalg, udskiftning af vinduer, udskiftning eller fjernelse af  

 altaner, døre/porte, vedligeholdelse af bygningsudsmykninger og lignende  

 tages hensyn til såvel bygningens som områdets miljømæssige kvaliteter.
 For at opretholde de miljømæssige kvaliteter er det nødvendigt, at der til  

 stadighed foregår vedligeholdelse af bygningernes ydre.
5. Energi 5.1. Sædvanlig tidssvarende opvarmning Byfornyelseslovens § 3, stk. 1, nr. 4 fastslår, at bygningen skal have  

 sædvanlig tidssvarende opvarmningsmulighed.
Et tidssvarende opvarmningssystem vil typisk være baseret på  

 centralvarmesystemer, evt. i form af lavtemperatursystemer.
Energitilførslen  

 kan ske gennem et kollektivt forsyningssystem (fjernvarmenet, blokcentral,  

 gasnet), eller ved anvendelse af olie, alternativ energi o.l. i individuelle  

 systemer.
 Til et tidssvarende opvarmningssystem stilles der herudover krav om, at  

 systemets ydelse står i rimeligt forhold til den økonomiske investering.  

 Dette vil være individuelt ved de enkelte ejendomme, bl.a. under hensyn til  

 hvilken energitilførsel, der er mulighed for.
Har ejendommen et tidssvarende varmeanlæg, som fx et oliefyret  

 centralvarmeanlæg, er fornyelse/forbedring alene ikke omfattet af  

 bestemmelsen i § 3, stk. 1, nr. 4, og dermed ikke støtteberettiget.
Dette  

 gælder også tilslutning til fælles varmecentral eller overgang til anden  

 varmeforsyningskilde, herunder naturgas.
 Bestemmelsen om bygningens varmeforsyning skal ses i sammenhæng med  

 varmeforsyningslovens bestemmelser.
Såfremt bygningen ligger inden for et område, som ifølge  

 varmeforsyningsplanlægningen skal forsynes med kollektiv varme, er det  

 vigtigt, at bygningen i forbindelse med fornyelse af varmeanlægget forberedes  

 for den senere tilslutning.
Dette kan for eksempel ske ved etablering af et  

 rørbundent opvarmningssystem.
Derved sikres, at brugerne ikke foretager  

 investeringer i opvarmningssystemer, som ikke kan anvendes ved en fremtidig  

 tilslutning til det kollektive varmeforsyningsanlæg.
 Tilslutningen til et kollektivt varmeforsyningsanlæg sker i øvrigt efter  

 varmeforsyningslovens §§ 18 og 19.
5.2. Energibesparende foranstaltninger Energiforbruget i bygninger, der istandsættes i forbindelse med  

 byfornyelse og boligforbedring, skal søges begrænset gennem energibesparende  

 foranstaltninger.
Bygningen kan med støtte efter byfornyelsesloven maximalt  

 bringes op på det energimæssige niveau, der kræves, for at der kan udstedes  

 energiattest, jf.
Byggestyrelsens bekendtgørelse nr. 187 af 29. april 1985 om  

 varmesyn, energiattest og energikonsulenter.
Der kan gennemføres gavlisolering, uanset at denne foranstaltning i  

 henhold til § 2, stk. 2 og 3 i Boligministeriets bekendtgørelse nr. 342 af  

 20. juni 1984 om begrænsning af energiforbruget i bygninger, vurderes som  

 værende ikke rentabel.
Det er dog en forudsætning, at foranstaltningen  

 iøvrigt medfører en efter kommunalbestyrelsens skøn væsentlig forbedring af  

 boligens indeklima.
 Der kan desuden anvendes energiruder ved udskiftning af sydvendte vinduer,  

 samt ved etablering af sydvendte franske altaner, når betingelserne for  

 etablering heraf iøvrigt er opfyldt, jf. afsnit 3.2. Vinduer.
5.3. Aktiv og passiv solvarme Såfremt bygningen ligger udenfor områder, der ifølge varmeforsyningsplanen  

 skal forsynes med kollektiv varme, kan der ydes støtte til aktiv solvarme.
 Foranstaltninger til udnyttelse af passiv solvarme kan kun opnå støtte når  

 de udføres i form af påbygninger, som iøvrigt opfylder betingelserne i afsnit  

 6.3. Tilbygning i forbindelse med installation af wc eller bad.
 Det bemærkes, at der ved rentabilitetsberegningen for de energibesparende  

 foranstaltninger ikke må tages hensyn til, at der ydes offentlig støtte til  

 foranstaltningen.
6. Indretnings- og brugsmæssige forhold 6.1. Boligens størrelse og indretning I henhold til byfornyelseslovens § 3, stk.1, nr. 6 skal boligens  

 indretning - for at anses for tidssvarende - opfylde byggelovgivningens  

 bestemmelser herom.
 Det bemærkes, at det er et grundlæggende princip inden for  

 byggelovgivningen, at et lovligt opført byggeri forbliver lovligt uanset en  

 senere ændring af reglerne.
Ved byfornyelse gives således ikke som udgangspunkt påbud om opfyldelse af  

 byggelovens krav.
Men i forbindelse med ombygning skal det ombyggede i visse  

 tilfælde opfylde gældende krav, idet byggeloven finder anvendelse ved  

 ombygninger eller andre forandringer i bebyggelse, som er væsentlige i  

 forhold til bestemmelser i loven eller reglementerne.
Der henvises herved til  

 vejledningens afsnit 1.3. Forholdet til byggelovgivningen.
 Opmærksomheden henledes på, at bestemmelsen i byfornyelseslovens § 3, stk.  

 1, nr. 6 først træder i kraft ved Boligministeriets bekendtgørelse herom,  

 samtidig med ikrafttrædelsen af den ny reviderede udgave af  

 bygningsreglementet, der afløser bygningsreglement 1982. Indtil da er  

 bestemmelserne i byfornyelsesloven af 21. juli 1987, § 3, stk. 1, nr. 7 og 8  

 fortsat gældende.
6.2. Toilet og baderum Installation af energibesparende haner, bruser og toilet kan foretages i  

 forbindelse med nyindretning af WC- og baderum, samt i tilfælde hvor  

 udskiftning af eksisterende haner, bruser eller toilet er påkrævet.
6.3. Tilbygning i forbindelse med installation af wc eller bad Norm-bekendtgørelsens § 6 giver mulighed for, at en byfornyelses- eller  

 boligforbedringsbeslutning kan omfatte opførelse af tilbygning til en  

 eksisterende bygning, såfremt en række betingelser er opfyldt.
 Hovedbetingelsen er, at der er tale om en bygning med boliger, der ikke  

 indeholder wc og/eller badeinstallation, og at dette ønskes etableret i  

 forbindelse med ombygningen.
 Herudover skal følgende betingelser være opfyldt:
 Opmærksomheden skal henledes på bestemmelsens ordlyd, der fordrer, at alle  

 de nævnte betingelser skal være opfyldt, for at bestemmelsen kan anvendes.
 Endvidere skal det bemærkes, at byggelovgivningens bestemmelser, herunder  

 bestemmelserne om nabohøring, samt kommuneplanlovens bestemmelser om  

 lokalplan skal overholdes.
Vedrørende tekniske løsninger omkring tilbygninger skal det understreges,  

 at der ikke stilles krav til selve tilbygningens funktion.
Det vil således  

 være muligt inden for de i norm-bekendtgørelsens § 6 stillede betingelser at  

 opføre en tilbygning med netop den funktion, som i det konkrete tilfælde  

 findes mest hensigtsmæssig.
Det kan være køkken, wc/bad eller blot en  

 udvidelse af det rum, som har afgivet areal til wc/badeinstallationen.
6.4. Køkken I henhold til norm-bekendtgørelsens § 7, skal boligens køkken have en  

 efter forholdene rimelig kvalitet.
 Boligstyrelsens fortolkning heraf og praksis på området er følgende:
 I ejendomme, hvor køkkenerne totalrenoveres, kan det accepteres, at disse  

 færdigindrettes med såvel elbesparende køle/fryseskab som komfur.
 I ejendomme, hvor renoveringen af køkken er af mindre omfattende karakter,  

 accepteres som udgangspunkt hverken udgifter til komfur eller køle/fryseskab  

 som støtteberettigede.
 Installation af energibesparende haner kan ske i de tilfælde hvor  

 udskiftning er påkrævet.
 Udgifter til andre »husholdningsmaskiner« end komfur og  

 køle/fryseskab godkendes normalt ikke som støtteberettiget.
6.5. Vaskemulighed Norm-bekendtgørelsens § 8 fastslår, at såfremt der ikke for ejendommen  

 eksisterer nogen form for tidssvarende vaskemulighed, kan der indrettes  

 fællesvaskeri incl. el- og vandbesparende vaskemaskiner.
Er dette ikke muligt, kan der etableres tilslutningsmulighed for  

 vaskemaskine i de enkelte boliger.
Vaskemaskine samt installation heraf anses  

 ikke for en støtteberettiget udgift.
6.6. Ventilation I henhold til norm-bekendtgørelsens § 8 skal de enkelte boliger være  

 forsynet med tilfredsstillende ventilation.
 Hertil bemærkes, at ventilationen efter bygningsreglement 1982, kap.  

 11.3.3., stk. 5 ved ombygninger af wc-rum, baderum eller køkkener kan  

 etableres ved opsætning af en mekanisk ventilator, fx. i et vindue eller i  

 ventilationskanal til ydervæg, når dette sker til mindst mulig gene.
 Disse krav er lempet i forhold til de krav, der stilles til nybyggeriet.  

 Ved modernisering af ældre ejendomme vil det ofte være forbundet med store  

 vanskeligheder at indrette boliger i overensstemmelse med de krav til  

 ventilation, der efter bygningsreglementet stilles til nybyggeriet.
6.7. Lysforhold Såfremt dagslysforholdene i boligen ikke opfylder de gældende krav i  

 bygningsreglement 1982, kap. 4.3.3., stk. 2, kan der som led i en  

 byfornyelses- eller boligforbedringsbeslutning gives støtte til etablering af  

 et større glasareal.
Se afsnit 3.5. Vinduer.
6.8. Indvendig vedligeholdelsestilstand Der er ikke i almindelighed adgang til - i en byfornyelses- eller  

 boligforbedringsbeslutning - at medtage indvendige vedligeholdelsesarbejder i  

 de boliger, der er omfattet af beslutningen.
Imidlertid kan væsentlige  

 vedligeholdelsesmæssige mangler søges afhjulpet, jf. norm-bekendtgørelsens §  

 10.
7. Friarealer 7.1. Behov for friarealforbedring I henhold til byfornyelseslovens § 3, stk. 1, nr. 7 skal en  

 beboelsesejendom, for at kunne anses for tidssvarende, i det væsentlige have  

 tilfredsstillende udendørs opholdsarealer.
 Hvorvidt et udendørs friareal kan karakteriseres som tilfredsstillende  

 bygger på en vurdering af, om der er lys, luft samt rimelige opholds- og  

 aktivitetsmuligheder for beboerne.
I henhold til byfornyelseslovens § 3, stk. 1, nr. 7 og  

 norm-bekendtgørelsens § 11, kan kommunalbestyrelsen træffe beslutning om, at  

 en ejendoms ubebyggede arealer skal gøres egnede til ophold.
Desuden kan der  

 i henhold til byfornyelseslovens § 7, stk. 1, nr. 7 træffes beslutning om, at  

 der skal indrettes nødvendige fællesarealer og fællesanlæg for flere  

 ejendomme, samt om vedligeholdelse og drift af sådanne anlæg.
 Hidtil har friarealforbedringer endvidere kunnet gennemføres efter  

 bestemmelserne i byggelovens § 15, men som et led i forenklingen af  

 lovgivningen på området er denne bestemmelse nu ophævet og  

 friarealforbedringsområdet reguleres nu kun af byfornyelsesloven.
 Behovet for friarealforbedring kan være meget forskelligt afhængig af  

 bebyggelsens karakter, friarealets størrelse og form, antal brugere mv.
I områder med høj, tæt bebyggelse og med et lille ubebygget areal i  

 forhold til bruttoetagearealet, vil det oftest være nødvendigt at indrette  

 hele arealet, dvs. helt ind til bygningerne, til fælles gårdanlæg for  

 beboerne.
Andre steder vil det være tilstrækkeligt med en mindre del af  

 arealet.
I det omfang, det ikke er nødvendigt at inddrage hele arealet som fælles  

 opholdsareal, vil der ikke blive truffet beslutning om friarealforbedring af  

 den resterende del af arealet, idet friarealforbedring ikke kan gennemføres  

 for arealer der har karakter af private haver.
I så fald vil indretningen af  

 arealet være byfornyelsen uvedkommende, og indretningen kan således ikke  

 støttes efter byfornyelsesloven.
7.1.1. Friarealforbedring for en eller flere ejendomme Friarealforbedring kan gennemføres fælles for flere ejendomme eller for en  

 enkelt ejendom alene, jf. byfornyelseslovens § 7, stk. 1, nr. 7 og § 3.
Beslutningen skal i henhold til byfornyelsesloven indeholde angivelse af,  

 om arbejderne vedrører en enkelt ejendom, eller om arbejderne kun kan  

 gennemføres for flere ejendomme under et.
Vedrører arbejderne en enkelt  

 ejendom, kan ejeren udfører dem særskilt.
Vedrører arbejderne flere ejendomme  

 angives, om de skal udføres af kommunalbestyrelsen på ejernes vegne eller af  

 de pågældende ejendommes ejere.
Den støtte, der kan opnås til finansiering af friarealforbedringen er  

 uafhængig af, om beslutningen vedrører en ejendom eller flere ejendomme i  

 fællesskab.
Støtten er ligeledes uafhængig af, om ejendommen/ejendommene ejes  

 af en eller flere ejere, og om det er den eller de enkelte ejere eller  

 kommunalbestyrelsen, der forestår gennemførelsen.
For at fremme og forenkle etableringen af rimelige friarealer til ophold  

 for beboerne, ydes støtten hertil i form af tilskud.
Der bliver således ikke  

 tale om boligudgiftsforhøjelse (nærmere herom i afsnit 7.4.). Betingelsen for  

 at opnå tilskud er, at friarealforanstaltningerne opfylder de nævnte  

 begrænsninger/rammer for foranstaltningernes omfang og karakter i  

 norm-bekendtgørelsens § 12. Reglerne herom er beskrevet i afsnit 7.3-7.4.2.
7.2. Beslutning om friarealforbedring Friarealforbedring kan efter omstændighederne gennemføres som  

 byfornyelsesbeslutning, jf. § 7, stk. 1, nr. 7, jf. § 3, stk. 2 eller som  

 boligforbedringsbeslutning i henhold til § 32, og kan omfatte enten  

 friarealer alene eller såvel friareal- som ejendomsistandsættelser.
 Herudover er der i lovens § 31a skabt mulighed for at træffe  

 byfornyelsesbeslutning efter en lempet procedure, såfremt beslutningen højst  

 omfatter 20 boliger og højst et areal på 6000 m2, og såfremt ejeren og i  

 udlejningsejendommen mindst halvdelen af lejerne har accepteret forslaget til  

 beslutningen.
 En byfornyelsesbeslutning efter § 31a kan omfatte både ejendoms- og  

 friarealistandsættelse eller blot en af delene.
Endelig giver bestemmelsen i lovens § 31b mulighed for at træffe  

 byfornyelsesbeslutning om fællesarealer for flere ejendomme efter en lempet  

 procedure.
Denne bestemmelse der afløser den nu ophævede bestemmelse i  

 byggelovens § 15 gennemgås nærmere i afsnit 7.5., »Friarealforbedring,  

 jf. lovens § 31b«.
Opmærksomheden henledes på, at prioriteringsreglen i lovens § 3, stk. 2,  

 om afhjælpning af kondemnable forhold ikke finder anvendelse ved beslutninger  

 om friarealforbedring fælles for flere ejendomme.
Dette betyder, at  

 kommunalbestyrelsen kan træffe beslutning om friarealforbedring fælles for  

 flere ejendomme i henhold til § 7, stk. 1, nr. 7, § 31a eller § 31b, uden at  

 afhjælpe kondemnable forhold i forbindelse hermed.
 Omvendt kan byfornyelses- eller boligforbedringsbeslutning om  

 friarealforbedring for en enkelt ejendom ikke træffes uden, at eventuelle  

 kondemnable forhold i ejendommen besluttes afhjulpet senest samtidig hermed,  

 jf. § 7, stk. 2.
7.3. Forbedringsforanstaltningernes omfang og karakter Foranstaltninger med henblik på friarealforbedring kan opdeles i 2  

 hovedgrupper:
- foranstaltninger, som har til formål at tilvejebringe friarealet, - foranstaltninger i forbindelse med indretning af arealet til ophold mv.  

 for beboerne, økologiske foranstaltninger og sikring af arealets  

 vedligeholdelse og drift.
 Foranstaltningerne gennemgås nærmere i afsnit 7.3.1.-7.3.6.
Foranstaltningerne under første hovedgruppe er afhængig af forholdene i  

 området, før beslutning om friarealforbedring træffes, og før omlægningen af  

 arealet påbegyndes.
Arbejderne kan variere meget i omfang og pris, og en  

 vurdering af foranstaltningernes hensigtsmæssighed, omfang, standard og pris  

 forudsætter, at der foreligger en nøje specifikation af såvel  

 foranstaltningerne som de dermed forbundne udgifter.
Under anden hovedgruppe hører arbejder, der i det væsentlige er uafhængige  

 af tilstanden, før forbedringsbeslutningen træffes.
Disse arbejders omfang og  

 pris er derfor stort set sammenlignelige fra område til område, når  

 arealstørrelse og antal brugere tages i betragtning.
Det er derfor muligt at  

 fastsætte en udgiftsramme for disse arbejder, jf. afsnit 7.4.
 Til første hovedgruppe hører:
 Til anden hovedgruppe hører:
7.3.1. Rådighed over arealet Som udgangspunkt vil de arealer, som efter byfornyelsesbeslutningen er  

 nødvendige til indretning af fælles friarealer, kunne tilvejebringes ved  

 tinglysning.
Der skal tinglyses en rådighedsservitut om arealernes anvendelse  

 og om adgang til friarealet for områdets beboere, jf. byfornyelseslovens §  

 29. På længere sigt skal arealets status som fællesareal for områdets beboere  

 sikres ved bestemmelser i lokalplanen.
En sådan rådighedsservitut indebærer ikke arealafståelse og begrænser  

 således ikke byggeretten, der oftest udgør den væsentligste del af  

 grundværdien.
Afhængig af finansieringsformen modsvares  

 rådighedsindskrænkningen af støtten til den samlede forbedring af den enkelte  

 ejendom efter byfornyelseslovens kap.
VII.
Eller rådighedsindskrænkningen  

 modsvares af værdien af den friarealforbedring, som det offentlige giver  

 tilskud til.
Kun hvor den til arealet knyttede byggeret ikke er fuldt udnyttet, kan der  

 være grundlag for erstatning eller ulempegodtgørelse udover tilskuddet til  

 friarealforbedringen efter rammebeløbsbestemmelserne.
Eksempelvis hvor  

 yderligere byggeri som følge af grundens form forhindres af  

 rådighedsservitutten, eller hvor en enkelt ejendom på en særlig byrdefuld  

 måde bidrager til et fællesanlæg for beboerne i flere ejendomme i karreen.
 7.3.2. Erstatning for bygninger m.v.
 Skure, hegn o.l. gårdanlægstilbehør, som må fjernes som led i  

 friarealforbedringen, anses erstattet gennem finansieringsstøtten til det  

 nyetablerede gårdanlæg.
 Vedrørende erstatning i øvrigt for bygninger, der erhverves som led i  

 friarealforbedringen, henvises til Boligstyrelsens cirkulære af 3. juli 1986  

 om offentlig støtte til byfornyelse og boligforbedring mv. pkt. 2.7.1.1.
7.3.3. Rydning af arealet Forud for indretningen af fælles friareal vil det i større eller mindre  

 omfang være nødvendigt at rydde arealet for bygninger, skure, hegn, udtjente  

 belægninger mv. for at skabe lys og luft samt plads til nyindretningen.
I  

 henhold til norm-bekendtgørelsens § 12, nr. 1, kan arbejderne omfatte  

 nedrivning, herunder fjernelse af fundamenter og kældre, opfyldning af  

 kældre, grovregulering, afpropning af afbrudte ledninger og afløb samt  

 bortkørsel af materialer efter nedrivning.
Rydningsarbejdet kan efterlade skader på tilbageværende bygningsdele mv.,  

 som må udbedres.
Udgifter til sådanne efterreparationer, som er en direkte  

 følge af den foretagne rydning, fx. reparation af blottede gavle, kan  

 medtages som rydningsudgifter, jf.
Boligstyrelsens cirkulære af 3. juli 1986  

 om offentlig støtte til byfornyelse og boligforbedring, pkt. 2.7.1.13.
Rydningsarbejdernes nødvendige omfang og udgifterne hertil kan variere  

 meget og må derfor vurderes konkret på grundlag af projekt og specificeret  

 prissætning.
Ved denne vurdering tages udgangspunkt i, at rydningsarbejdet  

 skal foretages således, at det terræn, som efterlades, udgør et så ensartet  

 grundlag som muligt i forhold til de nye anlægsarbejder.
 Dette indebærer, at bevaring af væsentlige dele af et tidligere anlæg  

 eller genbrug af materialer skal resultere i en tilsvarende reduktion i  

 udgiften til det nye anlæg.
Tilsvarende kan fx udgiften til grovregulering af terræn efter nedrivning  

 kun medtages op til 30 cm under naturligt niveau.
Restbeløbet vil i det  

 væsentlige modsvares af udgiften til ny overfladebehandling (underlag for nye  

 belægninger eller tilførsel af muld til beplantning) i forbindelse med  

 etablering af et nyt anlæg.
7.3.4. Bygningsarbejder I et vist omfang kan det før udførelsen af et gårdanlæg være nødvendigt at  

 foretage udbedring af bygningsdele, der grænser op til anlægget.
Ellers  

 risikeres det, at anlægget senere lider skade ved sådanne arbejders  

 udførelse.
I henhold til norm-bekendtgørelsens § 12, nr. 2, kan  

 bygningsarbejderne omfatte udbedring af bygningsdele der grænser direkte op  

 til gårdanlægget, herunder defekte bygningsfundamenter, sokler, udvendige  

 trapper, lyskasser, afløbsbrønde o.l. bygningsdele.
 Ofte vil det også være nødvendigt at reparere samlebrønde og regn- og  

 spildevandsafløb, der løber gennem friarealet, hvis de er forvitrede og  

 eventuelt beskadiget, eller når de skal omlægges eller højdereguleres i  

 forbindelse med terrænregulering.
 Sådanne nødvendige bygningsarbejder kan variere meget i omfang og pris og  

 må derfor, ligesom rydningsarbejderne, vurderes konkret på grundlag af  

 projekt og specificeret prissætning.
Er bygningsarbejderne af større omfang på en enkelt bygning, eller på  

 bygningerne under et set i relation til gårdanlægsarbejderne, må  

 bygningsarbejderne søges gennemført forud for gårdanlægget efter reglerne om  

 bygningsforbedring, og med støtte i form af ydelsesbidrag eller ydelsesstøtte  

 i henhold til byfornyelseslovens kap.
VII.
I disse tilfælde vil der også  

 typisk være foreskrevet andre ombygnings- og istandsættelsesarbejder på  

 ejendommene, end de ovenfor anførte.
Er der derimod tale om de ovenfor nævnte relativt mindre bygningsarbejder,  

 vil disse normalt ikke tilføre ejendommen øget leje- og brugsværdi.
De må  

 derfor alligevel påregnes dækket som ombygningstab i forbindelse med  

 bygningsistandsættelser.
Disse arbejder vil dog kunne medtages og støttes  

 efter rammebeløbsbestemmelserne, d.v.s. ud over selve rammebeløbet som nævnt  

 i afsnit 7.4., under forudsætning af, at udgifterne medtages med et beløb,  

 der ikke udgør mere end 30 pct. af rammebeløbet til anlæg og møblering, jf.  

 norm-bekendtgørelsens § 13, stk. 1, nr. 3. Desuden er det en forudsætning, at  

 der til bygningsarbejderne ikke ydes offentlig støtte i øvrigt.
7.3.5. Anlæg og møblering Når de under afsnit 7.3.1-7.3.4. nævnte foranstaltninger er gennemført,  

 resterer nyanlæg og møblering af friarealet.
 Til anlægsarbejder hører bl.a. de økologiske foranstaltninger,  

 terrænregulering, befæstelser og belægninger, der tillader nedsivning af  

 regnvand, beplantning og begrønning.
 Til møbleringsarbejder henregnes bl.a. legeredskaber, bænke og borde,  

 tørrestativer og eventuelle skure til renovation herunder affaldssortering,  

 cykler og barnevogne.
7.3.6. Vedligeholdelse og drift I medfør af byfornyelseslovens § 7, stk. 1, nr. 7, litra b, kan  

 byfornyelsesbeslutningen omfatte foranstaltninger til sikring af  

 vedligeholdelse og drift af fællesarealer og fællesanlæg.
Bestemmelser herom  

 kan indarbejdes i den rådighedsservitut om udlæg af arealer til fælles  

 opholdsareal, der i henhold til byfornyelseslovens § 29 tinglyses på  

 ejendommene.
 Servitutten bør angive, hvorledes udgifterne til vedligeholdelse og drift  

 af det færdige fællesareal skal fordeles på de enkelte ejendomme.
 For at sikre det nyetablerede anlæg i starten anbefales det, at der som  

 led i anlægsgartnerentreprisen og som supplement til den almindelige garanti  

 i entrepriseforholdet, medtages 1 års vedligeholdelse af beplantningen.  

 Udgiften hertil betragtes som en anlægsudgift, der falder ind under  

 rammebeløbet i norm-bekendtgørelsens § 13, stk. 1, nr. 3.
7.4. Finansiering af friarealforbedring Udgifterne til rydnings- og bygningsarbejder, herunder efterreparationer,  

 dækkes med tilskud.
Dette sker efter kommunens vurdering af arbejdernes art,  

 omfang og pris på grundlag af projekt og specificeret prissætning af  

 rydningsarbejder mv. og bygningsarbejder hver for sig.
Det er dog en  

 forudsætning, at bygningsarbejderne søges begrænset og ikke overstiger 30  

 pct. af det samlede rammebeløb til anlæg og møblering, jf.  

 norm-bekendtgørelsens § 13, stk. 1, nr. 3.
Udgifterne til selve gårdanlægget dækkes med tilskud inden for et  

 rammebeløb.
Rammebeløbet udgør overgrænsen for samtlige udgifter ved  

 anlæggets etablering, inkl. møblering og anlægsarbejder.
Rammebeløbet  

 omfatter således også evt. uforudseelige udgifter, moms, byggesagshonorar  

 (men ikke administrationshonorar se herom i Boligstyrelsens cirkulære af 3.  

 juli 1986 om offentlig støtte til byfornyelse og boligforbedring, pkt. 2.9.)  

 til byfornyelsesselskaber, rådgiverhonorarer mv.
Evt. renteudgifter falder  

 dog uden for rammebeløbet.
Med rammebeløbet som maksimum er det overladt til  

 et samarbejde mellem bygherren, de projekterende og beboerne at prioritere,  

 hvilke arbejder der skal udføres inden for rammen.
 Rammebeløbet er fastsat med udgangspunkt i prisniveauet pr. 1. juli 1989.  

 Det reguleres med reguleringsindekset for boligbyggeri fra indeks 114 og frem  

 til indekset på tidspunktet for det udgiftsmæssige tyngdepunkt for  

 arbejdernes udførelse.
 For at tage hensyn såvel til arealets størrelse som til brugsintensiteten,  

 består rammebeløbet for det enkelte projekt af 2 dele, et beboelsestilskud og  

 et arealtilskud.
 Beboelsestilskud udgør 1580 kr. pr. boligenhed.
 Arealtilskuddet gradueres efter størrelsen af friarealet og beregnes  

 således:
 For indtil 1500 (m2) friareal beregnes 575 kr. pr. (m2).
 For de næste 500 (m2) friareal beregnes 430 kr. pr. (m2).
 For friareal udover 2000 (m2) beregnes 145 kr. pr. (m2).
 Samtlige friarealer, som er omfattet af en beslutning, sammenlægges som  

 udgangspunkt for arealtilskudsberegningen efter ovennævnte skala.
Bestemmelserne om udførelse og finansiering af nedrivningsarbejder og  

 bygningsarbejder samt om et gradueret rammebeløb, har som formål at  

 tilvejebringe et ensartet og sammenligneligt grundlag for indretning af  

 friarealer.
Rammebeløbet vil således i almindelighed ikke kunne overskrides,  

 og arbejdernes udbud bør tilrettelægges således, at eventuelle overskridelser  

 af rammebeløbet kan imødegås ved at udelade nogle af de udbudte arbejder i en  

 med beboerne på forhånd aftalt rækkefølge.
7.4.1. Afgrænsning mellem rydningsarbejder, bygningsarbejder og  

 arbejder omfattet af rammebeløbet Dette afsnit er en konkret gennemgang af en række nærmere angivne  

 arbejder, hvor der har været rejst tvivl om, hvordan eller hvorvidt de kan  

 støttes.
 Der er følgende muligheder for støtte:
- inden for rammebeløbet - ud over rammebeløbet som rydningsudgift (som ikke er maksimeret) eller - som bygningsudgift ud over rammebeløbet (kan maksimalt udgøre et beløb  

 svarende til 30 pct. af rammebeløbet).
 Bygge- og Boligstyrelsen kan i den forbindelse vejledende oplyse:
7.4.2. Tillæg til rammebeløbet Tillæg til rammebeløbet bør kun helt undtagelsesvis accepteres efter et af  

 kommunen udøvet konkret skøn.
Det bør være et vilkår, at der er tale om helt  

 specielle og ekstraordinære forhold omkring det pågældende areal, og at disse  

 forhold efter kommunens vurdering medfører en væsentlig merudgift.
Som  

 eksempler kan nævnes særlige myndighedskrav fx. vedr. brandveje, særligt  

 vanskelige adgangsforhold, væsentlige terrænspring, ekstraordinært mange  

 erhverv mv. (hvortil der hverken kan ydes beboelsestilskud eller  

 arealtilskud).
7.5. Friarealforbedring, jf. lovens § 31b Med byfornyelseslovens § 31b er der skabt adgang til under nærmere  

 forudsætninger at træffe byfornyelsesbeslutning alene om anlæg af fælles  

 friarealer for flere ejendomme efter en lempet procedure.
 Bestemmelsen i § 31b er en afløser for gårdrydningsbestemmelsen i  

 byggelovens § 15, som nu er ophævet.
 Efter § 31b fastholdes byfornyelseslovens princip om ejeres og lejeres  

 inddragelse i planlægningen og gennemførelsen af byfornyelsen.
 Der er ikke herudover sket ændringer i indholdet og omfanget af  

 beslutninger der træffes efter § 31b, set i forhold til den ophævede  

 bestemmelse i byggelovens § 15.
 Gennemførelse af friarealforbedring efter § 31b adskiller sig fra  

 gennemførelse af beslutninger om friarealer efter øvrige bestemmelser for så  

 vidt angår:
- procedure og - omfang af rydningsarbejderne.
 Alle øvrige gennemgående bestemmelser og vejledning vedrørende  

 friarealforbedring i afsnit 7.3. til 7.5. gælder også for beslutning efter  

 lovens § 31b.
7.5.1., § 31b, stk. 1, 1. trin Kommunalbestyrelsen kan beslutte at byfornyelsesbeslutning om  

 friarealforbedring fælles for flere ejendomme, jf. § 31b skal undtages fra  

 reglerne i § 9, stk. 1 og 2, om udarbejdelse af forudgående § 9-redegørelse.
 En betingelse for at anvende denne lempede procedure er, at beslutningen  

 kun indeholder bestemmelse om nedrivning af bygninger, skure o.lign., hvis  

 værdi er ringe i forhold til værdien af den samlede bebyggelse på ejendommen.
 Bortset fra denne betingelse er de generelt gældende materielle  

 bestemmelser som gennemgået i afsnit 7.3.-7.3.6. også gældende for  

 beslutninger efter lovens § 31b.
Proceduren efter § 31b, stk. 1, indledes med udarbejdelse af et forslag  

 til beslutning.
Kommunalbestyrelsen lader forslaget offentliggøre og udsende  

 til de berørte ejere og lejere og træffer efter indsigelsesfristens udløb  

 byfornyelsesbeslutning om friarealforbedring, jf. § 9, stk. 3-10, jf. § 10.  

 Der henvises herom vejledende til Boligstyrelsens cirkulære nr. 99 af 30.  

 juni 1987 om byfornyelses- og boligforbedringsbeslutningers tilvejebringelse  

 mv., pkt. 1.2.2. ff., hvor de nærmere regler er gennemgået.
 I praksis kan kommunalbestyrelsen allerede forud for udarbejdelsen af  

 forslaget til byfornyelsesbeslutning indlede forhandlinger med de berørte  

 ejere og lejere om den forestående friarealforbedring, hvilket svarer til den  

 procedure som har været almindelig i henhold til den tidligere gældende  

 bestemmelse i byggelovens § 15.
En række bestemmelser i loven henviser til § 9, stk. 1, på den måde, at  

 tidspunktet for nærmere angivne rettigheder og pligter indtræder, når  

 kommunalbestyrelsen har offentliggjort en § 9-redegørelse.
Det gælder § 5,  

 stk. 3 (begrænset anvendelse af bestemmelserne i kap.
VIII), § 56, stk. 2,  

 nr. 1, og § 56, stk. 4 (tilskud til ejere af kondemnerede ejendomme).
 En konsekvens af den lempede tilvejebringelsesprocedure vil være, at de i  

 § 5, stk. 3, § 56, stk. 2, nr. 1 og § 56, stk. 4, anførte retsvirkninger i  

 stedet knyttes til offentliggørelsen af forslaget til byfornyelsesbeslutning.
7.5.2, § 31b, stk. 2, 2. trin Såfremt ejerne og mindst halvdelen af lejerne, eller, i ejendomme efter §  

 19b, mindst halvdelen af beboerne, skriftligt har tilkendegivet deres  

 tilslutning til forbedringsforslaget, er den påtænkte beslutning omfattet af  

 bestemmelserne i § 31b, stk. 2.
 Kommunalbestyrelsen kan som følge heraf yderligere fravige lovens § 9,  

 stk. 3-10, og således umiddelbart træffe beslutning om friarealforbedring.
 Umiddelbart efter vedtagelsen lader kommunalbestyrelsen beslutningen  

 bekendtgøre og tinglyse samt udsende til de berørte ejere og lejere/beboere i  

 overensstemmelse med lovens § 10. Der henvises vejledende til Boligstyrelsens  

 cirkulære nr. 99 af 30. juni 1987 om byfornyelses- og  

 boligforbedringsbeslutningers tilvejebringelse, pkt. 1.3.-1.3.4.
Det bemærkes, at der ikke er fastsat regler om, hvordan  

 kommunalbestyrelsen skal informere ejere og lejere/beboere om  

 friarealforbedringsforslaget, herunder indsigelsesfristens længde.
Der er  

 således overladt en vis metodefrihed til kommunalbestyrelsen.  

 Kommunalbestyrelsen må dog tilrettelægge sin informationsvirksomhed således,  

 at ejere og lejere/beboere bliver bekendt med forslaget og har en reel  

 mulighed for at overskue konsekvenserne af forslaget.
 En række bestemmelser i loven henviser til § 9, stk. 3, på den måde, at  

 tidspunktet for nærmere angivne rettigheder tidligst kan indtræde, når  

 kommunalbestyrelsen har offentliggjort et forslag til byfornyelsesbeslutning.  

 Det gælder for overtagelse af erhvervsejendomme efter § 11, stk. 2,  

 godtgørelse til erhvervslejere efter § 40, stk. 2, og tilskud til  

 erhvervslejere efter § 47, stk. 3. Som en naturlig konsekvens af, at  

 kommunalbestyrelsen efter § 31b, stk. 2, kan fravige § 9, stk. 3, følger, at  

 de pågældende rettigheder kobles sammen med den administrativt fastsatte  

 lempede procedure.
7.5.3., § 31b, stk. 3, 3. trin I det omfang ejernes og lejernes skriftlige accept af forslaget efter §  

 31b, stk. 2, ledsages af et forslag til fælles gennemførelsesprojekt samt  

 eventuelt skriftligt fremsatte indsigelser mod dette projekt, vil  

 kommunalbestyrelsen kunne fravige bestemmelserne i §§ 25-27 (opfordring til  

 ejerne om at udarbejde projekt, orientering af ejere og lejere samt  

 indsigelsesfrister).
 Det er dog en betingelse, at ejerens og lejernes fælles forslag opfylder  

 lovens almindelige krav med hensyn til beskrivelse af arbejderne, overslag  

 over udgifterne til arbejdernes gennemførelse og deres finansiering mv., jf.  

 § 25, stk. 3 og stk. 4, nr. 1-3.
 Det bemærkes, at oplysninger om eventuelt behov for erstatningsboliger  

 ikke forudsættes afgivet, idet der ikke skønnes at kunne være et sådant behov  

 i forbindelse med de her omhandlede friarealforbedringsbeslutninger.
Ejerne i et område kan selv tilrettelægge, hvordan de vil informere eller  

 samarbejde med lejerne/beboerne om udarbejdelsen af et forslag til  

 gennemførelsesprojekt.
Ejerne kan herefter anmode kommunalbestyrelsen om, at  

 vedtage forslaget, når der foreligger den nødvendige lejer/beboertilslutning.  

 Der er dog intet til hinder for, at kommunalbestyrelsen efter aftale med  

 ejerne forestår udarbejdelsen af og information om forslaget til  

 gennemførelsesprojektet.
 Sammenfattende indebærer procedureforenklingen med fravigelsen af § 9 og  

 §§ 25-27, at kommunalbestyrelsen kan træffe beslutning om friarealforbedring  

 samt vedtage gennemførelsesprojekt i en proces.
7.6. Offentlige arealer, parkering og nybyggeri Arealer, der indrettes til andet formål end friareal for  

 byfornyelsesområdets beboere, fx. offentlige stiforbindelser og offentlig  

 park, kan ikke støttes efter byfornyelsesloven.
 Parkering og tilkørselsarealer kan kun indrettes på friarealet, såfremt  

 beboernes behov for opholdsareal allerede er rimeligt dækket.
Offentligt tilgængelige parkeringspladser kan ikke støttes efter  

 byfornyelsesloven.
Det samme gælder erhvervs- og kundeparkering.
Støtte  

 hertil kan dog ydes i det omfang, støtten har karakter af erstatning for  

 parkeringspladser, der eventuelt måtte være nedlagt som led i  

 friarealforbedringen, eller at der skal indrettes erhvervsparkering til brug  

 for de i byfornyelseslovens § 64, stk. 1, nævnte erhvervslokaler.
 Nybyggeri i området må indrette og finansiere egne arealer, også selv om  

 de bliver til fælles brug for hele byfornyelsesområdet.
 Afgrænsning mellem byfornyelsesområdets og nybyggeriets friarealer  

 foretages således, at det areal, som svarer til den af nybyggeriet udnyttede  

 byggeret, indrettes i henhold til byggelovgivningens bestemmelser og  

 finansieres i tilknytning til nybyggeriet.
7.7. Altan Bekendtgørelsens § 14 giver mulighed for etablering af ny altan, såfremt  

 der ikke til ejendommen allerede findes eller er mulighed for at etablere  

 tilfredsstillende udendørs opholds- og friareal.
 Yderligere betingelser, som kræves opfyldt, er, at ejendommen påregnes  

 bevaret i mindst 20 år, samt at udgiften skal stå i rimeligt forhold til  

 bygningens restlevetid og til udgifterne til øvrige renoveringsarbejder.  

 Udgiften skal særskilt dokumenteres.
 Endelig er det et krav, at der ikke opføres altaner uden hensyn til  

 bygningens og områdets karakter og udtryk.
8. Prioriteret rækkefølge 8.1. Prioritering af foranstaltninger For at sikre de offentlige investeringer i byfornyelsen, er der indført en  

 prioriteret rækkefølge for istandsættelsen.
 Den prioriterede rækkefølge skal sikre, at vedligeholdelsesmæssige mangler  

 på klimaskærmen afhjælpes, før bygningen underkastes en egentlig  

 modernisering, uden at der dog dermed bliver tale om en niveausænkning i  

 byfornyelsen.
 Som følge af den prioriterede rækkefølge er vedligeholdelses- og  

 forbedringsindsatsen for ejendomme, der er omfattet af en byfornyelses- eller  

 boligforbedringsbeslutning, i henhold til byfornyelseslovens § 3, stk. 2 og  

 3, samt bestemmelsen i norm-bekendtgørelsens § 15, underlagt følgende  

 prioritering:
1. afhjælpning af kondemnable forhold, jf. lovens §  

 70, 2. for ejendomme som herudover skal istandsættes  

 opfyldes lovens § 3, stk. 1, nr. 1-3, såfremt disse normer ikke allerede er  

 opfyldt, 3. egentlige forbedringer efter byfornyelseslovens §  

 3, stk. 1, nr. 4-6, samt stk. 4 (ældre- og handicapegnede foranstaltninger)  

 er betinget af, at opfyldelsen af alle normer i henhold til lovens § 3, stk.  

 1, nr. 1-3 er omfattet af beslutningen, eller at disse normer allerede er  

 opfyldt.
9. Ældre- og handicapegnede boliger 9.1. Afgrænsning I henhold til norm-bekendtgørelsens § 16 og 17 er der hjemmel til at lade  

 ældre- og handicapegnede foranstaltninger indgå i en byfornyelses- eller  

 boligforbedringsbeslutning.
Det kan være for en hel beboelsesejendom eller  

 for en eller flere boliger, således at foranstaltningerne finansieres med  

 støtte efter byfornyelsesloven.
Bestemmelsen indebærer, at foranstaltningerne kan udføres, uanset om  

 ejendommen er i privat eje eller er overtaget af kommunen.
Der kan dog ikke  

 ydes støtte til istandsættelse af kommunal institutionsbebyggelse, herunder  

 plejehjem eller anden bebyggelse, hvor det offentlige har en ikke uvæsentlig  

 indflydelse på driften.
Det er tillige en betingelse for istandsættelse efter  

 byfornyelseslovens § 3, at ejendommen er utidssvarende.
9.2. Mindre ændringer generelt Efter norm-bekendtgørelsens § 16, kan kommunalbestyrelsen - uanset  

 bygningens beskaffenhed og beliggenhed -i forbindelse med  

 istandsættelse efter byfornyelsesloven træffe beslutning om mindre ændringer  

 i den enkelte bolig med henblik på at gøre den egnet for ældre og personer  

 med handicap.
 Udførelse af ældre- og handicapegnede foranstaltninger kan i henhold til  

 bekendtgørelsens § 15, der vedrører den prioriterede rækkefølge for  

 byfornyelsesarbejdernes gennemførelse, ske, såfremt beslutningen omfatter  

 foranstaltninger til opfyldelse af normerne i byfornyelseslovens § 3, stk. 1,  

 nr. 1-3, eller ejendommen allerede opfylder disse normer.
 De foranstaltninger, der kan udføres efter § 16, omfatter:
- foranstaltninger, der ikke medfører ekstraudgifter, men som kan opfyldes  

 ved at vælge gennemarbejdede løsninger, kombineret med egnede materialer og  

 komponenter, og - foranstaltninger, der medfører begrænsede ekstraudgifter, som fx  

 opsætning af håndgreb og håndlister, udskiftning af belægninger og dørgreb,  

 fjernelse af dørtrin o.l., mindre ændringer af køkkeninventar og  

 sanitetsudstyr, samt forberedelse af kaldeanlæg.
9.3. Ændringer i særligt egnede bygninger Særligt egnede bygninger Mens de mindre ændringer, som kan udføres efter norm-bekendtgørelsens §  

 16, kan udføres i et stort antal lejligheder, forudsætter udførelsen af  

 foranstaltninger efter § 17, at bygningen - helt eller delvis - er særligt  

 egnet til indretning af ældreegnede boliger.
Merudgiften ved  

 foranstaltningernes udførelse må stå i et rimeligt forhold til forøgelsen af  

 ejendommens leje- og brugsværdi.
Merudgiften må desuden ses i lyset af  

 bygningens restlevetid og af, om bygningen efter forbedringen overvejende vil  

 blive beboet af ældre og personer med handicap.
 Der stilles i norm-bekendtgørelsen krav om, at kommunalbestyrelsen  

 vurderer bygningens beskaffenhed og beliggenhed som særligt egnet som bolig  

 for ældre.
 For så vidt angår bygningens beskaffenhed må som minimum kræves, at  

 boligerne efter ombygningen vil indeholde eget køkken, varmt vand, bad og  

 toilet samt tidssvarende opvarmning.
 I forbindelse med beslutningen må kommunalbestyrelsen med hensyn til  

 boligernes areal være opmærksom på, at boligstøtte beregnes bl.a. på grundlag  

 af arealgrænser, jf. kap. 4 a i lov om individuel boligstøtte.
 Vedrørende krav til bygningens beliggenhed må der lægges vægt på,  

 at bygningen ligger i et kvarter, hvor indkøbsmuligheder og kollektiv  

 trafikbetjening er til stede inden for en overkommelig afstand, ligesom  

 parkeringsmulighed bør forefindes umiddelbart ved bygningens indgang.
 De foranstaltninger, der kan søges udført i de særligt egnede bygninger,  

 er nævnt i norm-bekendtgørelsens § 17, nr. 1-5. Til belysning af disse  

 foranstaltninger kan nævnes:
Ad § 17, nr. 1. Adgangsforhold Bestemmelsen giver mulighed for at etablere tilfredsstillende  

 adgangsforhold for gangbesværede og kørestolsbrugere, således at særligt  

 egnede boliger vil kunne indrettes til ældreegnede boliger.
 Udgangspunktet er, at gangbesværede og kørestolsbrugere ubesværet skal  

 kunne komme til og fra boligerne, hvilket stiller krav til adgangsforholdene.  

 Der kan således blive tale om at etablere ramper, elevator, trappelift og  

 fast, jævn og skridsikker belægning ved indgangsdøren til bygningen.
 Ad § 17, nr. 2. Dørlysninger, gangarealer mv.
 Såfremt en bolig ønskes gjort kørestolsegnet, bør en dør til hvert rum i  

 boligen have en fri åbning på ca. 80 cm (9M). Det forudsættes, at  

 adgangsforholdene til boligen er tilfredsstillende.
Ad § 17, nr. 3. Boligens udformning Bestemmelsen giver mulighed for ombygning af køkkener, wc/baderum og  

 opholdsrum i en eller flere boliger, således at disse som helhed kan anvendes  

 af kørestolsbrugere.
Det er også her en forudsætning, at adgangsforholdene  

 til boligen er tilfredsstillende.
Ad § 17, nr. 4. Altan Såfremt der ikke til ejendommen findes eller kan tilvejebringes  

 tilfredsstillende opholds- og friarealer for ældre og personer med handicap,  

 vil der være mulighed for etablering af altan.
 Ved vurdering af, om eksisterende opholds- og friarealer kan anses for  

 tilfredsstillende, må der lægges vægt på, om der er adgang for gangbesværede  

 og kørestolsbrugere.
 Forhold, der har betydning i den forbindelse, er bl.a. adgangsforhold fra  

 bolig til opholds- og friarealer, niveauforskelle, belægning, møblering  

 (borde, bænke, hvilepladser) og toiletmulighed.
Ad § 17, nr. 5. Fælles boligareal En del af ejendommens bebyggede areal kan indrettes som fælles boligareal  

 for flere ældreegnede boliger.
Der stilles ikke særlige krav til, hvilke funktioner de fælles  

 boligarealer skal tjene.
Det vil således være op til kommunalbestyrelsen - i  

 samarbejde med rådgiverne for ombygningen o.a. - at afgøre, hvilken  

 størrelse, placering samt hvilke behov i øvrigt, fællesarealet skal kunne  

 opfylde.
9.4. Vetoret Opmærksomheden henledes på, at byfornyelseslovens bestemmelser om såvel  

 ejeres som lejeres ret til at modsætte sig visse foranstaltninger, også  

 omfatter ældreegnede foranstaltninger i henhold til norm-bekendtgørelsens §§  

 16 og 17 om indretning af ældre- og handicapegnede boliger.
9.5. Fortrinsret ved etablering af ældreegnede boliger I henhold til byfornyelseslovens § 3, stk. 4, kan kommunalbestyrelsen  

 bestemme, at ældre og personer med handicap har fortrinsret til lejligheder,  

 hvor der er gennemført ældreegnede forantaltninger.
Fortrinsretten følger ejendommen uanset overdragelse eller tvangsauktion,  

 og den sikres ved tinglyst deklaration.
Kommunalbestyrelsen tilkendegiver,  

 hvilke lejligheder der ønskes omfattet af fortrinsretten, men der er ikke  

 tale om, at kommunalbestyrelsen har en egentlig anvisningsret.
Selvom der  

 gennemføres ældreegnede foranstaltninger i en ejendom, bibeholdes som  

 udgangspunkt den eksisterende adgang for tidligere beboere til at vende  

 tilbage til ejendommen, efter at byfornyelsesarbejderne er gennemført.
 I henhold til byfornyelseslovens § 14, stk. 3 kan kommunalbestyrelsen  

 beslutte at ophæve eller begrænse fortrinsretten for tidligere beboere til at  

 vende tilbage til lejligheder, hvor til der er eller bliver adgang med  

 elevator eller tilkørselsrampe, samtidig med at lejligheden gennem  

 planløsning gøres egnet for ældre og personer med handicap.
Hensigten med bestemmelsen er at give kommunerne mulighed for at sikre at  

 boliger, som gøres egnede for ældre og personer med handicap, efter  

 ombygningen også kan anvendes af disse persongrupper.
Hermed tages hensyn  

 til, at der er investeret betydelige beløb i etablering af de særlige  

 foranstaltninger efter byfornyelseslovens § 3, stk. 4.
Der ses eksempelvis ingen anledning til at begrænse fortrinsretten til  

 boligen, hvis der er indrettet lejligheder i tagetagen, hvortil der ikke er  

 adgang med elevator.
Tilsvarende gælder, at der ingen anledning er til at  

 begrænse fortrinsretten til boliger i opgange, hvor der ikke etableres adgang  

 med elevator, selvom der installeres elevator i andre af bygningens opgange.
Der ses heller ikke anledning til at ophæve fortrinsretten for de  

 tidligere beboere, der måtte opfylde de særlige betingelser (ældre eller  

 handicappede) for at overtage en lejlighed i den ombyggede ejendom.
Samtidig  

 forudsættes det, at kommunerne afholder sig fra at gennemføre sådanne  

 foranstaltninger i ejendomme, som overvejende beboes af yngre personer, der  

 ønsker at udnytte fortrinsretten til at vende tilbage til ejendommen.
De tidligere beboeres interesse vil stadig være beskyttet af reglerne i  

 lovens § 38, stk. 3, om fortrinsret til en erstatningsbolig i samme eller  

 tilstødende boligkvarter.
Desuden er der i § 38, stk. 4, fortrydelsesret i  

 indtil 2 år efter anvisning af erstatningsbolig.
I nævnte periode har den  

 fraflyttede husstand således en fortrinsret til at få anvist en anden  

 erstatningsbolig, fortrinsvis i det fraflyttede bykvarter.
 Beboerne i ejendommen skal, allerede inden fraflytningen har fundet sted,  

 tilkendegive, om de ønsker at udnytte fortrinsretten til at vende tilbage.  

 Såfremt en beboer ikke har ønsket at udnytte fortrinsretten, er  

 tilkendegivelsen bindende for beboeren.
 Der henvises i øvrigt til Boligstyrelsens vejledning af 4. oktober 1989 om  

 ændringer i lov om byfornyelse og boligforbedring.
9.6. Anden offentlig støtte Der er ikke mulighed for til samme ombygningsprojekt at yde støtte såvel  

 efter lov om byfornyelse og boligforbedring som efter lov om boliger for  

 ældre og personer med handicap.
10. Fællesanlæg 10.1. Fælleslokaler Efter byfornyelseslovens § 7, stk. 1, nr. 7 er der adgang for  

 kommunalbestyrelsen til at vurdere behovet for at forsyne beboerne i det  

 afgrænsede område, byfornyelsesbeslutningen omfatter, med bl.a. fælleslokaler  

 til brug for flere ejendomme.
Kommunalbestyrelsen kan således træffe  

 bestemmelse om, at lokaler kan gøres egnede til samlings- og eller  

 fritidslokaler, hobbyrum o.l., hvorved byfornyelsesområdets beboere får  

 mulighed for at udøve fritidsaktiviteter og fællesarrangementer inden for  

 selve byfornyelsesområdet.
Fælleslokaler kan også indrettes i en selvstændig bestående bygning, fx.  

 et nedlagt erhverv.
Finansieringen, herunder af eventuelle udvendige  

 bygningsarbejder, kan - efter ejeres og lejeres valg gennemføres på følgende  

 måde:
1. Finansiering kan ske inden for rammebeløbet til  

 friarealforbedring, således at den offentlige støtte ydes udelukkende i form  

 af tilskud.
Ud over rammebeløbet kan den del af udgiften, som svarer til den  

 sparede rydningsudgift ved fjernelse af bygning, (dvs. nedrivning, bortkørsel  

 mv., jf. vejledningens afsnit 7.3.3), ydes som tilskud.
 Den eventuelle bygningserstatning, der ydes til ejeren ved ekspropriation,  

 er den samme, hvad enten bygningen eksproprieres til nedrivning, eller  

 eksproprieres til brug for fælles formål.
Det kan i denne forbindelse aftales, at beboerne forestår indretningen af  

 lokalerne.
Inden arbejderne igangsættes, må der imidlertid etableres et klart  

 kontraktgrundlag, der bl.a. tager stilling til fordeling af udgifterne mellem  

 de berørte parter samt ansvaret for den fremtidige vedligeholdelse og drift.
 2. Bygningen kan selvstændigt udmatrikuleres og  

 afhændes til et gårdlav, en forening, selvejende institution o.l., som selv  

 sørger for finansiering af istandsættelsen, men - i modsætning til den under  

 nr. 1) nævnte mulighed - uden støtte efter byfornyelsesloven.
10.2. Fællesanlæg i øvrigt (antenneanlæg, porttelefoner) Byfornyelseslovens § 7, stk. 1, nr. 7, giver mulighed for, at lade en  

 byfornyelsesbeslutning omfatte etablering af fællesantenneanlæg.
 Byfornyelseslovens § 7, stk. 1, nr. 7 giver desuden mulighed for at lade  

 en byfornyelsesbeslutning omfatte etablering af porttelefoner, dvs.  

 foranstaltninger så hoveddør kan holdes aflåst.
 Udgiften kan accepteres, hvor kommunalbestyrelsen efter en konkret  

 vurdering skønner, at der er god begrundelse herfor.
 Etablering af tilkaldeanlæg til Falck o.l. er ikke støtteberettigede  

 byfornyelsesudgifter.
Litteraturliste Alment:
Ældre etageejendomme.
Byggeskik og renovering.
Boligstyrelsen 1986.
Kvalitetsnormer i byfornyelsen.
SBI-rapport 189, 1987.
 BPS-renoveringsdetaljer, BPS-centret (under revision).
Bevaringsplanlægning.
Planstyrelsen, 1979.
Information om bygningsbevaring.
Planstyrelsen, 1989.
Målemetoder til bygningsundersøgelser.
SBI-anvisning 170, 1990.
 Bygningsreglement, 1982.
 Bygningsreglement for småhuse, 1985.
 Sikkerhed:
 Brandsikring:
 Brandsikring af beboelsesejendomme opført år 1900 og senere.
 PAR Notat 8, 1985.
 Bygningens el-installationer:
Trinvis modernisering af el-installationer.
SBI-anvisning 174, 1991.
 Altanrenovering:
 Altanrenovering - afprøvning af nyudviklet glasaltan på 2 byejendomme,  

 BUR, 1987.
 Bygningskonstruktioner:
 Norm for sikkerhedsbestemmelser for konstruktioner NP-157-N, OS 409, 1982  

 og DS 410, 1982.
 Københavnsk etageboligbyggeri 1850-1900. SBI-rapport 142, 1983.
 Sætnings- og funderingsskader:
 Træpæle-bevaring, NCR Consult, 1990 (under udarbejdelse).
 Svampeskader:
Bygningers fugtisolering.
SBI-anvisning 139, 3. oplag, 1991.
Forebyggelse af svampeangreb i ældre etageejendomme.
SBI-anvisning 131,  

 1982.
 Bekæmpelse af ægte hussvamp med varme, TI, 1987.
(nyt materiale under udarbejdelse i forbindelse med Teknologisk Instituts  

 svampe-handlingsplan) Kloak:
 Klimaskærm:
 Vinduer:
 Ældre vinduer - forbedring eller udskiftning, SBI-anvisning 142, 1984.
 Nye dannebrogsvinduer af træ - med to lag glas: SBI-anvisning 163,1989.
Ydre fremtrædelsesform Aktuelt om facademaling.
R40-85/TI-0 (Teknologisk Institut) Energi:
 Sædvanlig tidsvarende opvarmning:
Renovering af radiatoranlæg.
SBI-rapport 167, 1985.
Individuel gasopvarmning i etageboliger.
SBI-meddelelse 67, 1988.
 Energibesparende foranstaltninger:
Energibesparende foranstaltninger i større bygninger.
SBI-rapport 106, 2.  

 udgave, 1981.
Bygningsrenovering kombineret med efterisolering.
SBI-rapport 162, 1985.
 Udvendig efterisolering af gavle med præfabrikerede komponenter.  

 SBI-rapport 192, 1988.
 Isoler nu! SBI-anvisning 100, 2. udg. 2. oplag, 1981.
Skalmure ved udvendig efterisolering.
SBI-anvisning 156, 1988.
 Indretnings- brugsmæssige forhold:
 Boligens størrelse og indretning:
Bedre boligplaner.
SBI-meddelelse 19, 1982.
Boligplan og brugsværdi.
SBI-anvisning 168, 1991.
 Tilbygning i forbindelse med installation af wc eller bad:
 2 værelser med køkken og bad, Byfornyelsesselskabet Danmark m.fl., 1989.
Gulve og vægge i vådrum - i nye boliger og ved renovering.
SBI-anvisning  

 169, 1991.
Baderum i ældre etageboliger.
SBI-meddelelse 43, 1984.
Nye vådrum i gamle boliger.
SBI-meddelelse 87, 1991.
 Køkken og vaskemulighed:
Nye installationer i gamle boliger: Brusekabiner.
SBI-anvisning 116, 1979.  

 Vandvarmere.
SBI-anvisning 117, 1980. Vaskemaskine og tørretumbler.  

 SBI-anvisning 119, 1981. Opvaskemaskine.
SBI-anvisning 120, 1981.
 Ventilation, indeklima:
Indeklimaproblemer.
Undersøgelse og afhjælpning.
SBI-rapport 199, 1989.
Indeklimaet i Boligen.
SBI-anvisning 152, 1986.
Indeklimaets påvirkninger.
Temperatur, lyd, lys, støv, gasser, fugtighed,  

 radioaktivitet, elektricitet og ventilation.
SBI-rapport 110, 2. udgave,  

 1983.
Boligventilationssystemer.
SBI-rapport 161, 1984.
Bygningers lydisolering. Ældre bygninger.
SBI-anvisning 173, 1991.
Bygningers lydisolering.
Nyere bygninger.
SBI-anvisning 172, 1991.
Lydisolation mellem boliger.
SBI-rapport 188,1987.
 Indvendig vedligeholdelsestilstand:
 Friarealer:
Gårdanlæg, en eksempelsamling.
BUR - oktober 1986.
Bedre friarealer i ældre boligområder.
SBI-rapport 139, 1983.
Planlægning og indretning af udendørs områder med henblik på handicappedes  

 færden, NP-160-R (DIF) Prioriteret rækkefølge:
 Planlægning af byfornyelse - men hvordan? SBI-meddelelse 64, 1987.
 Ældre- og handicapegnede boliger:
Vejledning om indretning af ældreboliger.
Boligstyrelsen, 1987.
God bolig for ældre.
SBI-anvisning 144, 1985.
Gode boliger til ældre - en eksempelsamling.
BUR, 1989.
Køkkener for bevægelseshæmmede.
SBI-anvisning 146, 1986.
Boligbebyggelser for alle.
SBI-anvisning 98, 2. udgave, 1983.
 Elevatorer:
Elevatorer i byfornyelsessammenhæng. (Under udarbejdelse) Fællesanlæg:
 Fælleslokaler:
Fælleslokaler i boligbebyggelser.
SBI-rapport 156, 1984.
