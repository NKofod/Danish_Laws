Nr BTL 114 Betænkning over Forslag til lov om ændring af færdselsloven  

 (Promillegrænsen)   

 Nr L 114 1991-92, 1. samling Afgivet af Retsudvalget Afgivet: 19920227 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
Et af udvalgets spørgsmål til justitsministeren og dennes svar herpå er optrykt som bilag.
 Herefter indstiller et mindretal (Venstres, Det Konservative  

 Folkepartis, Fremskridtspartiets, Centrum-Demokraternes og Det Radikale  

 Venstres medlemmer af udvalget) lovforslaget til forkastelse ved 3.  

 behandling.
 Et flertal inden for mindretallet (Venstres, Det Konservatives  

 Folkepartis, Fremskridtspartiets og Centrum-Demokraternes medlemmer af  

 udvalget) er fortsat af den opfattelse, at en nedsættelse af promillegrænsen  

 fra 0,8 til 0,5 vil medføre, at en stor gruppe bilister kriminaliseres, uden  

 at færdselssikkerheden i særlig grad forbedres.
 Flertallet finder endvidere ikke, at væsentlige politimæssige ressourcer  

 skal bindes til kontrol over for en gruppe bilister, der ikke udgør nogen  

 større trussel mod færdselssikkerheden, med den følge, at indsatsen over for  

 spiritus- og promillekørsel i de alvorlige sager svækkes.
Det er ligeledes flertallets opfattelse, at de uheldstal, der er  

 fremkommet under udvalgsbehandlingen, om udviklingen siden juli 1986 i  

 antallet af færdselsuheld med spirituspåvirkede førere af motorkøretøjer  

 bekræfter, at den strategi, herunder navnlig i form af øget  

 kampagnevirksomhed og politikontrol, som regeringen har valgt over for  

 spiritusbilisme, er den rigtige.
Der kan således konstateres et  

 bemærkelsesværdigt fald i antal uheld såvel i de tilfælde, hvor føreren har  

 haft en promille på over 0,8, som i de tilfælde, hvor føreren har haft en  

 promille på mellem 0,5 og 0,8. Flertallet henviser herved til notitsen af 4.  

 februar 1992 fra Rådet for Trafiksikkerhedsforskning, der er optrykt som  

 bilag til betænkningen.
 Et mindretal inden for mindretallet (Det Radikale Venstres medlem af  

 udvalget) finder, at argumentationen for at ændre den eksisterende ordning  

 ikke er tilstrækkelig tungtvejende.
 Et andet mindretal (Socialdemokratiets og Kristeligt Folkepartis  

 medlemmer af udvalget) indstiller lovforslaget til vedtagelse uændret  

 .
 Et tredje mindretal (Socialistisk Folkepartis medlemmer af  

 udvalget) vil redegøre for sin indstilling til lovforslaget ved 2.  

 behandling.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Holger Graversen (S) Karen Jespersen (S) Ebba Strange (SF)  

 nfmd.
Gert Petersen (SF) Sonja Albrink (CD) Grove (KF) fmd.
Helge  

 Adam Møller (KF) Inge Dahl-Sørensen (V) Birthe Rønn Hornbech (V) Svend Aage  

 Jensby (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Bilag Et af udvalgets spørgsmål til justitsministeren og dennes besvarelse heraf Spørgsmål:
»Hvor mange drab ved spiritusulykker forventes i 1991? Og hvor mange  

 af de 154 drab i 1990 mener ministeren kunne være undgået ved en  

 promillegrænse på 0,5?» Svar:
 Justitsministeriet har indhentet en udtalelse fra Rådet for  

 Trafiksikkerhedsforskning, der har oplyst følgende:
I første halvår af 1991 omkom 83 personer i spiritusulykker.
Heraf omkom  

 56 personer i ulykker med spirituspåvirkede førere af motorkøretøjer.
Det  

 forventes, at antallet af omkomne i andet halvår af 1991 viser sig at have  

 fulgt mønsteret fra andet halvår af 1990, hvor der var 88 omkomne.
Det  

 forventes derfor, at den endelige opgørelse vil vise, at der i 1991 omkom ca.  

 171 i sådanne uheld.
Der er en usikkerhed i opgørelsen på +/- 20.
For så vidt angår spørgsmålet om virkningen af en promillegrænse på 0,5,  

 har Rådet for Trafiksikkerhedsforskning henvist til konklusionen i Rådets  

 rapport nr. 28 fra 1989, Spirituskørsel i Danmark, (p. 86), hvorefter  

 nettoresultatet af en promillegrænse på 0,5 skønnes at blive en stigning i  

 antallet af overtrædelser og overtrædere, men måske også et beskedent fald i  

 spiritusuheldenes antal.
Rådet er ikke i stand til nærmere at opgøre antallet  

 af fald i uheldstallet.
 Rådet har i øvrigt oplyst, at af de 154 personer, der omkom i  

 spiritusuheld i 1990, omkom de 10 i uheld, hvori en fører af et motorkøretøj  

 (ikke knallert) havde en promille på mellem 0,5 og 0,8. Det er Rådets  

 vurdering, at nettoeffekten af en promillegrænse på 0,5 ikke ville have  

 oversteget dette tal.
 Justitsministeriet kan henholde sig til Rådets oplysninger og skal i  

 øvrigt henvise til vedlagte notits af 4. februar 1992 fra Rådet om  

 udviklingen i færdselsuheld med spirituspåvirkede førere af motorkøretøjer.
 Notits om udviklingen i færdselsuheld med spirituspåvirkede  

 motorkøretøjsførere.
I nedenstående tabel 1 er vist en oversigt over udviklingen i uheld med  

 spirituspåvirkede førere af motorkøretøjer.
Uheld med påvirkede  

 knallertkørere er ikke medtaget, da lovforslaget er uden praktisk betydning  

 for denne trafikantgruppe.
De seneste tilgængelige oplysninger om omstændigheder ved færdselsuheld,  

 herunder om en eller flere parter var påvirket af spiritus, er fra 2. kvartal  

 1991. Tabellens årsperioder går derfor fra 1. juli til 30. juni.
Den søjle i  

 tabellen, i hvis hovede der står »86/87«, indeholder altså data for  

 perioden 1.7.1986 til 30.6.1987, og så fremdeles.
 I tabellens første række (vandret) vises det samlede antal  

 personskadeuheld, hvori der var indblandet førere af motorkøretøjer med en  

 promille over 0,50.
 I næste række vises det samlede antal personskadeuheld, hvori der var  

 indblandet førere af motorkøretøjer med en promille over 0,80, og i tabellens  

 tredje og sidste række vises det samlede antal personskadeuheld, hvori der  

 var indblandet førere af motorkøretøjer med en promille, som var over 0,50,  

 men under 0,81.
 Det forekommer, at der er flere spirituspåvirkede parter i samme uheld.  

 Derfor er antallet af uheld i tabellens første række mindre end summen af  

 tallene i tabellens anden og tredje række.
 Tabel 1. Personskadeuheld med spirituspåvirkede førere af motorkøretøjer  

 fra 1. juli 1986 til 30. juni 1991.
Det faldende uheldstal afspejles naturligvis også i antallet af  

 personskader.
Tabel 2 viser antallet af disse i de samme perioder som  

 benyttes i tabel 1, dels for alle uheld med promiller over 0,50, og dels for  

 den del af disse uheld, hvori der var førere af motorkøretøjer med promiller  

 i intervallet fra 0,51 til 0,80.
 Tabel 2. Personskader i uheld fra 1. juli 1986 til 30. juni 1991 med  

 førere af motorkøretøjer med spirituspromiller over 0,50. De kursiverede  

 tal er personskader i den del af disse uheld, hvori der indgik en fører  

 af motorkøretøj med spirituspromille i området 0,51 til 0,80.
 Det bemærkes, at faldet i personskader også er meget markant i uheld med  

 motorførere med promiller i intervallet 0,51-0,80.
