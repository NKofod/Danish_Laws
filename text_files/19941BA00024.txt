Nr BSF 24 Forslag til folketingsbeslutning om opfordring til at trække aktstykke nr.  

 51 om ydelse af statsbidrag til civilingeniør Tom Lisborg tilbage fra  

 Finansudvalget Fremsat af Tom Behnke (FP) Kim Behnke (FP) Aage Brusgaard (FP) Kirsten  

 Jacobsen (FP) den 16. november 1994 Folketinget opfordrer udenrigsministeren til at trække aktstykke nr. 51 i  

 folketingsåret 1994-95 tilbage fra Finansudvalget, jf. bemærkningerne til  

 forslagets tekst.
 I aktstykket søger ministeren om tilslutning til at yde et statsbidrag på  

 indtil 500.000 kr. til civilingeniør Tom Lisborg til dækning af dennes  

 særlige udgifter i forbindelse med sagen vedrørende sletning af forbindelsen  

 til et ham ukendt dødsbo.
Bemærkninger til forslaget Almindelige bemærkninger Det følgende er en kronologisk gennemgang af hændelsesforløbet, som førte  

 til, at Tom Lisborg i USA blev erklæret for søn og enearving efter en  

 ubeslægtet Joseph Ritter på baggrund af et dansk dekret om, at han var søn  

 efter Joseph Leib Ritter.
Som følge af forbytningen er Tom Lisborg i Danmark  

 juridisk søn efter Joseph Leib Ritter, mens han i USA juridisk er søn efter  

 en ubeslægtet Joseph Ritter, og han har således juridisk 2 forskellige fædre.
Den 21. august 1959 udstedte den danske domstol Nordre Birks Civilret et  

 dekret om, at Joseph Leib Ritter var fader til Tom Lisborg, født den 25.  

 februar 1958 i Danmark.
Ifølge dekretet var direktør Joseph Leib Ritter  

 amerikansk statsborger, og han blev født den 19. april 1907 i Krakow, Polen,  

 og afgik ved døden den 6. februar 1958 i New York, USA, hvor han var  

 bosiddende på adressen 34 West 65th Street, Manhattan, New York, USA.
Joseph  

 Leib Ritter afgik ved døden på Veterans Administration Hospital på Manhattan,  

 New York, USA.
Det er i forbindelse med den danske retssag, de fejl er opstået, som førte  

 til forbytningen ved den amerikanske skifteret.
I perioden 1958-1959 har Kgl.  

 Dansk Generalkonsulat i New York handlet på direkte instrukser fra den danske  

 domstol Nordre Birks Civilret i henhold til dansk lov.
Forbytningen er  

 opstået p.g.a. en fejltagelse i 1959 mellem Kgl.
Dansk Generalkonsulat i New  

 York og The Public Administrator i New York.
Kgl.
Dansk Generalkonsulat var  

 eneste involverede danske myndighed, og The Public Administrator var eneste  

 involverede amerikanske myndighed.
I forbindelse med den danske retssag anmodede den danske domstol den 28.  

 januar 1959 Kgl.
Dansk Generalkonsulat i New York om at oplyse, hvem der  

 havde taget boet efter Joseph Leib Ritter under behandling.
Den 2. februar  

 1959 forespurgte generalkonsulatet The Public Administrator, om man  

 behandlede boet efter »Joseph L.
Ritter«, som var afgået ved døden  

 »den 7. februar 1959«, og som var bosiddende på adressen »37  

 West 65th Street, New York, N.Y«.
Det bemærkes, at dødsdatoen og  

 adressen er forkert i denne forespørgsel, og at ingen af de andre  

 personoplysninger, som generalkonsulatet havde kendskab til om Joseph Leib  

 Ritter, er angivet i forespørgslen.
Den 3. februar 1959 svarede The Public Administrator, at man behandlede  

 boet efter en »Joseph Ritter« af »østrig-ungarsk  

 herkomst«, og anmodede generalkonsulatet om at oplyse, hvilken interesse  

 man havde i dette dødsbo, og at alle henvendelser herom fremover skulle  

 foretages med henvisning til registreringsnummer »24 967«.
Det  

 bemærkes, at The Public Administrator svarede, at man behandlede boet efter  

 en »Joseph Ritter« og ikke efter en »Joseph Leib Ritter«.
Kgl.
Dansk Generalkonsulat i New York meddelte herefter den 9. april 1959  

 fejlagtigt den danske domstol, at The Public Administrator havde taget  

 dødsboet efter Joseph Leib Ritter under behandling, men  

 generalkonsulatet angav ikke, at sagen blev behandlet under  

 registreringsnummer 24 967. Registreringsnummeret indgik derfor ikke i den  

 stævning, der efterfølgende fejlagtigt blev forkyndt for The Public  

 Administrator.
Som følge af ovenstående fejl afgav Kgl.
Dansk Generalkonsulat i New York  

 den 15. april 1959 fejlagtigt skriftlig forklaring til den danske domstol om,  

 at dødsboet efter Joseph Leib Ritter havde en bruttoværdi på 3.000. Dette var  

 imidlertid bruttoværdien af dødsboet efter den ubeslægtede Joseph Ritter.
Som følge af de tidligere fejl registrerede Kgl.
Dansk Generalkonsulat i  

 New York den 23. november 1959 derfor fejlagtigt Tom Lisborgs krav under  

 registreringsnummer 24 967 i dødsboet efter den ubeslægtede Joseph Ritter i  

 stedet for at registrere kravet i dødsboet efter faderen, Joseph Leib Ritter.
 Det viser sig nu, at en person ved navn Ignacy Reginald Wistreich den 25.  

 februar 1958 blev udpeget som eksekutor for dødsboet efter Joseph Leib  

 Ritter, og det var denne person, som skulle have været indstævnet af den  

 danske domstol.
Ifølge akterne fra den amerikanske skifteret og akterne fra The Public  

 Administrator (som alle akter endnu ikke er fremskaffet fra), blev den  

 ubeslægtede statsløse Joseph Ritter født den 23. juni 1887 i Østrig, og han  

 afgik ved døden den 11. februar 1958 i New York, USA på sin daværende adresse  

 203 Eldridge Street, New York, New York, USA.
Den ubeslægtede Joseph Ritter  

 var pensioneret tidligere kastanjesælger og skopudser.
I den efterfølgende retssag, som varede fra 1960 til 1965 ved The  

 Surrogate's Court, repræsenterede Kgl.
Dansk Generalkonsulat og dets  

 daværende advokat den mindreårige Tom Lisborg mod betaling.
Det danske dekret dateret den 21. august 1959 blev indleveret til den  

 amerikanske skifteret den 19. august 1960 via Kgl.
Dansk Generalkonsulat i  

 New York sammen med de sidste 8 breve, Joseph Leib Ritter havde sendt til Tom  

 Lisborgs moder, og et affidavit (garantierklæring), hvor Joseph Leib Ritter  

 havde stillet en garanti på ca. 30.000 i forbindelse med, at han ønskede, at  

 Tom Lisborgs moder skulle rejse til USA.
 I den efterfølgende retssag ved den amerikanske skifteret The Surrogate's  

 Court fik de tidligere fejl den konsekvens, at The Surrogate's Court den 29.  

 oktober 1965 udstedte et dekret om, at Tom Lisberg var søn og enearving efter  

 den ubeslægtede Joseph Ritter, og derved arvede han 2.756,68.
I sit dekret dateret den 29. oktober 1965 anerkendte den amerikanske  

 skifteret, at den danske domstol havde jurisdiktion til at fastslå, hvem der  

 var Tom Lisborgs fader, fordi faderen havde opholdt sig i Danmark i 1957, da  

 Tom Lisborg blev undfanget.
Da den amerikanske skifteret udstedte sit dekret  

 dateret den 29. oktober 1965, anerkendte den det danske dekret dateret den  

 21. august 1959 som bevis for, hvem der var Tom Lisborgs fader.
 På baggrund af det amerikanske dekret dateret den 29. oktober 1965  

 informerede Udenrigsministeriet fejlagtigt den 24. oktober 1966 Tom Lisborgs  

 moder skriftligt om, at Tom Lisborg i USA var blevet erklæret for enearving  

 efter sin fader Joseph Leib Ritter.
 I det efterfølgende er kort gennemgået, hvilke konsekvenser forbytningen  

 fik, og Joseph Leib Ritter og dennes families forhistorie.
I forbindelse med, at Joseph Leib Ritter blev overført fra USA's væbnede  

 styrker i Stillehavet til den europæiske front, ændrede han den 11. februar  

 1944 sit navn fra Juda Leib Rittermann til Joseph Leib Ritter, og samtidig  

 blev han amerikansk statsborger.
Kun Joseph Leib Ritter og 2 af hans brødre,  

 Selig Rittermann og Mojzesz Szaja Rittermann alias Mieczyslaw Rittermann,  

 overlevede Anden Verdenskrig.
De 2 fornavne »Mojzesz Szaja« og  

 »Mieczyslaw« er synonyme på henholdsvis jiddisch og polsk, og  

 efterfølgende er skiftevis anvendt det fornavn, som de respektive domstole  

 har anvendt.
Den ældste af brødrene, Selig Rittermann, blev født den 11.  

 november 1897 i Krakow, Polen, og han afgik ved døden den 22. februar 1954 i  

 Wolfratshausen, Vesttyskland.
Mojzesz Szaja Rittermann blev født den 13.  

 december 1901 i Krakow, Polen, og han afgik ved døden den 11. januar 1965 i  

 Vestberlin, Vesttyskland.
Som følge af forbytningen blev Mieczyslaw Rittermann erklæret for  

 enearving efter sin broder Joseph Leib Ritter ved The Surrogate's Court i New  

 York, USA.
Henholdsvis den 22. januar 1960 og den 27. januar 1960 blev akter  

 fra The Surrogate's Court overført til den vesttyske skifteret Amtsgericht  

 Tiergarten, Vestberlin, Vesttyskland, via det vesttyske generalkonsulat i New  

 York.
Den 24. marts 1960 udstedte Amtsgericht Tiergarten et dekret om, at  

 Mieczyslaw Rittermann var enearving efter sin broder Joseph Leib Ritter.
Mojzesz Szaja Rittermann blev skilt den 11. maj 1959 fra Maria født  

 Jægermann, han havde ingen børn, og han døde uden at efterlade sig et  

 testamente.
Joseph Leib Ritter efterlod sig kun eet barn.
På det tidspunkt,  

 hvor Mojzesz Szaja Rittermann døde, var Tom Lisborg derfor hans eneste  

 nulevende nære slægtning.
Boet efter Mojzesz Szaja Rittermann blev behandlet af skifteretten  

 Amtsgericht Charlottenburg, Vestberlin, Vesttyskland.
Den 27. august 1968  

 udstedte Amtsgericht Charlottenburg et dekret om, at 4 af Joseph Leib Ritters  

 fætre, kusiner og deres efterkommere var arvinger efter Mieczyslaw  

 Rittermann.
Dekretet fra Amtsgericht Charlottenburg var baseret på akter fra  

 Amtsgericht Tiergarten om, at Joseph Leib Ritter ikke havde efterladt sig  

 nogen børn.
Amtsgericht Tiergarten har på grund af forbytningen først i 1991  

 fået kendskab til Tom Lisborgs eksistens.
Som følge af forbytningen er der intet, der tyder på, at Mojzesz Szaja  

 Rittermann har haft kendskab til Tom Lisborgs eksistens.
I forbindelse med  

 slægtsforskning fik Tom Lisborg i 1990 via en tysk advokat kendskab til, at  

 hans farbror var afgået ved døden den 11. januar 1965.
Den arv, som Mojzesz Szaja Rittermann modtog efter sin bror p.g.a.  

 forbytningen, er delvis blevet videregivet i forbindelse med Mojzesz Szaja  

 Rittermanns skilsmisse, og delvis givet til organisationer af betydning for  

 staten Israel.
Arven efter Mojzesz Szaja Rittermann er gennem årene blevet  

 fordelt på 7 velgørende organisationer og 17 fjerne slægtninge.
De fjerne  

 slægtninge har hverken kendt Joseph Leib Ritter eller dennes familie, og de  

 har alle arvet i god tro.
 Bevillingen til »fri proces« omfatter ikke, at Tom Lisborg  

 forsøger at få tilbagebetalt den retmæssige arv, han er gået glip af, fra de  

 fjerne slægtninge og velgørende organisationer, der har modtaget arven som  

 følge af forbytningen.
Forbytningen blev af Kgl.
Dansk Generalkonsulats advokat i New York  

 opdaget i perioden marts-april 1991. Tom Lisborg og dennes moder har som  

 følge af det brev, de modtog fra Udenrigsministeriet den 24. oktober 1966,  

 lige indtil marts-april 1991 fejlagtigt troet, at Tom Lisborg i USA var  

 blevet anerkendt som søn og enearving efter sin fader Joseph Leib Ritter.
Det er endnu ikke fastslået, hvorfor Tom Lisborg og dennes familie først  

 blev gjort bekendt med forbytningen i perioden marts-april 1991. I kraft af  

 de åbenlyse forskelle i personoplysninger for de 2 personer er det muligt  

 entydigt at fastslå, at der er tale om 2 forskellige personer, blot ved at  

 gennemlæse sagens akter.
Der er endnu ikke foretaget en uvildig undersøgelse  

 af sagen.
 Tom Lisborg og dennes familie var både uden mindste skyld i, at  

 forbytningen opstod og i, at der ikke blev gjort opmærksom på den.  

 Beslutningsforslaget vedrører en personsag af moralsk og etisk karakter, og  

 forslaget er baseret på den holdning, at det er en menneskeret, at Tom  

 Lisborgs korrekte familiemæssige forhold i.h.t. det danske dekret af 21.  

 august 1959 fremgår af alle de dekreter, der er udstedt af alle de domstole,  

 der har behandlet boet efter Tom Lisborgs biologiske fader og dennes broder.
 Forbytningen er uden kendt fortilfælde i USA, Tyskland og Danmark.
Det skønnes ikke, at det i USA og Tyskland juridisk er muligt at adskille,  

 at Tom Lisborg bliver erklæret for henholdsvis søn og enearving efter sin  

 fader, eller at Tom Lisborg bliver erklæret for henholdsvis nevø og enearving  

 efter sin farbror.
Det skyldes, at den domstol, hvor forbytningen er opstået  

 i USA, er en skifteret, og at de deraf følgende fejl også er opstået ved  

 skifteretter.
Tom Lisborg har siden 1991 haft omfattende omkostninger i forbindelse med  

 opklaring af hændelsesforløbet og tiltag til at rette fejlene.
Disse  

 omkostninger skal Tom Lisborg have fuld kompensation for.
En dansk advokat er bl.a. påkrævet, fordi en række forhold afgøres efter  

 dansk lov.
Det gælder forhold ved den amerikanske skifteret, og muligvis også  

 forhold ved de 2 tyske skifteretter.
Ud over at koordinere sagen er formålet  

 med en dansk advokat også, at denne skal varetage kommunikation med danske  

 myndigheder, udenrigstjenesten m.v., således at Tom Lisborg ikke fortsat skal  

 være tvunget til at bruge en stor den af sin tid på denne sag, en sag som  

 indtil nu har varet over 12 år, og som i alt har strakt sig over mere end 36  

 år.
Ifølge akter ved Amtsgericht Charlottenburg var en eller flere europæiske  

 skifteretter også involverede i behandling af dødsboet efter Joseph Leib  

 Ritter og dennes broder.
Bevillingen til »fri proces« omfatter også  

 rettelsen af fejlene ved disse europæiske skifteretter på samme vilkår som  

 rettelsen af forbytningen ved de allerede kendte skifteretter.
Informationsansøgninger omfatter bl.a., at staten fremskaffer kopi af alle  

 akter vedr.
Lisborg-sagen både fra generalkonsulatets daværende advokat  

 Alfred J.
Bedard, fra The Public Administrator og fra alle andre amerikanske  

 myndigheder, der har været involveret i retssagen, og at staten lokaliserer  

 alle andre europæiske skifteretter, der har været involveret i behandlingen  

 af dødsboet efter Joseph Leib Ritter og denne broder.
Informationssøgninger  

 omfatter også, at staten lokaliserer og fremskaffer kopi af alle akterne fra  

 den domstol, hvor Joseph Leib Ritter blev skilt den 29. juni 1949, fordi  

 disse akter både kan bidrage til at finde de europæiske skifteretter, der er  

 involveret i sagen, og fordi disse akter kan bidrage til at forhindre, at Tom  

 Lisborg mister rettigheder efter Joseph Leib Ritter og dennes familie.  

 Informationssøgninger omfatter endvidere, at Tom Lisborg har ret til at  

 anmode staten om at fremskaffe kopi af historiske akter fra amerikanske og  

 fra europæiske arkiver om Joseph Leib Ritter og dennes familie, som Tom  

 Lisborg finder vil være af betydning for rettelsen af forbytningen og dens  

 konsekvenser, og at staten har bemyndigelse til at imødekomme disse  

 anmodninger.
Fremskaffelsen af akter fra europæiske arkiver kan eksempelvis  

 ske med assistance fra Rigsarkivet.
Aktiv støtte til Tom Lisborg omfatter bl.a., at staten rekonstruerer  

 akterne fra Kgl.
Dansk Generalkonsulat i New York vedr.
Lisborg-sagen  

 1958-1966.
Bemærkninger til forslagets tekst Det er forslagsstillernes opfattelse, at udenrigsministerens aktstykke  

 ikke lever op til de anvisninger, Folketinget har givet (jf.  

 beslutningsforslag nr.
B 77, folketingsåret 1993-94, Folketingstidende  

 1993-94, forhandlingerne sp. 7612 og 8378 og tillæg A, sp. 7415) med hensyn  

 til at yde Tom Lisborg den fornødne bistand i forbindelse med sagen omkring  

 rettelse af det forbyttede faderskab.
 Hvis udenrigsministerens aktstykke, som er optrykt som bilag til dette  

 beslutningsforslag, skal leve op til partiernes tilkendegivelser ved 1.  

 behandlingen af B 77, er følgende ændringer ønskelige:
Ad aktstykkets afsnit a Ordene »statsbidrag på indtil kr. 500.000« ændres til:  

 »statsbidrag på indtil kr. 1.300.000«, og dette beløb forhøjes  

 tilsvarende alle andre steder i aktstykket.
Endvidere ændres ordene  

 »sletning af forbindelsen til et ham ukendt dødsbo« til:  

 »rettelse af forbytning af faderskab«.
Ad aktstykkets afsnit b I første afsnit udgår sætningen: »Om arvekravet ville være opnået, er  

 vanskeligt at vurdere, bl.a. fordi faderen kort før sin død, men efter at  

 have fået kendskab til sin danske forlovedes graviditet, oprettede et  

 testamente til fordel for sin broder«.
Sætningen: », at den fejlagtige registrering kan slettes, hvorefter  

 alene den danske dom fra 1959 udtrykker, hvem der er hr.
Tom Lisborgs  

 fader«, ændres til: »rettelse af forbytning af faderskab«.
 Følgende afsnit indsættes efter første afsnit:
»Tom Lisborg bevilges »fri proces« til, at forbytningen  

 bliver rettet ved alle de domstole, der har behandlet boet efter Joseph Leib  

 Ritter, og som har behandlet boet efter Joseph Leib Ritters afdøde broder  

 Mojzesz Szaja Rittermann, hvilket også omfatter de tiltag, der måtte være  

 nødvendige for at sikre, at Tom Lisborg ikke mister rettigheder efter sin  

 fader, Joseph Leib Ritter, eller dennes familie, mens rettelsen af  

 forbytningen pågår.
Rettelsen af forbytningen omfatter bl.a., at Tom Lisborg  

 bliver erklæret for søn af sin biologiske fader, Joseph Leib Ritter, ved  

 skifteretten i New York, USA, jf. dansk dekret af 21. august 1959, og at  

 fejlen ved skifteretten i Berlin, Tyskland, der behandlede boet efter Joseph  

 Leib Ritter, bliver rettet på baggrund af et revideret amerikansk dekret, og  

 at fejlen ved skifteretten i Berlin, Tyskland, der behandlede boet efter  

 Mojzesz Szaja Rittermann, bliver rettet på baggrund af et revideret  

 amerikansk dekret og på baggrund af det danske dekret af 21. august 1959.
 Bevillingen til »fri proces« inkluderer følgende 3 punkter:
 1) At Tom Lisborg selv har tilladelse til straks at udpege de advokater,  

 som skal repræsentere ham, og at det bl.a. omfatter en amerikansk advokat, en  

 tysk advokat og en dansk advokat, hvor sidstnævnte skal koordinere sagen og  

 også varetage kommunikation med danske myndigheder og udenrigstjenesten om  

 sagen.
2) At Tom Lisborgs advokater får fuld handlefrihed m.h.t. gennemførelsen  

 af retssagerne og til at foretage informationssøgninger samt til at  

 fremskaffe, gennemgå og oversætte de akter, som advokaterne finder er af  

 betydning for rettelsen af forbytningen og dens konsekvenser.
Tom Lisborg har  

 ret til at anmode om, at staten uden beregning assisterer Tom Lisborg med  

 informationssøgninger, med henvendelser til lokale myndigheder samt med  

 fremsendelse og oversættelse af dokumenter i forbindelse med rettelsen af  

 forbytningen og dens konsekvenser.
Staten har bemyndigelse til at imødekomme  

 disse anmodninger.
3) At det omfatter rejseomkostninger inklusive hotel og diæter i.h.t.  

 statens takster, så Tom Lisborg selv kan udpege de advokater, der skal  

 repræsentere ham, så Tom Lisborg og dennes moder kan gennemgå sagen med disse  

 advokater samt afgive vidneforklaring ved retsmøderne, og så Tom Lisborg kan  

 deltage i disse retsmøder.
Rejseomkostningerne afholdes inden for rammerne af  

 den danske advokats salær.' I 2. afsnit udgår i 2. pkt. ordene »og at den mest sandsynligt beror  

 på The Public Administrator«.
I oversigten over udgifter ændres »Informationssøgningca. kr. 23.000« til:
»Informationssøgningca. kr. 58.000«, og »Advokatsalær ved sletning af registrering i det forkerte bo (5.000) ca. kr. 31.000« ændres til:
»Advokatsalær til rettelse af forbytningen i USA ( 70.000) ca. kr. 428.000«, og efter denne sætning tilføjes:
»Advokatsalær til rettelse af forbytningen i Tyskland (DM 50.000) ca. kr. 196.000« samt »Salær til dansk advokat til kommunikation, koordinering m.v. inkl. rejseomkostninger ca. kr. 200.000«, samt sætningen:
 »Statsbidraget er en rammebevilling, hvilket indebærer, at  

 omkostninger inden for de enkelte grupper kan omrokeres«.
 På aktstykkets side 1, nederste linje, jf. bilaget, udgår sætningen  

 »ikke vedrører sletning af registreringen i det forkerte bo, men«,  

 og i stedet indsættes: »vedrører«.
På aktstykkets side 2, 2. afsnit, udgår sætningen »og at der ikke har  

 kunnet konstateres at være begået fejl af danske statslige myndigheder«,  

 og i 3. afsnit udgår sætningerne »Det har ikke hidtil kunnet udelukkes,  

 at skifteretten i New York i forbindelse med en sag mod det forkerte bo  

 vedrørende sletningen kan kræve, at også det rette bo skal sagsøges.
I givet  

 fald vil Retsudvalget igen drøfte sagen, og«, og efter »består  

 således« indsættes ordet: »en«.
Efter aktstykkets side 2, 3. afsnit, indsættes følgende sætning: »I  

 givet fald vil det eller de nødvendige aktstykker, der skal til for at  

 finansiere alle omkostninger til »fri proces« for Tom Lisborg, til  

 at rette forbytningen uden at Tom Lisborg skal afholde omkostninger i  

 forbindelse hermed, hurtigst muligt blive fremsat, og aktstykket vil blive  

 udformet på en sådan måde, at der ikke opstår forsinkelser ved rettelsen af  

 forbytningen p.g.a. manglende økonomiske bevillinger selv under ugunstige  

 vilkår.' I aktstykkets side 2, 4. afsnit, ændres i 3. pkt. »200.000 kr.  

 lavere« til: »600.000 kr. højere«.
Forslagsstillerne ønsker med nærværende beslutningsforslag at opfordre  

 udenrigsministeren til at trække det fremsatte aktstykke nr. 51 tilbage fra  

 Folketingets Finansudvalg.
Såfremt beslutningsforslaget vedtages, skal  

 udenrigsministeren fremsætte et nyt aktstykke, der følger de herover angivne  

 retningslinjer.
Bilag 51 Udenrigsministeriet.
København, den 26. oktober 1994.
a.
Udenrigsministeriet anmoder om Finansudvalgets tilslutning til, at der  

 inden for rammer fastsat af Folketingets Retsudvalg ydes hr. civilingeniør  

 Tom Lisborg et statsbidrag på indtil kr. 500.000 til dækning af dennes  

 særlige udgifter i tilknytning til sagen om sletning af forbindelsen til et  

 ham ukendt dødsbo.
 Udgiften søges afholdt inden for Udenrigsrigsministeriets driftsbevilling,  

 § 06.11.01. Udenrigstjenesten.
b.
I 1958 døde hr.
Lisborgs fader, Joseph L.
Ritter, i New York.
Næsten  

 samtidig døde en mand ved navn Joseph Ritter, ligeledes i New York.
Hr.  

 Lisborg, der blev født uden for ægteskab i Danmark kort efter faderens død af  

 dansk moder, fik ved dansk dom i 1959 fastslået, at han var søn af Joseph L.  

 Ritter.
Ved anmeldelse af den danske dom og krav på kapitaliseret børnebidrag  

 blev de to dødsboer forvekslet, således at anmeldelse skete i det forkerte  

 bo, nemlig Joseph Ritters.
Dermed mistede hr.
Lisborg muligheden for at gøre  

 krav gældende i boet efter sin fader og efterfølgende efter faderens familie.  

 Om arvekravet ville være opnået, er vanskeligt at vurdere, bl.a. fordi  

 faderen kort før sin død, men efter at have fået kendskab til sin danske  

 forlovedes graviditet, oprettede testamente til fordel for sin broder.  

 Endvidere medførte forvekslingen, at hr.
Lisborg i dag er registreret i  

 skifteretten i New York som søn af en ham ubeslægtet mand.
Denne registrering  

 er under alle omstændigheder til stor følelsesmæssig gene for hr.
Lisborg, og  

 Folketingets flertal har ved 1. behandling af beslutningsforslag nr.
B 77 den  

 24. marts 1994 udtrykt tilslutning til, at der ydes et statsbidrag til, at  

 den fejlagtige registrering kan slettes, hvorefter alene den danske dom fra  

 1959 udtrykker, hvem der er hr.
Tom Lisborgs fader.
Hvornår og hvordan forvekslingen opstod, har det ikke været muligt  

 entydigt at fastslå, ligesom det ikke har kunnet fastslås, at nogen dansk  

 eller amerikansk myndighed gennem sin medvirken har kunnet pålægges ansvaret  

 herfor.
De senest fra The Public Administrators arkiver fremkomne dokumenter  

 bestyrker dog den i Udenrigsministeriets Juridiske Tjenestes notat af 24.  

 januar 1994 anførte vurdering, at fejlen er opstået i begyndelsen af 1959, og  

 at den mest sandsynligt beror på The Public Administrator.
Allerede af den  

 grund ydes statsbidraget ud fra rent kulancemæssige betragtninger.
 I Retsudvalgets behandling af sagen har følgende udgifter været inddraget:
Advokater i Tyskland og Polen ca. kr. 56.000 Rejseomkostninger Tyskland, Polen og Israel ca. kr. 50.000 Porto, telefon, telefax ca. kr. 45.000 Informationssøgning ca. kr. 23.000 Gebyrer til Udenrigstjenesten ca. kr. 3.000 Foreløbig betaling til advokat i USA ca. kr. 33.000 Ovenstående udgifter, der skriftligt er oplyst af hr.
Lisborg, vedrører  

 perioden indtil 24. marts 1994. Hertil kommer:
Udestående salærkrav fra advokat i USA ( 18.000) ca. kr. 110.000 Advokatsalær ved sletning af registrering i det forkerte bo ( 5.000) ca. kr. 31.000 Tilbagebetaling af arv med renter fra forkert bo (vurderes nu til 8.600) ca. kr. 53.000 På baggrund af Folketingets tilkendegivelser i forbindelse med 1.  

 behandling af beslutningsforslag nr.
B 77 den 24. marts 1994 samt  

 Retsudvalgets senere drøftelser anses det for rimeligt, at de ovenfor  

 opstillede udgifter dækkes af staten, uanset at flere udgiftspunkter ikke  

 vedrører sletning af registreringen i det forkerte bo, men undersøgelser af  

 slægtskabsforhold og forfølgelse af muligt arvekrav afholdt før den 24. marts  

 1994. Det forudsættes, at hr.
Lisborg kan dokumentere eller sandsynliggøre de  

 omhandlede udgifter.
Der forudses samlet at kunne blive tale om en  

 udgiftsramme på op til 500.000 kr., idet bemærkes, at flere udgiftspunkter er  

 anslåede og eventuelt kan blive større.
 Det er i Folketinget og i Retsudvalget fremhævet, at betalingen sker pr.  

 kulance i betragtning af de helt enestående omstændigheder i sagen, og at der  

 ikke har kunnet konstateres at være begået fejl af danske statslige  

 myndigheder.
Det har ikke hidtil kunnet udelukkes, at skifteretten i New York i  

 forbindelse med en sag mod det forkerte bo vedrørende sletningen kan kræve,  

 at også det rette bo skal sagsøges.
I givet fald vil Retsudvalget igen drøfte  

 sagen, og der består således mulighed for, at der ved eventuelle yderligere  

 sagsomkostninger må fremlægges endnu et aktstykke i sagen.
Det bemærkes, at sagen tidligere har været fremlagt for Finansudvalget i  

 akt. nr. 324 af 31. maj 1994, hvis endelige behandling afventede besvarelsen  

 af en række spørgsmål fra henholdsvis Finansudvalget og Retsudvalget.
Ved  

 udgangen af folketingsåret 1993-94 bortfaldt akt. nr. 324. Nærværende  

 aktstykke indeholder en udgiftsramme, der er 200.000 kr. lavere end det i  

 akt. nr. 324 indeholdte, hvilket foruden ændrede kursforhold skyldes, at en  

 foreliggende indstilling vedrørende tilbagebetaling af arv med renter fra det  

 forkerte bo, jf. ovenfor, indebærer en væsentlig reduktion i forhold til det  

 tidligere skønnede, ligesom der er set bort fra et udlæg i sagen fra  

 generalkonsulatet i New York på ca. 5.600.
c.
Sagen forelægges Finansudvalget nu med henblik på, at registreringen i  

 det forkerte bo kan slettes hurtigst muligt.
e.
Under henvisning til foranstående anmodes om Finansudvalgets  

 tilslutning til, at der i indeværende finansår kan anvendes et beløb på  

 indtil kr. 500.000 til at søge registreringen af hr.
Lisborg som søn og  

 arving efter en ham ubeslægtet mand slettet i New York m.v., således at der  

 på lov om tillægsbevilling for finansåret 1994 afholdes 500.000 kr. over §  

 06.11.01 Udenrigstjenesten (driftsbevilling).
f.
Finansministeriets tilslutning foreligger.
Niels Helveg Petersen Til Finansudvalget.
