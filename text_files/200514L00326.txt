Betænkning afgivet af Retsudvalget den 14. marts 2006 Betænkning over Forslag til lov om ændring af færdselsloven (Sikkerhedsudstyr,  

 samarbejde om kommunal parkeringskontrol m.v.).
[af justitsministeren (Lene Espersen)] 1. Ændringsforslag Der er af Dansk Folkepartis medlemmer af udvalget stillet 1  

 ændringsforslag.
2. Udvalgsarbejdet Lovforslaget blev fremsat den 30. november 2005 og var til 1.  

 behandling den 20. januar 2006. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 13. oktober 2005 dette udkast til  

 udvalget, jf. alm. del  bilag 47. Den 6. januar 2006 sendte  

 justitsministeren  

 de indkomne høringssvar samt et notat herom til udvalget.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller lovforslaget til  

  

 vedtagelse  

  

 uændret.
Enhedslisten kan støtte det fremsatte forslag, der vil skærpe  

 sikkerheden for børn og voksne, der transporteres i bil.
Enhedslisten kan  

 også  

 støtte forslagets elementer om godkendelse af sikkerhedsudstyr og mulighed  

 for  

 kommunerne for at samarbejde om varetagelsen af kommunal parkeringskontrol.
Enhedslisten kan ikke støtte det af DF stillede ændringsforslag  

 om, at taxichauffører ikke skal have klip, hvis børn selv løsner  

 sikkerhedsselen under kørslen.
Enhedslisten forstår udmærket  

 problemstillingen,  

 men mener, at ved fravær af andre voksne er det chaufførens ansvar, at  

 børnepassagerer er spændt fast.
Er det ikke muligt at gennemføre kørslen,  

 fordi  

 et barn konstant løsner sin sele, må chaufføren gøre opmærksom på dette til  

 forældre eller institutioner, og det må sikres, at børnene bliver ledsaget.  

 Hvis man går på kompromis med tilsynspligten, accepterer man, at nogle børn  

 er  

 dårligere sikrede end andre, fordi de ikke selv er i stand til at forstå  

 rækkevidden af deres handlinger.
Det er ikke acceptabelt, og Enhedslisten  

 finder, at det er godt, hvis de skærpede straffe i denne lov kan medvirke til  

 at sikre, at de omtalte børn fremover i højere grad vil være sikrede.
 Et  

  

 mindretal  

  

 i  

 udvalget (DF) indstiller lovforslaget til  

  

 vedtagelse  

  

 med det stillede ændringsforslag.
 Dansk Folkeparti vil have taxier fritaget for, at det er  

 chaufførens ansvar, at børn under 15 år er fastspændt.
Det er og bliver et forældreansvar, at børn under 15 år er  

 fastspændt, og det er også fornuftigt at fastspænde børn i taxier og busser,  

 men ligefrem at true et erhverv på levebrødet mener Dansk Folkeparti ikke er  

 rimeligt.
Det ville svare til at straffe en skolelærer, hvis en af eleverne  

 begår butikstyveri i det store frikvarter.
Taxier bliver i stigende grad brugt til kørsel med børn til  

 skole og andre institutioner i kommunalt og amtsligt regi, og her synes vi  

 ikke  

 det er rimeligt at chaufføren skal risikere sit kørekort, blot fordi et barn  

 har løsnet sin sele.
Derfor har Dansk Folkeparti stillet ændringsforslag om,  

 at  

 taxier omfattes af den samme undtagelse, som gælder for busser.
Det er helt tåbeligt, at hvis en vognmand vælger at køre  

 skolekørsel i en 10-personers-bus, skal børnene ikke fastspændes, hvorimod de  

 skal, hvis han kører i en personvogn.
Det er dog den samme trafik, vi taler  

 om.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af et  

  

 mindretal  

  

 (DF):
Til § 1 1)  

  

 I den under  

  

 nr. 4  

  

 foreslåede affattelse af  

  

 §  

 80, stk. 4, 2. pkt.,  

  

 indsættes efter »bus« ordene »eller hyrevogne«.
[Taxichauffører skal ikke have et klip, hvis børn selv løsner  

 sikkerhedsselen under kørsel] Bemærkninger Til nr. 1 Dansk Folkeparti ønsker ikke, at en taxichauffør skal have klip  

 i kørekortet for at køre med børn under 15 år, der var fastspændt ved  

 køreturens begyndelse, men hvor barnet selv har løsnet sig under kørslen.  

 Ændringsforslaget indebærer, at justitsministeren på baggrund af denne  

 ændring  

 skal ændre bekendtgørelsen om brug af sikkerhedsseler m.v. i overensstemmelse  

 med det her anførte.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 85 Bilagsnr.
