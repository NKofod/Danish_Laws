Et par måneder efter fravalget blev medlemmet overflyttet til en  

 kasse for selvstændige.
I efteråret 2000 blev han af denne  

 a-kasse orienteret om ændringen af bopælskravet pr. 1. juli 2000,  

 hvorefter det blev muligt, at modtage efterløn ved bopæl i et  

 andet EØS-land.
Medlemmet ansøgte i oktober 2000 om at blive tilmeldt  

 efterlønsordningen med tilbagevirkende kraft til 1. april 1999.  

 Medlemmet begrundede anmodningen med, at han i sin tid fravalgte ordningen  

 på grund af bopælskravet.
Han henviste i den forbindelse til, at  

 han hele tiden havde haft til hensigt at bosætte sig i Spanien  

 når han nåede pensionsalderen, idet hans eneste datter og flere  

 venner var bosiddende dér.
Den tilflyttede kasse for selvstændige ansøgte på  

 medlemmets vegne direktoratet om dispensation, således at medlemmet  

 kunne stilles som om han ikke havde fravalgt efterlønsordningen.  

 Kassen gjorde i dispensationsansøgningen opmærksom på, at  

 medlemmet i marts 1999 havde været til en samtale i kassen, hvor han -  

 selvom han på daværende tidspunkt stadig var medlem af sin  

 tidligere a-kasse - var blevet vejledt om det dagældende  

 bopælskrav.
Overfor kassen havde medlemmet ved denne lejlighed oplyst,  

 at han efter afslutningen af sit arbejdsliv ville bosætte sig i  

 Sydeuropa, og at han ville fravælge efterlønsbidraget, da han  

 på grund af bopælskravet ikke kunne få efterlønnen  

 med til udlandet.
Direktoratet afslog at dispensere for fravalget.
Direktoratet henviste  

 til, at medlemmet ikke i sin tid havde begrundet fravalget med  

 bopælskravet, og at han ikke havde nogen særlig tilknytning til  

 et andet EØS-land.
Det var derfor ikke sandsynliggjort, at fravalget  

 hovedsageligt var begrundet i dagældende bopælskrav.
Direktoratet  

 fandt heller ikke, at der forelå særlige undskyldelige  

 omstændigheder, der kunne begrunde dispensation for afbrydelsen i  

 betalingen af efterlønsbidrag.
I afgørelsen kommenterede  

 direktoratet ikke oplysningerne fra kassen om vejledningssamtalen i marts  

 1999.
Ankenævnet ændrede direktoratets afgørelse.  

 Ankenævnet lagde særlig vægt på, at medlemmets  

 nuværende a-kasse havde bekræftet medlemmets oplysninger om  

 årsagen til fravalget.
Det måtte derfor anses for  

 tilstrækkelig sandsynliggjort, at fravalget af ordningen i marts 1999  

 hovedsageligt var begrundet i det dagældende bopælskrav.
Ankenævnet lagde ved afgørelsen også vægt  

 på, at medlemmet eneste datter var bosiddende i Spanien, hvorfor  

 medlemmet måtte anses for at have en nærmere begrundet  

 tilknytning til dette land.
Ligeledes indgik det i vurderingen, at medlemmet  

 via kassen anmodede om reetablering af tilmelding til  

 efterlønsordningen så snart han var blevet opmærksom  

 på ændringen af bopælskravet.
Dispensation for fravalg af  

 efterlønsordning Ankenævnet har behandlet Deres sag om muligheden for at blive  

 tilmeldt efterlønsordningen med tilbagevirkende kraft på  

 møde den 2. maj 2002.
Nævnet traf denne A F G Ø R E L S E De kan få reetableret Deres tilmelding til efterlønsordningen  

 med tilbagevirkende kraft til 1. april 1999 under forudsætning af, at  

 De efterbetaler efterlønsbidrag til denne dato.
Ankenævnet lægger ved afgørelsen til grund, at De den  

 22. marts 1999 fravalgte at betale til efterlønsordningen, og at De i  

 brev til kassen af 2. oktober 2000 anmodede om at genindtræde i  

 efterlønsordningen med tilbagevirkende kraft til 1. april 1999 mod  

 efterbetaling af efterlønsbidraget.
De begrundede anmodningen med  

 henvisning til ændringen af bopælskravet.
Ankenævnet bemærker, at det indtil 1. juli 2000 var en  

 betingelse for ret til efterløn, at modtageren havde bopæl i  

 Danmark.
Ved lov nr. 397 af 31. maj 2000 om ændring af lov om  

 arbejdsløshedsforsikring m.v., blev § 74 a i loven ændret,  

 således at medlemmer bosat i et andet EØS-land kan bevare retten  

 til efterløn.
 Af lovbemærkningerne fremgik det, at også personer, der  

 før lovens ikrafttræden havde fået afslag på  

 efterløn på grund af bopælskravet, havde krav på  

 efterløn, hvis kravet ikke var forældet efter dansk rets  

 almindelige regler og kravet kunne dokumenteres.
Det betyder i praksis, at også medlemmer, som har fravalgt  

 efterlønsordningen på grund af kendskab til bopælskravet  

 vil kunne stilles som om fravalg af ordningen ikke var sket.
Det er  

 imidlertid en forudsætning herfor, at et medlem kan dokumentere eller  

 sandsynliggøre, at fravalget hovedsageligt var begrundet i kendskab  

 til de dagældende regler om efterløn og krav om bopæl i  

 Danmark.
 Ankenævnet finder, at De har sandsynliggjort, at fravalget af  

 efterlønsordningen i marts 1999 hovedsageligt var begrundet i kendskab  

 til det dagældende bopælskrav.
Ankenævnet lægger ved denne vurdering vægt på, ·  

 	at De selv til sagen har oplyst, at det var dagældende  

 bopælskrav der var årsag til Deres fravalg af ordningen, ·  

 	at De på tidspunktet for fravalget af efterlønsbidraget var  

 51 år, hvorfor den fremtidige efterløn må være  

 indgået i Deres overvejelser, ·  

 	at De ikke på den særlige blanket til kassen i forbindelse  

 med fravalget havde nogen naturlig anledning til at begrunde fravalget  

 hvorfor den omstændighed, at fravalget ikke var begrundet, ikke i sig  

 selv kan tillægges negativ betydning, ·  

 	at xxx til sagen har oplyst, at De traf Deres beslutning om at  

 fravælge ordningen, efter at De af denne kasse var blevet vejledt om  

 bopælskravet, ·  

 	at xxx ligeledes har bekræftet Deres oplysning om, at De på  

 fravalgstidspunktet havde til hensigt at flytte til Sydeuropa efter  

 afslutningen af Deres arbejdsliv, ·  

 	at De selv til sagen har oplyst, at Deres eneste datter er bosiddende i  

 Spanien, hvor flere af Deres venner også er bosiddende, ·  

 	at De via kassen anmodede om reetablering af tilmelding til  

 efterlønsordningen så snart De var blevet opmærksom  

 på ændringen af bopælskravet.
 Ovennævnte omstændigheder finder ankenævnet i  

 tilstrækkelig grad sandsynliggør, at den reelle årsag til  

 fravalget var det dagældende bopælskrav.
 Uanset at De ikke på daværende tidspunkt eller  

 efterfølgende har foretaget konkrete dispositioner, med henblik  

 på at bosætte Dem i Spanien, er det nævnets vurdering at De  

 må anses for at have en nærmere begrundet tilknytning til dette  

 land, hvor Deres eneste datter er bosiddende.
 Ankenævnet henviser til lov om arbejdsløshedsforsikring m.v.  

 § 74 a, stk. 1, nr. 6.
 Ankenævnet ændrer således direktoratets afgørelse  

 af 20. juni 2001.
 Ankenævnet skal opfordre Dem til at rette henvendelse til Deres  

 a-kasse med henblik på at få foretaget en udregning af, hvor  

 meget De skal efterbetale i efterlønsbidrag.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De har været  

 arbejdsløshedsforsikret uden afbrydelser siden 2. juli 1968. De ville  

 for så vidt angår anciennitetskravet have mulighed for at  

 overgå til efterløn som 60-årig, hvis De fortsatte som  

 medlem af en dansk a-kasse uden afbrydelser i medlemsperioden.
 Det fremgår videre, at De fylder 60 år den 23. december  

 2007.
Det fremgår også, at De i brev af  22. marts 1999 meddelte  

 a-kassen, at De ikke ønskede at betale efterlønsbidrag.
Deres  

 fravalg var ikke begrundet.
A-kassen har oplyst, at en medarbejder i a-kassen i marts 1999 vejledte  

 Dem om efterlønsreglerne og bl.a. orienterede Dem om de  

 dagældende regler for ophold i udlandet De anmodede efterfølgende i et brev af 2. oktober 2000 om  

 tilladelse til at blive tilmeldt efterlønsordningen.
De henviste til,  

 at De tidligere havde frameldt Dem efterlønsordningen af den grund, at  

 man ikke kunne tage efterlønnen med til udlandet.
De anfører,  

 at De altid har haft til hensigt at flytte til udlandet, når De  

 ophører med Deres virksomhed.
De har både familie og venner  

 bosiddende i Spanien.
I brev af  8. december 2000 videresendte a-kassen Deres anmodning til  

 direktoratet.
A-kassen anmodede om, at direktoratet gav Dem en dispensation,  

 således at De igen fik mulighed for at kunne overgå til  

 efterløn.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 20. juni 2001 denne afgørelse:
 "De kan ikke efterbetale efterlønsbidrag fra den 1. april 1999.
 Deres fravalg af efterløn kan således ikke fortrydes med  

 tilbagevirkende kraft til den 1. april 1999.
 De kan heller ikke få en dispensation, så De kan betale  

 efterlønsbidrag med tilbagevirkende kraft fra den  1. april for at  

 opnå ret til efterløn.
Begrundelse Vedrørende afslag på reetablering af indbetaling af  

 efterlønsbidrag Direktoratet har ved afgørelsen om reetablering af  

 efterlønsbidraget med virkning fra  1. april 1999 lagt vægt  

 på, ·  

 	at De som 51-årig fravalgte at betale efterlønsbidrag, ·  

 	at De i Deres brev af  22. marts 1999 ikke begrundede Deres fravalg med  

 henvisning til de dagældende regler om bopælskrav, ·  

 	at De ikke har nogen særlig form for tilknytning til et andet  

 EØS-land.
På denne baggrund ses der ikke at være nogen direkte  

 sammenhæng mellem Deres fravalg og det dagældende  

 bopælskrav.
Deres oplysning om, at De altid har haft til hensigt at  

 flytte til udlandet, og at De både har familie og venner i Spanien kan  

 ikke føre til et andet resultat.
 Som sagen foreligger oplyst, finder direktoratet ikke, at De opfylder  

 betingelserne for at kunne få reetableret betaling af  

 efterlønsbidrag med tilbagevirkende kraft til 1. april 1999.
 Direktoratet tvivler ikke på, at De ønsker at blive tilmeldt  

 efterlønsordningen på ny på baggrund af lovændringen  

 pr. 1. juli 2000, men direktoratet finder det hverken dokumenteret eller  

 overvejende sandsynliggjort, at Deres fravalg i 1999 hovedsageligt var  

 begrundet i kendskab til eller vejledning om de dagældende regler om  

 efterløn og bopælskrav i Danmark.
 Direktoratet er opmærksom på, at De kan have svært ved  

 at sandsynliggøre, at Deres fravalg hovedsageligt var begrundet i  

 kendskab til eller vejledning om de dagældende regler om  

 efterløn og bopælskrav i Danmark.
Det er dog direktoratets opfattelse, at dette forhold ikke i sig selv kan  

 bevirke, at De kan få tilladelse til at få reetableret betaling  

 af efterlønsbidrag med tilbagevirkende kraft , således at De  

 igen får mulighed for at kunne overgå til efterløn.
Der  

 henvises til, at det i lovbemærkningerne til ændringsloven klart  

 fremgår, at der - i det omfang hvor loven skal have tilbagevirkende  

 kraft - stilles krav til medlemmets dokumentation.
Der henvises i  

 øvrigt til afsnittet "Regler mv.".
Vedrørende afslag på dispensation Direktoratet kan undtagelsesvis tillade, at der ses bort fra afbrydelse i  

 indbetaling af efterlønsbidrag, jf. § 74 a, stk. 4, i lov om  

 arbejdsløshedsforsikring m.v.
Dispensationen kan dog kun anvendes,  

 hvis der foreligger særlige undskyldelige omstændigheder.
Vi finder ikke, at der her foreligger særlige undskyldelige  

 omstændigheder, der kan begrunde en dispensation.
Der henvises i den  

 forbindelse til ovennævnte begrundelser.".
3. Klagen til ankenævnet I Deres klage af 18. juli 2001 over direktoratets afgørelse  

 anførte De:
 "Jeg har modtaget deres brev af 20.06.01 hvori de har givet et afslag  

 på at få min efterløn genetableret.
Jeg kan med stor undren ikke forstå denne afgørelse da det  

 på det tidspunkt jeg tog min beslutning ikke var muligt at tage min  

 efterløn med til udlandet.
Og man så derefter ændrer  

 på loven står jeg helt uforstående over for deres  

 beslutning.
 Min begrundelse for at kunne få den dispensation er at jeg har  

 igennem de sidste 10 - 15 år altid haft til hensigt at flytte til  

 Spanien (xxx) da min datter (jeg har kun hende) har bosat sig der og har arb.  

 + opholdstilladelse (hun er økonom). Og en stor del af min  

 omgangskreds også bor og arb. der.
 Og som de kan se har jeg været medlem af en a-kasse siden 1968  

 så det var jo noget af en beslutning at tage da jeg jo har betalt til  

 denne i så mange år og altid har været i arb.
Jeg håber at de med denne skrivelse vil tage deres beslutning op til  

 fornyet overvejelse.
Og hvis de ønsker dok. for min beslutning om at  

 flytte ud af landet kan denne skaffes både fra den nærmeste  

 familie og venner. " 4. Arbejdsdirektoratets bemærkninger til klagen I oversendelsesbrevet til ankenævnet af 12. november 2001  

 bemærkede direktoratet:
 "Direktoratet sender klage over afgørelse af 20. juni 2001.
 Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet har anmodet xxx om at dokumentere, at han havde foretaget  

 konkrete dispositioner med henblik på at bosætte sig i udlandet.  

 Direktoratet har imidlertid ikke fået svar fra xxx.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 ...
§ 74 a.
Ret til efterløn har et medlem af en anerkendt  

 arbejdsløshedskasse, som Stk. 2. Medlemmer, der er født før den 1. marts 1952,  

 kan opfylde kravet om medlem skab, jf. stk. 1, nr. 2, ved uafbrudt medlemskab  

 fra den 31. marts 1992 til mindst det fyldte 60. år.
Medlemsperioden  

 skal dog mindst udgøre 10 år inden for de sidste 15 år.  

 Medlemmet skal have indbetalt efterlønsbidrag, jf. stk. 1, nr. 3, fra  

 den 1. april 1999, jf. dog § 77, stk. 5.
 ...
Stk. 4. Direktøren for Arbejdsløshedsforsikringen kan  

 undtagelsesvis tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravene i  

 stk. 2 og 3 er opfyldt.
Tilladelsen kan gøres betinget af, at  

 medlemmet efterbetaler bidrag til arbejdsløshedsforsikringen og  

 efterlønsbidrag for den pågældende periode.
 ...
*** § 74 a, stk. 1, nr. 6, blev indsat ved lov nr. 397 af 31. maj 2000, om  

 ændring af lov om arbejdsløshedsforsikring m.v. og lov om  

 Arbejdsmarkedets Tillægspension (ændring af bopælskravet i  

 efterlønsordningen m.v.), som trådte i kraft den 1. juli 2000.
 Lovændringen blev gennemført, for at bringe  

 arbejdsløshedsforsikringsloven i overensstemmelse med de synspunkter,  

 Kommissionen har givet udtryk for vedrørende  

 efterlønsordningens forhold til EU-retten.
 Lovændringen betyder, at der også er behov for at tage  

 stilling til reetablering af medlems- og/eller  

 efterlønsbidragsperioder.
 Det fremgår af lovbemærkningerne, at loven i visse situationer  

 kan få tilbagevirkende kraft, og at der, i de situationer hvor  

 lovændringen får tilbagevirkende kraft, stilles krav om  

 dokumentation.
