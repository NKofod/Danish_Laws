Bekendtgørelse om ændring af bekendtgørelse om energimærkning af bygninger § 1 I bekendtgørelse nr. 61 af 27. januar 2011 om energimærkning af bygninger foretages følgende ændringer:
 1. § 5, nr. 3, affattes således:
»3) Bygning, hvor det opvarmede areal er mindre end 60 m2 og højst udgør 25 pct. af det samlede etageareal.« 2. § 7, stk. 2, affattes således:
»Stk. 2. Enfamiliehuse (110, 120 og 130), hvor færdigmelding af byggeriet er sket i kalenderåret 25 år før årstallet for energimærkningen eller senere, kan energimærkes uden en bygningsgennemgang, jf. dog § 17, stk. 1, 2. pkt.
Enfamiliehuse, hvor der er indsendt ansøgning om byggetilladelse efter den 31. marts 2006 i henhold til Tillæg 10 til Bygningsreglement for småhuse 1998, kan kun energimærkes uden bygningsgennemgang efter 1. pkt., hvis der er gennemført energimærkning inden færdigmelding, jf. § 11 i lov om fremme af energibesparelser i bygninger.« 3. I § 49, stk. 4, ændres »1. juni 2011« til: »1. oktober 2011« og »31. maj 2011« til: »30. september 2011«.
4. I § 49, stk. 6, indsættes efter »2011, «: » jf. dog stk. 12:« 5. § 49, stk. 8, affattes således:
»Stk. 8. Klager og sager om kvalitetssikring i relation til energimærkninger, der er udført enten i henhold til stk. 6, jf. stk. 7, eller i henhold til bekendtgørelse nr. 228 af 7. april 2008 om energimærkning af bygninger, af personligt beskikkede energikonsulenter og tjenesteydere, der har været fast etablerede som personligt beskikkede energikonsulenter, behandles efter bestemmelserne i bekendtgørelse nr. 228 af 7. april 2008 om energimærkning af bygninger, jf. dog § 52, stk. 1, 2. pkt.« 6. § 49, stk. 11, affattes således:
»Stk. 11. Energimærkninger udarbejdet i perioden den 1. september 2006 til den 31. januar 2011 er gyldige i 7 år.
Energimærkninger udarbejdet før den 1. september 2006 er gyldige i 5 år.« 7. I § 49 indsættes som nyt stykke:
»Stk. 12. For personligt beskikkede energikonsulenter, der af Energistyrelsen har fået dispensation til i en af Energistyrelsen fastsat periode at udføre energimærkninger som personligt beskikket energikonsulent efter den 1. maj 2011, finder bestemmelserne i § 49, stk. 6-8 og 10 tillige anvendelse efter den 30. april 2011.« § 2 Bekendtgørelsen træder i kraft den 1. juni 2011.
