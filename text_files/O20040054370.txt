Resumé  



  

 En kommune gav tilladelse til nedrivning af en ejendom.
Før da havde kommunen  

 givet aktindsigt i sagen til en lejerforening som på vegne af nogle lejere i  

 ejendommen havde gjort indsigelse mod den påtænkte nedrivning.
Lejerne havde  

 bedt om aktindsigt i sagen og spurgt om muligheden for at afgive en udtalelse  

 til kommunen når sagen var færdigoplyst.
Over for statsamtet, som sagen blev  

 indbragt for, anførte kommunen at den havde givet et mundtligt og i forhold  

 til  

 bygherren stiltiende samtykke til nedlæggelse af de pågældende boliger.
Ombudsmanden kritiserede at kommunen ikke havde givet  

 lejerforeningen mulighed for at komme med en udtalelse og ikke havde givet  

 meddelelse om samtykke til at nedlægge boligerne.
Ombudsmanden kritiserede  

 endvidere at kommunen i nedrivningssagen ikke havde reageret over for  

 bygherren  

 selv om der ikke var meddelt samtykke til nedlæggelse af boligerne, og  

 ombudsmanden kritiserede at statsamtet ikke havde fastslået at kommunen havde  

 tilsidesat denne pligt.
Endvidere kritiserede ombudsmanden kommunens praksis  

 for samtykke til nedlæggelse af boliger og henstillede at kommunen ændrede  

 sin  

 praksis så den kom i overensstemmelse med boligreguleringsloven. (J.nr.  

 2002-1272-160).
Nedrivning af ejendom og nedlæggelse af boliger Det fremgik af sagen at Odense Kommune den 21. december 2000  

 modtog en anmodning om tilladelse til at foretage nedrivning af de  

 eksisterende bygninger på bl.a. ejendommen X i Odense.
I et brev af 30.  

 december  

 2000 fremsatte lejerforening A på vegne af tre lejere indsigelse over for  

 Odense  

 Kommune mod at der blev meddelt nedrivningstilladelse.
Lejerforeningen bad  

 samtidig om aktindsigt i sagen og om mulighed for at afgive en udtalelse når  

 sagen var færdigoplyst.
I breve af 16. og 22. januar 2001 rykkede  

 lejerforeningen  

 kommunen for svar.
Lejerforeningen gentog anmodningen om aktindsigt og om at  

 få lejlighed til at fremsætte en udtalelse i sagen inden kommunen traf  

 afgørelse,  

 i et brev af 23. januar 2001.
Den 24. januar 2001 meddelte Odense Kommune lejerforening A at  

 kommunen havde modtaget lejerforeningens indsigelse, men at kommunen ikke  

 efter  

 lovgivningen havde nogen mulighed for at forhindre at en ejer nedriver sin  

 ejendom.
Kommunen sendte samtidig lejerforeningen kopi af samtlige sagens  

 akter.
I et brev af 25. januar 2001 meddelte Odense Kommune en  

 nedrivningsgodkendelse angående ejendommen X.
Det fremgik af brevet at  

 kommunen  

 ikke havde indvendinger mod at ejendommen blev nedrevet, forudsat at visse  

 nærmere angivne vilkår blev overholdt.
I et andet brev af 25. januar 2001  

 besvarede kommunen lejerforeningens brev af 23. januar 2001. I brevet  

 henviste  

 kommunen til at den dagen før havde givet lejerforeningen aktindsigt i sagen.  

 Samtidig oplyste kommunen at lokalplanen for området først var blevet  

 vedtaget  

 den 17. januar 2001 hvilket var grunden til at nedrivningstilladelsen først  

 blev givet på daværende tidspunkt.
Lejerforening A klagede i et brev af 28. januar 2001 til Odense  

 Kommune over at kommunen havde truffet afgørelse i sagen før foreningen på  

 vegne af sine medlemmer havde haft lejlighed til at afgive en udtalelse.  

 Lejerforeningen klagede endvidere over at nedrivningstilladelsen var i strid  

 med den af kommunen besluttede helhedsorienterede byfornyelse af den karré  

 som  

 ejendommen indgik i.
Endvidere anmodede lejerforeningen om at få oplyst om  

 kommunen havde givet samtykke til nedrivningen i henhold til  

 boligreguleringslovens § 46.
I et brev af 2. februar 2001 besvarede Odense Kommune  

 lejerforeningens henvendelse.
Kommunen skrev følgende:
 De har i forbindelse med en verserende nedrivningssag (X)  

 stillet yderligere spørgsmål til sagen.
 Vi har følgende bemærkninger:
 Den 21. december 2000 modtager Byggesagskontoret ansøgning om  

 tilladelse til nedrivning af ejendommen (X).
Indsigelse fra Dem modtages den 2. januar 2001, og  

 nedrivningstilladelse gives den 25. januar 2001. Det betyder, at Deres  

 indsigelse/udtalelse  

 i sagen har været vurderet før der er meddelt tilladelse til nedrivning, men  

 som oplyst til Dem i brev herfra den 25. januar 2001 har vi ingen mulighed  

 for  

 at nægte den konkrete ansøgning, om nedrivning, med den lovgivning vi  

 administrerer.  

 Med hensyn til aktindsigt er De, som også tidligere meddelt velkommen til at  

 se  

 samtlige dokumenter i sagen ved henvendelse her på kontoret.
Kopi af alle  

 sagens akter er dog tidligere fremsendt til Dem (26. januar 2001).
Samtykke til nedlæggelse af boliger (i forhold til  

 boligreguleringslovgivningen) administreres på den måde at nedrivning gives,  

 hvis denne er i overensstemmelse med de planmæssige bestemmelser i området.
I  

 den konkrete sag muliggør lokalplanen netop en nedrivning af ejendommen.
Det  

 betyder, at nedrivningen ikke er i strid med  

 boligreguleringslovgivningen. Den 4. februar 2001 anmodede lejerforening A kommunen om  

 klagevejledning, og i et brev af 6. februar 2001 besvarede kommunen  

 henvendelsen.
Lejerforeningen klagede i et brev af 15. februar 2001 til  

 Statsamtet Fyn.
Lejerforeningen anførte at nedrivningstilladelsen burde  

 erklæres ugyldig fordi Odense Kommune forud for afgørelsen ikke havde  

 partshørt  

 lejerne i ejendommen, og fordi kommunen havde undladt at udsætte sagens  

 afgørelse  

 efter modtagelse af lejerforeningens brev af 30. december 2000.  

 Lejerforeningen  

 anførte endvidere at nedrivningstilladelsen var givet på et forkert  

 retsgrundlag idet reglerne i boligreguleringslovens § 46 sammenholdt med §  

 52,  

 stk. 2, ikke havde fundet anvendelse, og idet reglerne i byfornyelsesloven  

 ikke havde fundet anvendelse.
I anledning af klagen anmodede statsamtet Odense Kommune om en  

 udtalelse, og kommunen afgav en udtalelse i et brev af 14. marts 2001 til  

 statsamtet.
I udtalelsen gennemgik kommunen forløbet i sagen, og kommunen  

 beklagede at lejerforeningen ikke havde modtaget kopi af ansøgningen om  

 nedrivningstilladelse  

 før den 25. januar 2001, men den tilføjede at lejerforeningen dog var bekendt  

 med ansøgningen da den allerede den 2. januar 2001 havde gjort indsigelse mod  

 nedrivningen.
Desuden anførte kommunen at den ikke havde mulighed for at  

 nægte/udskyde tilladelsen til at nedrive bygningen på ejendommen X da  

 lokalplanen for området netop muliggjorde en nedrivning af den konkrete  

 ejendom.
Kommunen fremhævede at samtykke til nedlæggelse af boliger i forhold  

 til boligreguleringslovgivningen administreres på den måde at tilladelse til  

 nedrivning gives hvis denne er i overensstemmelse med de planmæssige  

 bestemmelser  

 i området.
Herudover anførte kommunen at i den aktuelle sag muliggjorde  

 lokalplanen en nedrivning af ejendommen, og at det betød at nedrivningen ikke  

 var i strid med boligreguleringslovgivningen.
Lejerforening A afgav bemærkninger til kommunens udtalelse i et  

 brev af 20. april 2001 til statsamtet.
I brevet fremhævede lejerforeningen  

 bl.a. at den indtil den 25. januar 2001 alene havde været bekendt med et brev  

 af 18. december 2000 fra en advokat til Retten i Odense.
Endvidere fremhævede  

 lejerforeningen at den omstændighed at lokalplanen muliggjorde en nedrivning  

 af ejendommen, ikke medførte at nedrivningen ikke ville være i strid med  

 boligreguleringslovgivningen.  

 Endvidere gjorde lejerforeningen gældende at kommunen ikke havde foretaget en  

 vurdering af lejernes mulighed for at opnå en anden passende bolig.
 På vegne af de tre lejere protesterede lejerforening A i brev  

 af 23. april 2001 mod opsigelserne.
 I et brev af 10. juli 2001 til Odense Kommune anførte  

 statsamtet at det ikke syntes at fremgå tydeligt om byrådet havde givet  

 samtykke i medfør af boligreguleringslovens § 46 til nedlæggelse af boligerne  

 i ejendommen X, og statsamtet anmodede derfor kommunen om at oplyse om der  

 var  

 givet samtykke, og i givet fald hvornår.
Odense Kommune afgav i et brev af 1. august 2001 en udtalelse  

 til Statsamtet Fyn.
Kommunen oplyste at kommunen den 23. januar 2001  

 mundtligt  

 havde givet tilsagn om at nedlæggelse af boligerne kunne finde sted.
Kommunen  

 beklagede samtidig at tilladelsen ikke var meddelt skriftligt til ansøgeren  

 samtidig med kommunens nedrivningstilladelse.
Lejerforening A fremsatte i brev af 1. oktober 2001 kommentarer  

 til kommunens brev af 1. august 2001. Foreningen anførte bl.a. at det ikke  

 var  

 dokumenteret at kommunen havde truffet en beslutning som anført af kommunen,  

 og at der i øvrigt ikke ville være tale om en gyldig beslutning da der ikke  

 var givet meddelelse om den.
Foreningen mente heller ikke at  

 nedrivningstilladelsen var gyldig, da reglerne om aktindsigt var blevet  

 tilsidesat, og da der ikke var givet foreningen adgang til at komme med en  

 udtalelse inden tilladelsen blev givet.
I et brev af 22. oktober 2001 bad statsamtet Odense Kommune om  

 en yderligere udtalelse.
Statsamtet anmodede bl.a. kommunen om at oplyse hvem  

 det mundtlige samtykke som var omtalt i kommunens brev af 1. august 2001, var  

 givet til, og om at modtage dokumentation fra kommunens byggesag for at der  

 var  

 truffet beslutning om at meddele samtykke til nedlæggelse af beboelse.
Odense Kommune oplyste i et brev af 14. november 2001 til  

 statsamtet at kommunen havde den praksis at godkende anmeldelser om  

 nedrivning  

 uanset at kommunen i sådanne sager efter bygningsreglementet kan undlade at  

 reagere på en anmeldelse om nedrivning, med den virkning at nedrivningen kan  

 begyndes 4 uger efter den dag anmeldelsen er modtaget.
Kommunen oplyste  

 endvidere  

 at i denne sag havde kommunen valgt at give en mundtlig og i forhold til  

 bygherren  

 stiltiende tilladelse til nedlæggelse af beboelsen, i og med at man ikke  

 reagerede på den fremsendte ansøgning på anden måde end i tilsvarende  

 anmeldelsessager.
 Den 10. januar 2002 traf Statsamtet Fyn afgørelse i sagen.  

 Statsamtet fandt ikke at Odense Kommunes afgørelse om nedrivningstilladelse i  

 henhold til byggeloven led af en sådan retlig mangel at den var ugyldig.  

 Statsamtet anførte bl.a. følgende:
Som tidligere meddelt kan kommunalbestyrelsens afgørelser  

 vedrørende forhold der er omfattet af byggeloven påklages til statsamtet for  

 så vidt angår retlige spørgsmål.
Spørgsmålet om forvaltningslovens regler er  

 overholdt, er et retligt spørgsmål, som statsamtet kan tage stilling til.
Ved vurderingen af om en person er part i en sag, må man se på,  

 hvilket hensyn den pågældende lov varetager.
Byggeloven sikrer, at kommunen  

 ved anmeldelse af nedrivning kan tilgodese de ordens- og sikkerhedsmæssige  

 hensyn, der kan opstå i forbindelse med nedrivning af bebyggelsen.
Byggeloven  

 varetager ikke lejernes interesser i en nedrivningssag.
Lejernes interesser  

 varetages i boligreguleringsloven og lejeloven.
 Lejerne findes herefter ikke at være part i selve byggesagen om  

 nedrivning, og statsamtet finder derfor ikke, at kommunens afgørelse lider af  

 en retlig mangel ved at lejerne ikke er blevet partshørt, inden der blev  

 meddelt godkendelse til nedrivning i henhold til byggeloven.
Vedrørende spørgsmålet om samtykke i henhold til  

 boligreguleringslovens § 46 må statsamtet konstatere, at der er uklarhed om  

 samtykkets tilvejebringelse og form, men statsamtet kan ikke afvise, at der  

 er  

 sket en selvstændig sagsbehandling i byggesagskontoret, som ved delegation  

 har  

 kompetencen til at træffe afgørelse herom.
Statsamtet finder endvidere, at  

 den  

 meddelte nedrivningsgodkendelse af 25. januar 2001, der er en begunstigende  

 forvaltningsakt, af ansøgeren, ( ), kan opfattes både som en godkendelse i  

 henhold til byggeloven og et samtykke i henhold til boligreguleringsloven.
 Statsamtet finder herefter ikke tilstrækkeligt grundlag for at  

 kunne fastslå, at betingelsen i bygningsreglementet om kommunens samtykke i  

 henhold til boligreguleringslovens § 46 til nedlæggelse af boliger ved  

 nedrivning  

 ikke er opfyldt.
 Spørgsmålet om indholdet af det af kommunen givne samtykke i  

 medfør af boligreguleringsloven kan statsamtet ikke behandle, idet statsamtet  

 alene kan efterprøve, om kommunen ved nedrivningsgodkendelsen i henhold til  

 byggeloven har påset, om der foreligger et samtykke.
 Spørgsmålet om kommunen burde have truffet en  

 byfornyelsesbeslutning, således at reglerne i byfornyelsesloven vedrørende  

 genhusning m.v. kunne have fundet anvendelse, vedrører ikke et spørgsmål i  

 henhold til byggeloven, som statsamtet kan behandle.
På denne baggrund finder statsamtet ikke at kunne fastslå, at  

 kommunens afgørelse om at meddele nedrivningsgodkendelse i henhold til  

 byggeloven lider af en sådan retlig mangel, at den er ugyldig, og statsamtet  

 kan derfor ikke give lejerforeningen medhold i klagen. Advokat B klagede herefter på vegne af de tre lejere i brev af  

 8. marts 2002 til mig.
Advokaten gjorde bl.a. gældende at Odense Kommune ikke  

 havde overholdt reglerne i bygningsreglementet om samtykke til nedlæggelse af  

 boliger, at Es klienter måtte anses for parter i en sag om nedlæggelse  

 af deres  

 boliger, og at Es klienter i henhold til forvaltningslovens §§ 11 og 21  

 burde  

 have haft aktindsigt og mulighed for at afgive en udtalelse forinden  

 nedrivningstilladelsen blev givet.
 Statsamtet svarede i brev af 11. april 2002 på Es indsigelser.  

 Statsamtet anførte følgende:
 Vedrørende Deres påstand om at lejerne i (X) er part i sagen, og  

 at de burde have haft aktindsigt og mulighed for at afgive udtalelse forinden  

 nedrivningsgodkendelsen blev meddelt, skal statsamtet udtale, at statsamtet,  

 som anført i afgørelsen af 10. januar 2002, ikke finder, at lejerne er part i  

 selve byggesagen om nedrivning.
Statsamtet administrerer byggeloven og skal i  

 den forbindelse efterprøve om kommunen har påset, om der foreligger samtykke  

 i  

 henhold til boligreguleringsloven.
Statsamtet har ikke udtalt sig om,  

 hvorvidt  

 lejerne er part i sagen om nedlæggelse af boligerne i henhold til  

 boligreguleringsloven.
 Da lejerne ikke anses for part i byggesagen om nedrivning, lider  

 kommunens afgørelse ikke af en retlig mangel ved, at lejerne ikke har fået  

 aktindsigt og er partshørt i henhold til forvaltningsloven.
Vedrørende spørgsmålet om hvorvidt der er meddelt samtykke til  

 nedlæggelse af boligerne i henhold til boligreguleringsloven kan statsamtet  

 føje til afgørelsen af 10. januar 2002, at der ikke i forvaltningsloven  

 stilles  

 krav om, at en afgørelse skal være skriftlig, såfremt den giver en person  

 fuldt  

 ud medhold.
I øvrigt henvises til afgørelsen af 10. januar 2002.
 I brev af 19. april 2002 klagede advokat B til mig på ny.  

 Advokaten anførte bl.a. at det ikke er muligt, som statsamtet har forsøgt, at  

 skille spørgsmålet om nedrivningsgodkendelse efter byggelovgivningen fra  

 spørgsmålet om nedlæggelse af boliger i henhold til boligreguleringsloven.  

 Advokaten anførte videre at hvis kommunen vil meddele en  

 nedrivningsgodkendelse, skal det påses at reglerne i boligreguleringsloven om  

 nedlæggelse af boliger er overholdt, og at lejere i de pågældende boliger på  

 baggrund af deres direkte, individuelle og væsentlige interesse må anses for  

 parter i sagen.
 I breve af 15. januar 2003 bad jeg Statsamtet Fyn og Odense  

 Kommune om udtalelser i sagen.
 Kommunen har i en udtalelse af 18. februar 2003 bl.a. anført  

 følgende:
 Boligreguleringslovens kap. 7 er i det hele et regelsæt, der  

 giver primært kommunerne i de regulerede områder en mulighed for at sikre en  

 rimelig udnyttelse af den forhåndenværende boligmasse.
 Kapitlet har hovedsageligt været anvendt i København og de  

 større provinsbyer, hvor man særligt i København skulle sikre sig, at boliger  

 ikke blev nedlagt, sammenlagt eller nedrevet, under hensyn til boligmanglen,  

 der tidligere var udtalt, særlig i København.
I Odense Kommune, hvor boligsituationen de sidste 20 år ikke  

 har været anstrengt, har kapitlet primært været anvendt til at sikre, at  

 boligmassen i den indre by blev bevaret, således at byen ikke blev  

 mennesketom  

 ved almindelig forretningstids ophør.
I alle andre områder i Odense Kommune,  

 er  

 der løbende og normalt betingelsesløst, givet tilladelser til nedlægning og  

 sammenlægning af boligmassen.
 I den her omhandlede sag er samtykke efter  

 boligreguleringslovens § 46 en betingelse for, at den ansøgte  

 nedrivningstilladelse ikke afslås, og altså en delafgørelse i forhold til  

 byggeloven.
Da Odense Kommune ikke har anset lejerne som parter i sagen om  

 samtykke til nedlæggelse af boligerne, fordi lejernes interesser og  

 beskyttelse ligger i lejeloven, har forvaltningslovens regler ikke været  

 bragt  

 i anvendelse i denne del af sagen.
Man har dog alligevel, som det fremgår af  

 korrespondancen givet lejerforening (A) den aktindsigt der er bedt om,  

 ligesom  

 man har været bekendt med lejernes indsigelser i sagen, der som nævnt er  

 indgået i behandlingen af byggesagen.
Såfremt man havde giver lejerne  

 partstatus  

 i sagen, ville dette ikke have ændret afgørelsen, da partshøringen som  

 bekendt  

 ikke er imperativ, og da kommunens interesse klart var i overensstemmelse med  

 lokalplanen for området at give plads for nyt og tidssvarende byggeri.
Til spørgsmålet om, hvilken betydning det måtte have at  

 kommunens samtykke ikke er meddelt de 3 lejere, skal man anføre, at man  

 herfra  

 ikke tillægger det selvstændig betydning, da lejernes interesser i sagen  

 varetages  

 af lejeloven og sikres og håndhæves af boligretten. Statsamtet Fyn har i brev af 28. marts 2003 bl.a. anført  

 følgende:
   

  

 1) Statsamtet bedes  

 uddybe sin begrundelse for ikke at anse lejerne for parter i sagen og  

 forinden  

 indhente en udtalelse fra kommunen.
 Der vedlægges kopi af kommunens udtalelse af 18. februar 2003.
 Statsamtet kan ikke tilføje væsentligt nyt til det allerede  

 anførte i afgørelser af 10. januar og 11. april 2002. Statsamtet har ved  

 fastlæggelsen af partsbegrebet lagt til grund, at lejernes væsentlige  

 interesse  

 i sagen ikke relateres til byggelovens bestemmelser, der er af byggeteknisk  

 art, men til boligreguleringsloven og lejeloven, der varetager lejernes  

 interesser, og som for lejelovens vedkommende giver adgang til at indbringe  

 spørgsmålet for domstolene.
 2) Statsamtet bedes udtale  

 sig om intensiteten af den prøvelse, statsamtet skal foretage vedrørende  

 samtykke i henhold til boligreguleringsloven.
I bygningsreglementet er angivet, hvilke love kommunen skal  

 påse, inden byggetilladelse (nedrivningstilladelse) meddeles.
Statsamtet skal  

 således efterprøve, om kommunen har påset disse love.
Statsamtet er af den opfattelse, at afgørelserne, truffet i  

 henhold til de enkelte love, skal efterprøves af den myndighed, der er  

 klageinstans for den pågældende lov.
Statsamtet har ikke kompetence til at  

 efterprøve en anden administrativ myndigheds afgørelse, i det konkrete  

 tilfælde kommunens, bortset fra tilfælde, hvor der er klageadgang til  

 statsamtet.
 Statsamtet skal således alene konstatere, om den pågældende  

 lovgivning er påset af kommunen.
Da statsamtet ikke er klageinstans for boligreguleringsloven,  

 har statsamtet ikke kompetence til at efterprøve det givne samtykke.  

 Statsamtet er opmærksom på, at der ikke er klageadgang i  

 boligreguleringsloven,  

 men lejernes interesser vil i givet fald blive varetaget af boligretten, jf.  

 lejeloven, såfremt en opsigelse forelægges boligretten. Advokat B kommenterede myndighedernes udtalelser i et brev af 8.  

 april 2003 hvor han bl.a. anførte følgende:
Såvel Odense Kommune som Statsamtet Fyn anfører, at de ikke føler  

 sig forpligtet til at varetage lejeres interesser i forbindelse med  

 tilladelse  

 til nedlæggelse af de pågældende lejeres boliger, fordi lejernes interesser  

 vil blive varetaget af boligretten.
Det skulle således slet ikke være  

 nødvendigt at beskytte lejerne af de boliger, der skal nedlægges ved at  

 inddrage hensynet til dem i beslutningen om nedlæggelse af boliger.
Denne holdning må bero på en misforståelse.
Boligretten kan  

 ikke tilsidesætte en beslutning om nedlæggelse af en bolig i forbindelse med  

 en sag om berettigelsen af en opsigelse af et lejemål.
Boligretten prøver  

 alene om betingelserne for, at en opsigelse er nødvendig, er til stede, og  

 det  

 vil navnlig sige, om der er meddelt nedrivningstilladelse og om reglerne om  

 tilbud af ny bolig er overholdt, i de tilfælde hvor det skal ske.
Såfremt en  

 nedrivningstilladelse foreligger, vil boligretten acceptere at en opsigelse  

 er  

 berettiget.
Vil man som lejer angribe nedrivningstilladelsen  herunder  

 tilladelsen til nedlæggelse af boligen, må man udnytte den administrative  

 rekurs og herefter eventuelt anlægge sag ved den normale civilret.
Der vil  

 ikke være tale om en boligretssag, hvori sagkyndige boligdommere skal  

 medvirke.
 Det vil være muligt at få udsat behandlingen af en boligretssag  

 om berettigelsen af udlejers opsigelse af lejemålet, afventende behandlingen  

 af  

 en sag  først i det administrative system og senere eventuelt hos  

 domstolene  

  om nedrivningstilladelsens berettigelse.
 Det bemærkes, at i nærværende sag har udlejer ikke haft pligt  

 til at anvise de opsagte lejere lejemål i den ejendom, der skal bygges i  

 stedet  

 for den nedrevne, da det på opsigelsestidspunktet endnu ikke var klart  

 hvilken  

 form for lejemål, der ville blive bygget (eksempelvis ældreboliger eller  

 andre  

 særlige lejemål).
Kommunen kunne f.eks. have sikret lejerne ved at betinge  

 samtykke til nedlæggelse af boliger af, at lejerne fik tilbud om  

 erstatningslejemål  

 af nogenlunde samme kvalitet, beliggenhed, art, størrelse, udstyr og pris.  

 Dette sker i andre kommuner i landet.
Eller kommunen kunne have sikret  

 lejerne  

 ved, ikke at meddele tilladelse til nedlæggelse af boliger, førend det var  

 afklaret, hvilken form for boliger, der skulle bygges i stedet, således at  

 udlejers forpligtelse i medfør af lejeloven til at tilbyde lejerne bolig i  

 nybyggeriet eventuelt trådte i kraft.
Bemærkningerne om at boligsituationen ikke er anstrengt i Odense  

 Kommune, savner vist realitet.
Det er ikke ubetinget nemt at finde en  

 lejebolig af ordentlig kvalitet og til en ordentlig pris i Odense og Odense  

 er  

 en studieby, hvor nyankomne studerende 2 gange om året lægger pres på  

 boligmarkedet.
Bemærkninger om, at en partshøring ikke ville have ændret sagens  

 udfald, er mildest talt uheldige.
Ingen kan  forhåbentligt  på  

 forhånd udtale  

 sig om effekten af noget, som ikke har fundet sted.
Og kommunens udsagn er  

 vel  

 ikke udtryk for, at parters eventuelle bemærkninger og synspunkter  

 overhovedet  

 ikke vil blive tillagt nogen vægt, fordi beslutningen allerede er truffet  

 forinden synspunkterne er hørt! Statsamtets bemærkninger om, ikke at være rette klageinstans i  

 forhold til samtykke efter boligreguleringslovens § 46, må afvises, allerede  

 fordi Statsamtet er klageinstans i forhold til Byggeloven.
Det er en  

 betingelse  

 for at kunne give en nedrivningstilladelse i henhold til Byggeloven, at visse  

 specifikt nævnte love er overholdt  herunder boligreguleringslovens §  

 46.  

 Afgørelsen efter boligreguleringslovens § 46 er altså en delafgørelse i  

 forhold  

 til Byggeloven og som sådan en integreret del af den endelige afgørelse, som  

 ikke i klagemæssig henseende kan splittes i to særskilte afgørelser, som skal  

 indbringes for to forskellige klageinstanser.
En samlet beslutning må også i  

 relation til klageadgang behandles samlet. Statsamtet Fyn oplyste i brev af 9. maj 2003 at statsamtet ikke  

 havde bemærkninger til advokat Bs brev.
Ombudsmandens udtalelse 1.  

  

 Boligreguleringsloven (bekendtgørelse nr. 348 af 14. maj 2001 af lov om  

 midlertidig regulering af boligforholdene) indeholder følgende bestemmelser i  

 § 46, stk. 1, og §§ 51 og 52:
§ 46.  

  

 Uden kommunalbestyrelsens samtykke er det ikke tilladt at nedlægge en bolig  

 helt eller delvis.
Dette gælder, hvad enten nedlæggelsen sker ved nedrivning,  

 ved hel eller delvis sammenlægning af 2 eller flere boliger eller ved, at  

 boligen helt eller delvis tages i brug til andet end beboelse.
Hvad der er  

 fastsat i 1. og 2. pkt., gælder tilsvarende for enkeltværelser, der hidtil  

 har været benyttet til beboelse, når værelserne ikke er en del af udlejerens  

 beboelseslejlighed eller en del af et en- eller tofamilieshus, som udlejeren  

 bebor.
 § 51.  

  

 Kommunalbestyrelsens  

 svar på en ansøgning om samtykke i henhold til §§ 46, 47 og 50 skal foreligge  

 senest 6 uger efter, at kommunalbestyrelsen har modtaget ansøgningen eller  

 den dokumentation, som kommunalbestyrelsen har udbedt sig.
 Stk. 2.  

  

 Er boligen  

 ledig, kan kommunalbestyrelsen kun nægte samtykke, hvis boligens fortsatte  

 anvendelse til helårsbeboelse er påkrævet af hensyn til boligsøgende i  

 kommunen.
Stk. 3.  

  

 Har kommunalbestyrelsen  

 nægtet samtykke, kan ejeren anmode kommunalbestyrelsen om i medfør af § 48,  

 stk. 3, at anvise en lejer til boligen.
Såfremt kommunalbestyrelsen ikke  

 senest 6 uger efter anmodningen anviser en lejer, anses kommunalbestyrelsens  

 samtykke for meddelt.
§ 52.  

  

 Forinden  

 kommunalbestyrelsens samtykke foreligger, må boligen ikke tages i brug til  

 andet formål end helårsbeboelse.
Ej heller må nogen bygningsforandring  

 el.lign. iværksættes med henblik på sammenlægning eller omdannelse til andet  

 brug end beboelse.
Handles der i strid hermed, kan kommunalbestyrelsen kræve  

 den tidligere tilstand genoprettet.
Stk. 2.  

  

 Fremgår det af  

 den begrundelse, der ledsager en opsigelse, eller godtgøres det på anden  

 måde,  

 at opsigelsen er afgivet med det formål at tilvejebringe en tilstand som  

 angivet i § 46, § 47 eller § 50, er det en betingelse for opsigelsens  

 gyldighed,  

 at kommunalbestyrelsens samtykke foreligger ved opsigelsens afgivelse. Cirkulære nr. 212 af 4. december 1979 om boligreguleringsloven  

 indeholder bl.a. følgende under pkt. 51 og 57:
Nedrivning  

 af bygninger 51.  

  

 Samtykke til  

 nedrivning kan nægtes dels under hensyn til boligsituationen i kommunen og  

 dels  

 under hensyn til ejendommens lejere, herunder disses muligheder for at opnå  

 anden passende bolig.
 Nedrivning kan dog ske uden særlig tilladelse, dersom en i  

 strid med bygge- eller byplanlovgivningen opført bygning forlanges nedrevet  

 af  

 vedkommende myndigheder, eller der i henhold til lov om boligtilsyn er  

 truffet endelig beslutning om forbud mod en bygnings benyttelse til beboelse  

 eller ophold for mennesker, og forbudet er trådt i kraft.
57.  

  

 I det omfang,  

 bestemmelserne indeholder bemyndigelse til at nægte samtykke, er det overladt  

 til kommunalbestyrelsen alene at skønne over, om samtykke bør meddeles.  

 Kommunalbestyrelsens afgørelse må træffes efter en samlet overvejelse af på  

 den ene side de grunde, der taler for at imødekomme ansøgerens ønske, på den  

 anden side hensynet til boligudnyttelsen i kommunen. Byggeloven (lovbekendtgørelse nr. 452 af 24. juni 1998 med  

 senere ændringer) indeholder følgende bestemmelser i § 16, stk. 3, og § 23,  

 stk. 1:
   

  

 § 16.
 Stk. 3.  

  

 I  

 bygningsreglementet kan der fastsættes bestemmelser om, at  

 kommunalbestyrelsen  

 ikke må meddele tilladelse efter stk. 1, før der er meddelt nødvendig  

 tilladelse efter anden lovgivning til det ansøgte.
§ 23.  

  

 Kommunalbestyrelsens  

 afgørelser vedrørende forhold, der er omfattet af denne lov, jf. dog § 12,  

 stk.  

 7, §  

 16 A, stk. 4,  

 og §  

 18 A, stk. 4,  

 kan, for så vidt angår retlige spørgsmål påklages til statsamtet, i  

 Københavns  

 og Frederiksberg Kommuner til Københavns Overpræsidium. Bygningsreglementet af 1. april 1995 indeholder følgende  

 bestemmelser i kapitel 1.6, stk. 1, litra g, og stk. 2, samt i kapitel 1.8,  

 stk. 1:
1.6  

 Byggearbejder, der skal anmeldes Stk. 1.  

  

 Følgende  

 byggearbejder kan udføres efter anmeldelse til kommunalbestyrelsen:
g.
Nedrivning af bebyggelser.
Stk. 2.  

  

 Har  

 kommunalbestyrelsen ikke reageret inden 4 uger fra den dag, anmeldelsen er  

 modtaget, kan byggearbejdet påbegyndes.
For jordbrugserhvervets avls- og  

 driftsbygninger og vindmøller er fristen dog 2 uger.
1.8  

 Forhold til anden lovgivning Stk. 1.  

  

 Inden der kan  

 gives byggetilladelse og ved anmeldelser, skal kommunalbestyrelsen undersøge,  

 om byggearbejdet er i strid med følgende anden lovgivning: Lov om  

 planlægning, lov om naturbeskyttelse, lov om bygningsfredning, lov om skove,  

 lov om miljøbeskyttelse, lov om affaldsdepoter, lov om arbejdsmiljø, lov om  

 offentlige veje, lov om private fællesveje, lov om sanering, lov om  

 byfornyelse, lov om varmeforsyning, lov om midlertidig regulering af  

 boligforholdene, beredskabsloven, museumsloven og lov om  

 stormflodserstatning. Bygge- og Boligstyrelsens vejledning nr. 130 af 31. juli 1995 om  

 kommunalbestyrelsens lovgennemgang i byggesager opregner de love og  

 lovbestemmelser ud over byggeloven hvis overholdelse kommunalbestyrelsen skal  

 påse.
Det fremgår af vejledningen at kommunalbestyrelsen har pligt til at  

 påse  

 at denne lovgivning er overholdt før der gives byggetilladelse eller inden  

 udløbet af fristerne på henholdsvis fire og to uger ved anmeldelse af  

 byggearbejder.  

 Boligreguleringslovens §§ 46 og 52 er omtalt i vejledningens pkt. 12.
Som det fremgår, skal et samtykke til nedlæggelse af en bolig  

 meddeles ejendommens ejer (eller dennes repræsentant) af den pågældende  

 kommune.
Før kommunens samtykke foreligger, må boligen ikke tages i brug til  

 andet formål end helårsbeboelse, og der må heller ikke iværksættes nogen  

 bygningsforandring eller lignende med henblik på sammenlægning eller  

 omdannelse  

 til andet brug end beboelse.
Disse regler fremgår af boligreguleringsloven,  

 mens reglerne angående nedrivning af en ejendom er indsat i  

 bygningsreglementet  

 af 1. april 1995 som er udstedt i henhold til byggeloven.
Det fremgår af  

 bygningsreglementet at et nedrivningsarbejde skal anmeldes til kommunen, men  

 at der ikke stilles krav om at der foreligger et udtrykkeligt samtykke fra  

 kommunen i forbindelse med et nedrivningsarbejde idet arbejdet kan påbegyndes  

 hvis blot kommunen ikke har reageret inden fire uger efter at den har  

 modtaget  

 anmeldelsen.
Kommunen har imidlertid pligt til, når den modtager en  

 anmeldelse  

 om et nedrivningsarbejde, at påse at der er meddelt de nødvendige tilladelser  

 efter anden lovgivning, herunder boligreguleringslovens § 46.  

 Kommunalbestyrelsens afgørelser vedrørende forhold der er omfattet af  

 byggeloven og bygningsreglementet, kan påklages til statsamtet for så vidt  

 angår retlige spørgsmål.
Derimod er der ikke indsat regler i  

 boligreguleringsloven  

 om at der er adgang til administrativ klage over en kommunes afgørelse.
Sagen rejser spørgsmål om hvorvidt statsamtet skulle påse at der  

 forelå et gyldigt samtykke til nedlæggelse af de pågældende boliger, om der  

 var blevet meddelt et sådant samtykke, og om de lejere som blev berørt af  

 nedlæggelsen, skulle anses for parter i sagen om kommunens samtykke.
Desuden  

 rejser sagen spørgsmål om hvorvidt den praksis som kommunen følger i sager om  

 samtykke til nedlæggelse af boliger, er i overensstemmelse med  

 boligreguleringsloven.
Endelig opstår der spørgsmål om hvorvidt de pågældende  

 lejere også skulle anses for parter i sagen om nedrivningen af ejendommen.
2.  

  

 Hvad angår  

 spørgsmålet om statsamtets kompetence, fremgår det af byggelovens § 23 at  

 kommunalbestyrelsens  

 afgørelser vedrørende forhold der er omfattet af byggeloven (og  

 bygningsreglementet),  

 kan påklages til statsamtet for så vidt angår retlige spørgsmål.
Byggelovens  

 §  

 23, stk. 1, fastlægger visse begrænsninger i denne klageadgang, men de har  

 ikke  

 betydning i den foreliggende sag.
Reglen om at nedlæggelse af en bolig kræver  

 samtykke fra kommunalbestyrelsen, fremgår ikke af byggeloven, men af  

 boligreguleringsloven, og der er derfor ikke adgang til at klage over en  

 afgørelse  

 om dette spørgsmål til statsamtet.
Men da det må anses for et retligt  

 spørgsmål  

 efter byggeloven om kommunalbestyrelsen har undladt at påse om et anmeldt  

 byggearbejde er i strid med bl.a. reglerne i boligreguleringsloven, kan dette  

 spørgsmål derimod indbringes for statsamtet.
Det følger af forvaltningsrettens almindelige regler at en  

 forvaltningsmyndigheds afgørelse skal meddeles afgørelsens adressat.
En  

 afgørelse har ikke retsvirkninger i forhold til afgørelsens adressat før  

 adressaten har fået meddelelse om afgørelsen.
At dette også gælder for  

 afgørelse om samtykke i henhold til boligreguleringslovens § 46, fremgår  

 bl.a.  

 af at det i lovens §§ 51 og 52 er bestemt at kommunalbestyrelsen skal afgive  

 et svar på en ansøgning herom inden en nærmere angiven frist, og at boligen  

 ikke må tages i brug til andet formål end helårsbeboelse før  

 kommunalbestyrelsens  

 samtykke foreligger.
Efter forvaltningsrettens almindelige regler er det ikke kun  

 afgørelsens adressat, men også sagens øvrige parter der skal have meddelelse  

 om afgørelsen.
Manglende underretning vil dog normalt ikke medføre at  

 afgørelsen anses for ugyldig, men kun at en eventuel klagefrist suspenderes  

 indtil underretningen er givet.
Jeg henviser til Karsten Loiborg mfl.,  

 Forvaltningsret,  

 2. udgave (2002), s.  

 605 f.
I den foreliggende sag blev spørgsmålet om samtykke efter  

 boligreguleringslovens § 46 ikke omtalt i brevet af 21. december 2000 til  

 Odense Kommune hvori der blev ansøgt om tilladelse til nedrivning af  

 bygningerne  

 på ejendommen.
Heller ikke i kommunens svar af 25. januar 2001 eller i de  

 medfølgende standardvilkår for nedrivning blev dette spørgsmål omtalt.  

 Kommunens svar og de medfølgende standardvilkår rummede ikke i øvrigt  

 henvisninger til boligreguleringsloven, men derimod var der i begge  

 dokumenter  

 henvist til bestemmelser i byggeloven.
Odense Kommune har oplyst over for statsamtet at kommunen havde  

 valgt at give en mundtlig og i forhold til bygherren stiltiende tilladelse  

 til  

 nedlæggelsen af beboelsen, i og med at kommunen ikke reagerede over for  

 ansøgningen om nedrivning.
De akter jeg har modtaget fra kommunen og  

 statsamtet, indeholder dog ikke noteringer der viser at kommunen har taget  

 stilling til spørgsmålet om nedlæggelsen af beboelsen før spørgsmålet  

 efterfølgende  

 blev rejst af lejerforening (A). Statsamtet har anført at der er uklarhed om  

 samtykkets tilvejebringelse og form, men at statsamtet ikke kan afvise at der  

 er sket en selvstændig sagsbehandling i byggesagskontoret som ved delegation  

 havde kompetencen til at træffe afgørelse herom.
Endvidere har statsamtet  

 anført at den meddelte nedrivningsgodkendelse af 25. januar 2001, der var en  

 begunstigende forvaltningsakt, af ansøgeren kan opfattes både som en  

 godkendelse i henhold til byggeloven og et samtykke i henhold til  

 boligreguleringsloven.
Jeg forstår det af kommunen oplyste således at afgørelsen om  

 samtykke ikke blev meddelt ejendommens ejer eller dennes repræsentant, men at  

 kommunen forudsatte at ejeren forstod at den omstændighed at kommunen ikke  

 gav  

 meddelelse om samtykke, indebar at et samtykke var blevet givet.
Selv om det  

 ikke kan afvises at kommunen i forbindelse med behandlingen af ansøgningen om  

 nedrivningstilladelse tog stilling også til spørgsmålet om samtykke til  

 nedlæggelse af de pågældende boliger, er der ikke belæg for at antage at der  

 er blevet ansøgt om et sådant samtykke, og der er heller ikke grundlag for at  

 antage at kommunen har meddelt et sådant samtykke.
Under disse omstændigheder  

 kan der efter min opfattelse ikke lægges vægt på overvejelser om hvorledes  

 ansøgeren kan have opfattet kommunens svar i forhold til spørgsmålet om  

 samtykke  

 til nedlæggelse af boliger.
Statsamtet har anført at det ikke har tilstrækkeligt grundlag  

 for at fastslå at betingelsen i bygningsreglementet om kommunens samtykke i  

 henhold til boligreguleringslovens § 46 ikke er opfyldt.
Jeg er ikke enig i  

 denne opfattelse.
Den omstændighed at det ikke kan afvises at kommunen i  

 forbindelse med behandlingen af ansøgningen om nedrivningstilladelse tog  

 stilling  

 også til spørgsmålet om samtykke til nedlæggelse af de pågældende boliger, er  

 ikke tilstrækkeligt til at kommunen har opfyldt sine forpligtelser da  

 kommunen  

 skulle give meddelelse om samtykket til ansøgeren.
I den foreliggende sag gav  

 kommunen ikke meddelelse om samtykket, og den nævnte betingelse kan derfor  

 ikke anses for opfyldt.
Odense Kommune har anført at kommunen ikke har anset lejerne i  

 ejendommen for parter i sagen om samtykke til nedlæggelse af boligerne fordi  

 lejernes interesser og beskyttelse ligger i lejeloven.
Det fremgår imidlertid  

 af cirkulæret om boligreguleringsloven, pkt. 51, at samtykke kan nægtes bl.a.  

 under hensyn til ejendommens lejere, herunder disses muligheder for at opnå  

 anden passende bolig.
Herefter, og da lejerne havde en individuel og  

 væsentlig  

 interesse i sagen, kan jeg ikke tiltræde kommunens opfattelse.
Forudsat at  

 det  

 kan lægges til grund at Odense Kommune i forbindelse med behandlingen af  

 byggesagen tog stilling også til spørgsmålet om samtykke til nedlæggelse af  

 de  

 pågældende boliger, skulle kommunen have underrettet lejerne om denne  

 afgørelse.  

 Jeg anser det for kritisabelt at kommunen tilsidesatte lovgivningens regler  

 om  

 at en afgørelse om samtykke til nedlæggelse af boliger skal meddeles  

 afgørelsens  

 adressat og sagens øvrige parter.
 Forvaltningsloven (lov nr. 571 af 19. december 1985 med senere  

 ændringer) indeholder følgende bestemmelse i § 21:
   

  

 § 21.  

  

 Den, der er  

 part i en sag, kan på ethvert tidspunkt af sagens behandling forlange, at  

 sagens afgørelse udsættes, indtil parten har afgivet en udtalelse til sagen.  

 Myndigheden kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis udsættelse vil medføre overskridelse af en lovbestemt frist for sagens  

 afgørelse, partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, eller der ved lov er fastsat særlige bestemmelser, der sikrer parten  

 adgang til at afgive en udtalelse til sagen, inden afgørelsen træffes. Lejerforening A anmodede i brev af 30. december 2000 Odense  

 Kommune om aktindsigt og om adgang til, når sagen var blevet færdigoplyst, at  

 afgive en udtalelse.
Anmodningen blev indgivet på vegne af tre af foreningens  

 medlemmer som boede i den pågældende ejendom.
Forudsat at det kan lægges til  

 grund at Odense Kommune i forbindelse med behandlingen af byggesagen tog  

 stilling også til spørgsmålet om samtykke til nedlæggelse af de pågældende  

 boliger, burde kommunen have udsat denne afgørelse indtil foreningen havde  

 haft  

 lejlighed til at fremkomme med en udtalelse.
Hvis kommunen anså det for  

 tvivlsomt om anmodningen fra foreningen kun omfattede sagen om nedrivning af  

 ejendommen eller både denne sag og sagen om samtykke til nedlæggelse af  

 boligerne, burde kommunen have søgt at få dette spørgsmål afklaret ved en  

 henvendelse til foreningen.
Som nævnt havde Odense Kommune i forbindelse med sin behandling  

 af sagen om nedrivning af ejendommen pligt til at påse at der var meddelt  

 samtykke i henhold til boligreguleringslovens § 46. Dette spørgsmål skulle  

 afklares inden fristen på fire uger udløb, således at kommunen hvis et sådant  

 samtykke ikke forelå kunne reagere over for ejendommens ejer eller dennes  

 repræsentant.
Kommunen undlod imidlertid at reagere selv om der ikke var  

 meddelt samtykke i henhold til boligreguleringslovens § 46. Jeg anser det for  

 kritisabelt at kommunen tilsidesatte sin pligt til at reagere over for  

 ejendommens ejer, og at statsamtet undlod at fastslå at kommunen havde  

 tilsidesat denne pligt.
3.  

  

 Odense Kommune har  

 om sin praksis på området oplyst at kommunen i sager om nedrivning af  

 ejendomme  

 giver samtykke til nedlæggelse af de pågældende boliger, forudsat at  

 nedrivningen  

 er i overensstemmelse med de planmæssige bestemmelser for området.
Denne  

 praksis kan ikke anses for at være i overensstemmelse med  

 boligreguleringsloven.
Som det fremgår af cirkulæret om loven, pkt. 51 og 57,  

 har kommunen pligt til at træffe afgørelse efter en samlet overvejelse af på  

 den ene side de grunde der taler for at imødekomme ansøgningen om samtykke,  

 og  

 på den anden side de grunde som taler imod.
I den forbindelse skal kommunen  

 inddrage dels hensynet til boligsituationen i kommunen, dels hensynet til  

 ejendommens  

 lejere, herunder disses muligheder for at opnå anden passende bolig.
Det kan  

 ikke anses for tilstrækkeligt at kommunen kun inddrager spørgsmålet om  

 hvorvidt  

 nedrivningen er i overensstemmelse med de planmæssige bestemmelser for  

 området.
Jeg anser det for kritisabelt at kommunen har truffet afgørelse i  

 sagen efter en praksis som ikke kan anses for at være i overensstemmelse med  

 boligreguleringsloven.
Jeg har gjort Odense Kommune bekendt med min opfattelse.
Jeg  

 har overvejet at henstille til kommunen at genoptage sagens behandling, men  

 da  

 jeg går ud fra at nedrivningen er gennemført, har jeg ikke ment at have  

 grundlag herfor.
Derimod har jeg henstillet til kommunen at foretage de  

 ændringer af kommunens praksis som er nødvendige for at bringe den i  

 overensstemmelse med boligreguleringsloven.
Jeg har anmodet Odense Kommune om  

 at underrette mig om hvilke ændringer af sin praksis kommunen gennemfører.
4.  

  

 Statsamtet Fyn har  

 anført at de pågældende lejere ikke kunne anses for parter i sagen om  

 nedrivning  

 af ejendommen.
I den forbindelse har statsamtet henvist til at ved  

 vurderingen  

 af om en person er part i en sag, må man se på hvilket hensyn den pågældende  

 lov varetager.
Statsamtet har peget på at lejernes interesser varetages i  

 boligreguleringsloven og lejeloven, mens byggeloven sikrer at kommunen ved  

 anmeldelse af nedrivning kan tilgodese de ordens- og sikkerhedsmæssige hensyn  

 der kan opstå i forbindelse med nedrivning af bebyggelsen.
Det er derfor  

 statsamtets opfattelse at byggeloven ikke varetager lejernes interesser i en  

 nedrivningssag.
Som tidligere nævnt anses personer for parter i en sag når de  

 har en væsentlig og individuel interesse i sagens udfald.
At interessen skal  

 være væsentlig, indebærer at afgørelsen skal angå den pågældendes forhold med  

 en vis intensitet og styrke, herunder at der skal være et vist direkte  

 forhold  

 mellem den involverede interesse og parten.
Spørgsmålet om hvorvidt en  

 interesse  

 er tilstrækkelig væsentlig, vil ofte opstå i situationer hvor der er tale om  

 en  

 afledet interesse.
 Ved bedømmelsen af om en afledet interesse er tilstrækkelig  

 væsentlig til at kunne medføre partsstatus, må der foretages en konkret  

 vurdering hvorunder bl.a. mængden og arten af de led der indgår imellem  

 sagens  

 udfald og den aktuelle betydning for den pågældende, tages i betragtning, jf.  

 Kaj Larsen mfl., Forvaltningsret, 2. udgave (2002), s. 69 ff, og Jens Garde  

 mfl., Forvaltningsret  Sagsbehandling, 5. udgave (2001), s. 174 ff.
Jeg er enig med statsamtet i at det i forbindelse med  

 vurderingen af om en person er part i en sag, er relevant at se på hvilke  

 hensyn den pågældende lov varetager.
Dette trådte eksempelvis frem i den sag  

 som er gengivet i Folketingets Ombudsmands beretning for 2000, s. 132 ff*.  

 Denne sag drejede sig bl.a. om hvorvidt en nabo til et byggeri var  

 klageberettiget efter byggelovens § 23. Ifølge lovens forarbejder er kredsen  

 af klageberettigede sammenfaldende med den almindelige forståelse af hvem der  

 kan anses for part i en afgørelsessag.
I min udtalelse pegede jeg på at der  

 ved bedømmelsen af spørgsmålet om klageberettigelse måtte foretages en  

 afvejning af naboens retlige interesse i byggeriet på baggrund af de hensyn  

 som  

 varetages af det retsgrundlag der blev påberåbt.
Jeg fremhævede at der i  

 byggelovens § 12 er en udtømmende regel som skal sikre omliggende ejendomme  

 mod skader i forbindelse med udgravning, ændring af terrænhøjde mv.  

 Afgørelser  

 i henhold til § 12 kan imidlertid ikke påklages til anden administrativ  

 myndighed, og det ville efter min opfattelse være en omgåelse af denne  

 klagebegrænsning hvis hensyn af den art som er varetaget af § 12, kunne  

 medføre  

 at naboen blev anset for klageberettiget.
Jeg henviser endvidere til Østre Landsrets dom af 31. januar  

 2000 som er gengivet i Ugeskrift for Retsvæsen, 2000, s. 2165 ff.
Ved dommen  

 fandt landsretten at en lejer i Københavns Lufthavn ikke havde en selvstændig  

 væsentlig individuel miljømæssigt værnet interesse i en sag om en  

 miljøgodkendelse  

 til lufthavnen, og at lejeren derfor ikke kunne klage over afgørelsen til  

 Miljøklagenævnet.
Jeg er ligeledes enig i det af statsamtet anførte hvorefter  

 byggeloven sikrer at kommunen ved anmeldelse af nedrivning kan tilgodese de  

 ordens- og sikkerhedsmæssige hensyn der kan opstå i forbindelse med  

 nedrivning af bebyggelsen.
De hensyn som varetages af kommunalbestyrelsen, er  

 dog ikke begrænset hertil.
Byggelovens § 16, stk. 3, fik sin nuværende  

 affattelse  

 ved lov nr. 193 af 9. maj 1984 om ændring af byggelov.
Formålet med  

 lovændringen  

 var at sikre en styrket håndhævelse af den lovgivning, ud over byggeloven og  

 bygningsreglementerne, som har væsentlig betydning for byggeri.  

 Bestemmelserne  

 om lovgennemgang i byggesager indebærer således at kommunalbestyrelsen indgår  

 i den administrative håndhævelse af denne lovgivning, også i tilfælde hvor  

 den pågældende lovgivning ikke i øvrigt administreres af kommunalbestyrelsen.
Jeg har overvejet om dette forhold medfører at de pågældende  

 lejere måtte anses for parter ikke blot i sagen om samtykke til nedlæggelse  

 af  

 boligerne, men også i nedrivningssagen.
Det er dog min opfattelse at dette  

 ikke er tilfældet.
Jeg har i den forbindelse lagt vægt på at de pågældende  

 lejeres  

 interesse i nedrivningssagen må anses for at være indirekte og afledet og  

 ikke  

 væsentlig i et sådant omfang at de kan anses for parter i nedrivningssagen.  

 Det kan derfor ikke give mig anledning til bemærkninger at Odense Kommune og  

 Statsamtet Fyn ikke anså lejerne for parter i nedrivningssagen. Odense Kommune meddelte mig ved brev af 2. august 2004 at  

 kommunen havde taget min kritik til efterretning, og at kommunen var enig i  

 at  

 når der er spørgsmål om at give samtykke til nedlæggelse af boliger, skal  

 kommunen foretage en vurdering af kommunens boligsituation samt hensynet til  

 ejendommens lejere, og at forvaltningen på ny havde indskærpet dette forhold.
 Jeg meddelte herefter Odense Kommune at jeg ikke foretog mig  

 mere i sagen.
 NOTE: (*)  

 FOB 2000, s. 132.
