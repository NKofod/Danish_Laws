 Fradrag for fortærings- og rejseudgifter for rejsemontører m.fl.  

 vedrørende indkomståret 1986.
 1. Højesteret har ved dom af 28. november 1991  

 fastslået, at en rejsemontørs fradrag efter Ligningsrådets anvisning ikke er  

 betinget af, at arbejdsgiveren har ydet godtgørelse til sådanne udgifter.  

 Fradraget er ej heller betinget af, at arbejdet er udført her i landet.
2. I henhold til den dagældende lovbekendtgørelse nr.  

 405 af 2/9 1985 (ligningsloven) § 9, stk. 1, kunne ovennævnte persongruppe  

 fratrække udgifter til fortæring og rejse i forbindelse med udførelse af  

 indtægtsgivende arbejde og uden dokumentation for størrelsen, når  

 Ligningsrådets satser anvendtes.
Ved SD-cirkulære 1985-42 blev satsen for  

 fortærings- og rejse- udgifter for rejse med overnatning i 1986 fastsat til  

 kr. 180,- pr. døgn.
Hvis overnatningsudgiften ikke blev fratrukket sær- skilt  

 eller dækket af arbejdsgiveren som udlæg efter regning, udgjorde satsen for  

 fortærings-, rejse- og overnatningsudgifter kr. 265,- pr. døgn.
Reglen blev i  

 henhold til Meddelelser fra Ligningsrådet fra januar 1987, side 31, og  

 Ligningsvejledningen 1986, pkt.
D 2.3.3., administreret således, at udbetalte  

 beløb skulle indtægtsføres, og samme beløb kunne fratrækkes dog højst den af  

 Ligningsrådet fastsatte sats.
Ved rejser i udlandet har der været accepteret  

 fradrag efter en konkret vurdering.
3. Rejsemontører og andre, der har rejst under  

 tilsvarende forhold, har for indkomståret 1986 herefter ret til fradrag for  

 fortærings- og rejseudgifter efter Ligningsrådets satser på henholdsvis kr.  

 180,- og kr. 265,- pr. døgn uden dokumentation for udgiftens størrelse, men  

 mod at dokumentere eller sandsyn- liggøre, at lønnet arbejde har medført  

 overnatning.
Fradrag kan ske, uanset arbejdsgiveren ikke har ydet godtgørelse  

 til dækning af udgifter ved arbejdets udførelse, og uanset at arbejdet er  

 udført i udlandet.
En eventuel udbetalt godtgørelse fra arbejdsgiveren skal  

 indtægtsføres.
4. De skattelignende myndigheder anmodes om at  

 foretage genop- tagelse for indkomståret 1986 efter foranstående retnings-  

 linier, når der anmodes herom, eller forholdet iøvrigt er skattemyndighederne  

 bekendt.
Genoptagelse skal alene ske for 1986, da reglerne er ændret fra  

 indkomståret 1987.
 5. Ansøgning om genoptagelse af skatteansættelserne  

 skal indgives til skattemyndighederne inden udgangen af 1994, på hvilket  

 tidspunkt cirkulæret bortfalder.
