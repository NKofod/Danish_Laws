Skriftlig fremsættelse (30. november 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om statens uddannelsesstøtte og lov om befordringsrabat til  

 studerende  

 ved videregående uddannelser (Justering af betingelserne for udenlandske  

 statsborgeres ret til statens uddannelsesstøtte (SU), SU uden for  

 klippekortet  

 til visse studieforberedende kurser på gymnasialt niveau efter fuldført  

 gymnasial uddannelse og forenkling af rabatordning m.v.) (Lovforslag nr.
L 95).
 Formålet med lovforslaget er at foretage en række forenklinger  

 og moderniseringer i lov om statens uddannelsesstøtte (SU-loven) og i lov om  

 befordringsrabat til studerende ved videregående uddannelser (lov om  

 befordringsrabat).
 Lovforslaget indeholder følgende hovedpunkter:
1) Udenlandske statsborgeres adgang til SU Med lovforslaget implementeres dele af rådsdirektiv 2004/38EF af  

 29. april 2004 om unionsborgeres og deres familiemedlemmers ret til at færdes  

 og opholde sig frit på medlemsstaternes område (opholdsdirektivet) i  

 SU-loven.  

 Direktivet åbner mulighed for at afskære adgangen til uddannelsesstøtte for  

 ikke-økonomisk aktive EU-statsborgere, indtil de opnår en tidsubegrænset ret  

 til ophold i Danmark, dvs. efter 5 års sammenhængende ophold.
Det foreslås  

 derfor at gøre 5 års sammenhængende ophold til en betingelse for opnåelse af  

 ret til SU for EU-statsborgere og EØS-statsborgere, der ikke er arbejdstagere  

 eller selvstændige erhvervsdrivende, og disses familiemedlemmer.
Hvis denne  

 mulighed ikke udnyttes vil EU-statsborgere og EØS-statsborgere have fri  

 adgang  

 til SU.
 Lovforslaget indeholder desuden en fornyet bemyndigelse til  

 undervisningsministeren, så ministeren i udformningen af SU-bekendtgørelsens  

 afsnit om udenlandske statsborgeres ret til SU kan imødegå udfordringerne fra  

 den øgede globalisering på det internationale uddannelsesmarked.
2) SU til gymnasial supplering (GS) Efter den gældende SU-lov kan der tildeles SU til gymnasial  

 supplering (GSK) i det omfang, det drejer sig om gymnasiale fag, der indgår i  

 adgangskravene til en videregående uddannelse, når fagene ikke er gennemført  

 på  

 det krævede niveau.
 Som en konsekvens af gymnasiereformen foreslås det at gøre  

 følgende nye suppleringsmuligheder SU-berettigende:
   

 	  

 Fagpakke hf (hf+), der  

 har til formål at styrke den generelle studiekompetence for ansøgere med  

 højere  

 forberedelseseksamen gennem supplering i udvalgte fag på A-niveau.
   

 	  

 Fagpakke hhx, der har  

 til formål gennem supplering i enkelte fag at styrke den specifikke  

 erhvervsrettede  

 studiekompetence for ansøgere med studentereksamen, højere  

 forberedelseseksamen  

 eller højere teknisk eksamen som teoretisk forberedelse forud for  

 hovedforløbet  

 i en erhvervsuddannelse inden for områderne finansiering, revision og  

 logistik.
   

 	  

 Gymnasiale  

 indslusningsforløb for flygtninge og indvandrere (GIF), der har til formål  

 gennem supplering i fagpakker at sidestille en gymnasial eksamen, der er  

 aflagt  

 i hjemlandet, med en dansk gymnasial, adgangsgivende eksamen.
Ifølge lovforslaget vil der ikke kunne gives det supplerende  

 stipendium som tilskud til dækning af betaling for undervisning på GSK, hf+  

 og  

 fagpakke hhx.
Den tilskyndelse, der ligger i reglerne om, at undervisningen  

 på  

 GSK, hf+ og fagpakke hhx er gratis, hvis den gymnasiale supplering påbegyndes  

 på et tidligt tidspunkt efter afslutningen af den gymnasiale uddannelse, vil  

 blive afsvækket, hvis det supplerende stipendium skal gives.
GIF-forløb er  

 gratis, uanset hvornår uddannelsen påbegyndes.
3) Godkendelse af private erhvervsrettede  

 uddannelser som SU-berettigende Det foreslås, at undervisningsministeren kan bemyndige Styrelsen  

 for Statens Uddannelsesstøtte (styrelsen) til at godkende private  

 erhvervsrettede uddannelser i Danmark som SU-berettigende og til at træffe  

 den  

 endelige administrative afgørelse herom.
Ministeren vil som hidtil fastsætte  

 regler for godkendelse af private uddannelser, så kravene til kvalitet,  

 niveauer m.v. vil  

 følge samme praksis  

 som nu.
4) Forenkling af befordringsrabatordningen Efter den gældende lov sender styrelsen meddelelse om ret til  

 rabat til alle studerende, der opfylder betingelserne herfor, herunder  

 berettigelsen til SU.
Rabatmeddelelserne udsendes to gange årligt til ca.  

 185.000 studerende, hvoraf kun ca. 40.000 benytter sig af retten til at få  

 rabat på befordring.
Med lovforslaget vil der kun blive sendt rabatmeddelelse til de  

 studerende, som ansøger om rabat.
Når de studerende har søgt første gang,  

 opfylder betingelserne for at få rabat og løbende bruger rabatmeddelelsen,  

 vil  

 de automatisk få udløst rabatmeddelelser under deres uddannelse.  

 Betingelserne  

 for at kunne få rabat vil ikke blive ændret.
Det foreslås desuden, at undervisningsministeren kan fastsætte  

 regler om, at al kommunikation eller en del af kommunikationen mellem de  

 transportansvarlige  

 eller uddannelsesstederne og styrelsen kan eller skal foregå elektronisk og  

 med  

 brug af digital signatur eller anden sikker identifikation.
Herudover  

 foreslås  

 det, at der gives mulighed for, at styrelsen kan videregive oplysninger om de  

 studeredes ret til rabat og stille disse oplysninger elektronisk til rådighed  

 for de transportansvarlige.
De transportansvarlige vil fortsat yde rabat på  

 grundlag af disse oplysninger og træffer således ikke afgørelse om de  

 studerendes ret til rabat.
Endelig foreslås det, at styrelsen kan bestemme, at  

 uddannelsesstedet kan træffe afgørelse om, hvilke studerende der har ret til  

 rabat, hvorvidt der kan tildeles rabat efter, at den studerende har opbrugt  

 mulighederne for at få SU, og om at rabatten kan udbetales kontant.
De nævnte  

 afgørelser om rabat, som uddannelsesstedet træffer, vil de studerende kunne  

 klage over til styrelsen, der træffer den endelige administrative afgørelse.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til velvillig behandling  

 i  

 det høje Ting.
