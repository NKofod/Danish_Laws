 Under 17de April 1914 er der mellem den danske Regering og de amerikanske  

 Forenede Staters Regering blevet afsluttet følgende Traktat om Nedsættelse af  

 en staaende international Undersøgelseskommission:
 Hans Majestæt Kongen af Danmark og de amerikanske Forenede Stater har,  

 besjælede af Ønsket om at styrke de Venskabsbånd, som sammenknytter dem, og  

 samtidig at fremme Freden i Almindelighed, besluttet at indgaa en Traktat  

 mellem sig til dette Formaal og har i den Anledning udnævnt til deres  

 befuldmægtigede:
 Hans Majastæt Kongen af Danmark:
Hr.
Constantin Brun, Hans Majestæts Kammerherre og Ennvoye extraordinaire  

 og Ministre Plenipotentiare i de Forenede Stater; og Præsidenten for de Forenede Stater:
The Honorable William Jennings Bryan, Statssekretær; Som efter at have meddelt hinanden deres respektive Fuldmagter, der  

 fandtes at være i behørig Form, er komne overens om følgende Artikler:
Artikel I De høje kontraherende Parter er enige om, at alle Stridigheder mellem dem,  

 ligegyldig af hvilken Art, som det ikke er lykkedes at bilægge ad diplomatisk  

 Vej, skal forelægges en international Kommission til Undersøgelse og  

 Betænkning.
Kommissionen skal sammensættes paa den i den følgende Artikel  

 bestemte Maade, og de er enige om ikke at erklære Krig eller paabegynde  

 Fjendtligheder, saalænge Kommissionens Undersøgelse ikke er tilendebragt og  

 dens Betænkning afgivet.
 Artikel II.
Den internationale Kommission skal bestaa af 5 Medlemmer, der udnævnes paa  

 følgende Maade: et Medlem skal vælges fra hvert land af dettes Regering; et  

 Medlem skal vælges af hver Regering fra et tredje Land; det femte Medlem skal  

 vælges efter Overenskomst mellem de to Regeringer.
Det femte Medlem af  

 Kommissionen maa ikke være Statsborger i noget af de to Lande.
Kommissionens  

 Udgifter skal betales af de to Regeringer med lige Dele.
 Den internationale Kommission skal udnævnes inden udløbet af 4 Maaneder  

 efter udvekslingen af Ratifikationerne af denne Traktat, og ledige Pladser  

 skal udfyldes paa samme Maade som den oprindelige Udnævnelse.
 Medmindre andet er aftalt mellem Parterne, skal Proceduren ved den  

 internationale Kommission ske i Overensstemmelse med Reglerne i Kapitel III i  

 den i Haag den 18de Oktober 1907 undertegnede Konvention om fredelig  

 Bilæggelse af internationale Stridigheder.
 Artikel III.
Hvis det ikke lykkes de høje kontraherende Parter at bilægge en Strid  

 gennem diplomatisk Forhandling, skal de straks henvise den til den  

 internationale Kommission til Undersøgelse og Betænkning.
Den internationale  

 Kommission kan desuden handle paa eget Initiativ, og i saa Tilfælde skal den  

 underrette begge Regeringer og anmode om deres Bistand til Undersøgelsen.
De  

 høje kontraherende Parter er enige om at yde den permanente internationale  

 Kommission alle Hjælpemidler og enhver Bistand, som er nødvendig til  

 Foretagelse af Undersøgelsen og Afgivelse af Betænkningen.
Den internationale Kommissions Beretning skal være færdig inden 1 Aar  

 efter det Tidspunkt, paa hvilket den erklærer, at dens Undersøgelse er  

 Paabegyndt, medmindre de høje kontraherende Parter efter Aftale forlænger  

 dette Tidsrum.
Betænkningen skal udfærdiges i 3 Eksemplarer, af hvilke eet  

 skal overgives hver Regering; det tredje skal Kommissionen beholde til sine  

 Arkiver.
 Artikel IV.
De høje kontraherende Parter er enige om ved Modtagelsen af den  

 internationale Kommissions Betænkning, som forudsat i Artikel III,  

 uopholdelig at ville bestræbe sig for at bilægge Striden direkte mellem sig  

 paa Grundlag af Kommissionens Resultater.
De høje kontraherende Parter  

 forbeholder sig dog Ret til at handle uafhængigt med Hensyn til Stridens  

 Gjenstand, efter at Kommissionens Betænkning er bleven forelagt.
 Artikel V.
 Nærværende Traktat skal ratificeres af Hans Majestæt Kongen af Danmark og  

 af Præsidenten for de amerikanske Forenede Stater med Senatets Raad og  

 Samtykke.
 Ratifikationerne skal udveksles i Washington saa snart som muligt.  

 Traktaten skal træde i Kraft umiddelbart efter Udvekslingen af  

 Ratifikationerne og skal forblive i Kraft for et Tidsrum af 5 Aar, og  

 derefter skal den blive i Kraft indtil Udløbet af 12 Maaneder efter, at en af  

 de høje kontraherende Parter maatte give den anden Part Meddelelse om, at den  

 har til Hensigt at bringe den til Ophør.
 Til Bekræftelse heraf har de tvende Befuldmægtigede undertegnet nærværende  

 Traktat og paatrykt den deres Segl.
Givet i to Eksemplarer paa Dansk og  

 Engelsk i Washington den 17de April 1914.
sign: C.
Brun (L.S.) sign: William Jennings Bryen (L.S.) Hvilket herved bringes til almindelig Kundskab med Tilføjende, at  

 Ratifikationerne under den 19de Januar d.A. er bleven udvekslede i  

 Washington.
 Udenrigsministeriet, den 29de Marts  

 1915.
