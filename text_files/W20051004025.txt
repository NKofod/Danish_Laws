Rentefiksering af tilgodehavende mellem selskab og dets  

 datterselskab Sagen drejer sig om  

 rentefiksering af tilgodehavende mellem et selskab og dets datterselskab,  

 hvori  

 selskabet ejer 50 % af aktierne og stemmerettighederne.
Landsskatterettens afgørelse Indkomstår 2001 Skattemyndigheden har forhøjet  

 selskabets skattepligtige sambeskatningsindkomst med rente af udlån til B A/S  

 153.013 kr.
 Landsskatteretten nedsætter  

 skattemyndighedens afgørelse til 0 kr.
Indkomstår 2002 Skattemyndigheden har  

 forhøjet selskabets skattepligtige sambeskatningsindkomst med rente af udlån  

 til B A/S 242.500 kr.
 Landsskatteretten nedsætter  

 skattemyndighedens afgørelse til 0 kr.
Sagens oplysninger A A/S (selskabet) afhændede  

 sin installationsvirksomhed til B A/S ved ekstraordinær generalforsamling den  

 2. januar 2001, og i den forbindelse opstod der et tilgodehavende på 5 mio.  

 kr., idet en del af overdragelsessummen var betaling for goodwill.
Selskabets formål er herefter  

 at eje aktier i C A/S og B A/S samt investering i fast ejendom.
Selskabet er  

 ejet 50 % af D og E, der er brødre.
Selskabets tilgodehavende  

 blev oprettet som et gældsbrev med en årlig rente på 3,9 % med forfaldsdato  

 senest den 10. juli hvert år, hvor gælden er at betragte som ansvarlig  

 lånekapital.
Renten føres over mellemregningskontoen.
For indkomståret 2001  

 er  

 der beregnet en rente på 72.195 kr. for perioden fra den 4. december 2000  

  30.  

 juni 2001, og for indkomståret 2002 er der beregnet en rente på 195.000 kr.  

 for  

 perioden fra den 1. juli 2001  30. juni 2002.
B A/S aktiekapital er på  

 4.000.000 kr.  

 Selskabet ejede 50 % af  

 aktierne og stemmerettighederne i B A/S i de pågældende indkomstår, og der er  

 ikke knyttet særlige rettigheder til aktierne.
De resterende 50 % af aktierne  

 er ejet af F, G, H og I, der alle er elektrikere.
Den kommunale skattemyndigheds afgørelse Transaktioner mellem  

 interesseforbundne parter skal være på markedsvilkår, jf. ligningslovens § 2,  

 stk. 1, og der skal ske rentefiksering af gældsbrevet mellem selskabet og  

 datterselskabet.
Det er korrekt, som revisor  

 oplyser, at selskabet udelukkende ejer 50 % af aktiekapitalen og dermed  

 stemmerettighederne i datterselskabet.
Når bestyrelsesformandsposten og  

 direktørposten i datterselskabet varetages af repræsentanter fra selskabet,  

 vil  

 det i forbindelse med stemmelighed være muligt for selskabets at træffe de  

 afgørende beslutninger.
Herefter anses selskabet for at have bestemmende  

 indflydelse på de dispositioner, der skal foretages af datterselskabet.
 Da gældsbrevet må anses for  

 at være omfattet af ligningslovens § 2, stk. 1, kan der fikseres en rente, da  

 den aftalte forrentning ikke kan anses for at være på armslængdevilkår.  

 Ifølge  

 retspraksis kan en passende rentesats sættes til diskontoen + 4 %. På  

 tidspunktet for oprettelse af gældsbrevet udgjorde denne rentesats 8,75 %.
Klagerens påstand og argumenter Der er nedlagt påstand om, at  

 der ikke kan foretages rentefiksering efter ligningslovens § 2, stk. 1, da  

 kontrolkravet ikke er opfyldt således, at skattemyndighedens afgørelse  

 nedsættes til 0 kr. for begge indkomstår.
Skattemyndigheden er enig i,  

 at selskabet alene ejer 50 % af aktiekapitalen og af stemmerne i  

 datterselskabet,  

 men anser selskabet for at have en de facto-kontrol i og med, at selskabet  

 har  

 repræsentanter som bestyrelsesformand og som direktør i datterselskabet.
I  

 litteraturen  

 er der enighed om, at kun formel, juridisk kontrol er omfattet af  

 ligningslovens § 2, og at de facto-kontrol ikke er omfattet.
Det fremgår af TfS 1998, 199  

 H, at der ikke er hjemmel til at foretage rentefiksering.
Efter Højesterets  

 afgørelse indførtes ligningslovens § 2, hvilket betyder, at såfremt et  

 forhold  

 ikke er omfattet af ligningslovens § 2, er der ikke hjemmel til  

 rentefiksering.
Ligningslovens § 2, stk. 2,  

 er en præcision af ligningslovens § 16 H, stk. 2, 2. pkt., og af  

 selskabsskattelovens  

 § 32, stk. 6, 1. pkt., idet kontrolkravet udgør ejerskab til mere end 50 % af  

 aktiekapitalen eller mere end 50 % af stemmerettighederne.
En situation, hvor  

 der ejes netop 50 % af aktiekapitalen eller af stemmerettighederne falder  

 uden  

 for ligningslovens § 2s anvendelsesområde.
Se hertil TfS 2004, 166 LSR,  

 hvor der blev statueret kontrol på baggrund af, at der forelå indirekte  

 ejerskab til 100 % af aktiekapitalen.
Det følger af retspraksis, at kun  

 egentlig juridisk kontrol kan opfylde kontrolkravet i ligningslovens § 2, og  

 ikke andre forhold som f.eks. sammenfald i bestyrelses- og direktørposter.
Såfremt selskabet ikke får  

 medhold i, at der ikke er hjemmel til rentefiksering, gøres det gældende, at  

 den i gældsbrevet aftalte forrentning er udtryk for armslængdevilkår.  

 Vilkårene  

 i gældsbrevet blev vedtaget på den ekstraordinære generalforsamling den 2.  

 januar 2001 i forbindelse med fastsættelsen af overdragelsessummen.
Værdien  

 af  

 goodwill blev fastsat under hensyntagen til berigtigelsesformen, som bestod i  

 udstedelse af gældsbrev fra datterselskabet til selskabet på de nævnte  

 vilkår.  

 Såfremt vilkårene i gældsbrevet skulle være som ansat af skattemyndigheden,  

 ville værdien af goodwill ikke være blevet aftalt til 5 mio. kr., men til et  

 lavere beløb.
Gældsbrevet og gældsbrevets  

 forrentning indgik i en samlet handel med de fire medarbejdere i  

 elinstallationsvirksomheden  

 samt datterselskabets pengeinstitut, og der er ingen familiemæssige eller  

 økonomiske forbindelser bortset fra D og E.
Da gældsbrevet indgik som et led  

 i  

 overdragelsen, og gældsbrevets betingelser og vilkår er fastsat i forhold til  

 den samlede overdragelse, kan der ikke kun ses på, hvorvidt gældsbrevet har  

 været på markedsvilkår, men hvorvidt hele den samlede overdragelse har været  

 på  

 markedsvilkår, idet gældsbrevet ikke kan bedømmes selvstændigt.
Landsskatterettens bemærkninger og begrundelse Skattepligtige, der  

 kontrolleres af fysiske eller juridiske personer, skal ved opgørelsen af den  

 skattepligtige indkomst anvende priser og vilkår for handelsmæssige eller  

 økonomiske transaktioner med disse fysiske eller juridiske personer i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter, jf. ligningslovens dagældende § 2, stk.  

 1.  

 Det bemærkes endvidere, at ligningslovens § 2 er en lovfæstelse af den  

 praksis  

 vedrørende rentefiksering, som lå forud for Højesterets dom trykt i TfS 1998,  

 199, hvorfor denne praksis er tilsigtet opretholdt.
 Det fremgår af ligningslovens  

 dagældende § 2, stk. 2, at der ved kontrol forstås ejerskab eller rådighed  

 over  

 stemmerettigheder som nævnt i selskabsskattelovens § 32, stk. 6, 1. pkt., og  

 ligningslovens § 16 H, stk. 2, 2. pkt., dog således at der direkte eller  

 indirekte skal ejes mere end 50 % af aktiekapitalen eller rådes over mere end  

 50 % af stemmerne.
 Gældsbrevet mellem selskabet  

 og datterselskabet kan ikke anses for at udgøre en kontrolleret transaktion  

 omfattet af ligningslovens dagældende § 2, stk. 1, jf. stk. 2. Der er  

 herunder  

 henset til, at det findes godtgjort, at selskabet kun ejer 50 % af  

 aktiekapitalen og stemmerettighederne i selskabet, da der ikke ses at  

 foreligge  

 nogen konkrete oplysninger eller i øvrigt håndfaste holdepunkter for et  

 større  

 ejerskab eller en større rådighed end denne.
 Skattemyndighedens afgørelse  

 nedsættes i overensstemmelse hermed til 0 kr. for begge indkomstår.
