Fremsat den 23. januar 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om banker og  

 sparekasser m.v., lov om  

 forsikringsvirksomhed og realkreditloven (afskaffelse af offentlige repræsentanter i den  

 finansielle sektor) § 1 I lov om banker og sparekasser m.v., jf. lovbekendtgørelse nr. 787  

 af 4. september 2001, foretages følgende ændringer:
 1. § 9, stk. 1, affattes således:
 »Stk. 1. Bestyrelsen skal bestå af mindst 4 medlemmer,  

 dog mindst 5, såfremt banken ikke har  

 medarbejderrepræsentation.«.
 2. § 13, stk. 1 og 2, ophæves og i  

 stedet indsættes:
»Stk. 1. Bestyrelsen vælges af repræsentantskabet  

 og skal bestå af mindst 4 medlemmer, dog mindst 5, såfremt  

 sparekassen ikke har medarbejderrepræsentation.
Bestyrelsen udpeges for  

 højst 4 år af gangen.«.
 Stk. 3 bliver herefter stk. 2.
 3. § 15 e, stk. 1, affattes således:
 »Stk. 1. Bestyrelsen vælges af generalforsamlingen, jf.  

 dog § 15 c, og skal bestå af mindst 4 medlemmer, dog mindst 5,  

 såfremt andelskassen ikke har medarbejderrepræsentation.«.
 4. § 15 j, stk. 1, affattes således:
»Stk. 1. Bestyrelsen vælges af  

 generalforsamlingen eller, hvis sammenslutningens vedtægter bestemmer  

 det, af repræsentantskabet.
Bestyrelsen skal bestå af mindst 4  

 medlemmer, dog mindst 5, såfremt sammenslutningen ikke har medarbejder  

 repræsentation.«.
§ 2 I lov om forsikringsvirksomhed jf. lovbekendtgørelse nr. 696 af 15.  

 juli 2001, foretages følgende ændringer:
 1. § 83 ophæves.
§ 3 I realkreditloven jf. lovbekendtgørelse nr. 768 af 28. august 2001,  

 foretages følgende ændringer:
 1. § 14, stk. 1, affattes således:
 »Stk. 1. Bestyrelsen skal bestå af mindst 4 medlemmer,  

 dog mindst 5, såfremt realkreditinstituttet ikke har medarbejder  

 repræsentation.«.
§ 4 Loven træder i kraft dagen efter offentliggørelse i  

 lovtidende.
§ 5 Bestyrelsesmedlemmer, som er udpeget af økonomiministeren  

 henholdsvis økonomi- og erhvervsministeren, fortsætter med at  

 varetage hvervet indtil den 31. december 2003, medmindre  

 udnævnelsesperioden udløber forinden.
§ 6 Loven gælder ikke for Færøerne og Grønland men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indledning og baggrund Ordningen med offentlige repræsentanter i  

 bestyrelsen for danske finansielle virksomheder har i takt med udviklingen  

 hen imod større åbenhed og gennemsigtighed på markederne  

 udlevet sit formål.
Det kan ikke påvises, at den offentlige  

 repræsentant har gjort en forskel, f.eks. i form af øget  

 ansvarlighed i bestyrelsen.
Ordningen har endvidere ikke været et  

 værn mod kriser og ringe driftsmæssige resultater i virksomheden.  

 Realiteten har altid været, at repræsentanten skulle varetage  

 bestyrelseshvervet på linje med de øvrige bestyrelsesmedlemmer,  

 d.v.s. med samme rettigheder og pligter.
Det er således f.eks. blevet  

 slået fast ved domstolene, at den offentlige repræsentant ifalder  

 det samme erstatningsansvar, som de øvrige bestyrelsesmedlemmer,  

 selvom denne ikke nødvendigvis er i besiddelse af de samme  

 kvalifikationer til varetagelse af hvervet.
 I de større virksomheder har medarbejderne mulighed  

 for at vælge medarbejderrepræsentanter til bestyrelsen, der  

 fungerer som supplement til de generalforsamlingsvalgte bestyrelsesmedlemmer.  

 Medarbejderrepræsentanterne har ofte den fordel, at de kender  

 virksomheden.
Som følge heraf udgør ordningen med  

 offentlige repræsentanter en unødvendig ekstra økonomisk  

 byrde for virksomhederne.
Ordningen foreslås derfor afskaffet.
Ved at  

 afskaffe ordningen vil Danmark blive bragt på linje med de  

 øvrige europæiske lande.
Endvidere opnås der en forenkling  

 af ledelsesreglerne for de finansielle virksomheder.
Når man afskaffer ordningen om offentlig  

 repræsentation, kan dette have den utilsigtede konsekvens, at de  

 bestyrelser, hvor der sidder medarbejderrepræsentanter, bliver  

 større end de er i dag.
Medarbejderne har ret til at besætte  

 bestyrelsesposter, svarende til halvdelen af de generalforsamlingsvalgte.
Er  

 antallet af generalforsamlingsvalgte bestyrelsesmedlemmer ikke et lige tal  

 rundes antallet af medarbejderrepræsentanter op, jf.  

 aktieselskabslovens § 49, stk. 2. Derfor nedsættes det  

 lovmæssige mindstekrav til bestyrelsens størrelse fra 5 til 4, i  

 de virksomheder, der har medarbejderrepræsentation i bestyrelsen.
Der er pt. tale om 217 offentlige repræsentanter i  

 alt, fordelt på bestyrelserne i livs- og pensionsselskaber, banker,  

 sparekasser, andelskasser og realkreditinstitutter.
Disse vil kunne fungere  

 indtil udgangen af 2003, men dog ikke længere end til udløbet af  

 deres udnævnelsesperiode.
Økonomiske og administrative konsekvenser for  

 stat, kommuner og amtskommuner Lovforslaget skønnes at medføre en  

 besparelse på ½ HK-årsværk i Finanstilsynet.
Besparelsen  

 skønnes at være 200.000 kr.
Erhvervsøkonomiske og administrative konsekvenser  

 for erhvervslivet Lovforslaget vil for nogle virksomheder indebære en  

 besparelse svarene til den offentlige repræsentants bestyrelseshonorar.  

 Lovforslaget medfører begrænsede administrative lettelser for de  

 berørte virksomheder.
Lovforslaget har været forelagt Center for  

 Administrative Lettelser, der vurderer, at det i lyset af de begrænsede  

 administrative konsekvenser, ikke er nødvendigt at ulejlige et  

 virksomhedspanel med henblik på en nærmere opgørelse.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har forud for fremsættelsen været  

 sendt i høring hos følgende myndigheder og organisationer:  

 Advokatrådet, Amtsrådsforeningen i Danmark, Arbejdsministeriet,  

 Den Danske Børsmæglerforening, Danmarks Nationalbank, Danmarks  

 Rederiforening, Dansk AMP, Dansk Arbejdsgiverforening, Dansk  

 Aktionærforening, Dansk Handel & Service, Dansk Industri, Den  

 Danske Finansanalytikerforening, Den Danske Fondsmæglerforening, Det  

 Danske Handelskammer, Erhvervsdirektoratet, Finansforbundet,  

 Finansministeriet, Finansrådet, Finanssektorens Arbejdsgiverforening,  

 Fondsrådet, Forbrugerrådet, Forbrugerombudsmanden, Foreningen af  

 Firma-Pensionskasser, Foreningen af Statsautoriserede Revisorer, Foreningen  

 af Registrerede Revisorer, Forsikring & Pension, Garantifonden for  

 indskydere og investorer, InvesteringsForeningsRådet,  

 Justitsministeriet, Kommunernes Landsforening, Københavns  

 Fondsbørs A/S, Lokale Pengeinstitutter, Lønmodtagernes  

 Dyrtidsfond (LD), Realkreditrådet, Regionale Bankers Forening,  

 Rigsombudsmanden på Færøerne, Rigsrevisionen,  

 Sammenslutningen Danske Andelskasser, Statsministeriet, Skatteministeriet og  

 Værdipapircentralen A/S.
Vurdering af konsekvenser af lovforslaget Positive konsekvenser/mindre udgifter Negative konsekvenser (merudgifter) Økonomiske konsekvenser for stat, kommuner og  

 amtskommuner Lovforslaget skønnes at medføre en besparelse  

 på 200.000 kr. pr. år for Finanstilsynet.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Besparelse svarende til den offentlige repræsentants  

 bestyrelseshonorar for nogle virksomheder.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 - 4 Det foreslås, at ophæve kravet om, at mindst  

 et medlem i bestyrelsen for banker, sparekasser, andelskasser og  

 sammenslutninger af andelskasser skal være udpeget af det offentlige  

 (økonomiministeren henholdsvis økonomi- og  

 erhvervsministeren).
Det følger af § 49, stk. 2-4 i  

 aktieselskabsloven, at hvis et selskab i de sidste 3 år gennemsnitligt  

 har beskæftiget mindst 35 medarbejdere, har medarbejderne ret til -  

 udover de generalforsamlingsvalgte bestyrelsesmedlemmer blandt medarbejderne  

 at vælge et antal bestyrelsesmedlemmer både i selskaber og disse  

 selskabers moderselskab (medarbejder- og koncernrepræsentation).  

 Medarbejderne har ret til at besætte bestyrelsesposter, svarende til  

 halvdelen af de generalforsamlingsvalgte.
Er antallet af bestyrelsesmedlemmer  

 ikke et lige tal rundes antallet af medarbejderrepræsentanter op, jf.  

 aktieselskabslovens § 49, stk. 2.
I henhold til de gældende regler skal der være  

 minimum 5 bestyrelsesmedlemmer, hvoraf det ene er en offentlig  

 repræsentant og de øvrige er valgt af generalforsamlingen.  

 Herudover kommer medarbejderrepræsentanter.
Når man afskaffer  

 ordningen om offentlig repræsentation, kan dette have den utilsigtede  

 konsekvens, at de bestyrelser, hvor der sidder  

 medarbejderrepræsentanter, bliver større end de er i dag.
Det foreslås derfor, at antallet af  

 generalforsamlingsvalgte bestyrelsesmedlemmer mindst skal udgøre 4 i  

 de virksomheder, hvor der herudover er medarbejderrepræsentation.
I de  

 mindre selskaber, der har under 35 medarbejdere fastsættes antallet  

 fortsat til mindst 5. Hvis medarbejderne ikke benytter deres ret til at  

 vælge et antal bestyrelsesmedlemmer, er kravet til antallet af  

 bestyrelsesmedlemmer ligeledes 5.
 I aktieselskabsloven er mindstekravet til  

 generalforsamlingsvalgte bestyrelsesmedlemmer 3. Når det er valgt at  

 opretholde kravene om 4 (plus medarbejderrepræsentanter) henholdsvis 5  

 bestyrelsesmedlemmer i penge- og realkreditinstitutter, skyldes det, at en af  

 bestyrelsens primære opgaver er at bevilge engagementer til kunder,  

 hvorfor det af tilsynsmæssige grunde er vigtigt, at der er et  

 tilstrækkeligt antal bestyrelsesmedlemmer i de situationer, hvor der  

 foreligger inhabilitet og, at der i øvrigt er fornøden  

 kompetence i beslutningsprocessen.
Til § 2 Se bemærkningerne til § 1 og de almindelige  

 bemærkninger.
Til § 3 Se bemærkningerne til § 1 og de almindelige  

 bemærkninger.
Til § 4 Det foreslås, at loven træder i kraft dagen  

 efter offentliggørelse i lovtidende.
Til § 5 Det foreslås, at offentlige repræsentanter,  

 som på nuværende tidspunkt deltager i de respektive finansielle  

 virksomheders bestyrelser fortsætter hermed, indtil udløbet af  

 den periode, for hvilken de er udpeget, dog senest indtil den 31. december  

 2003. Det betyder ligeledes, at såfremt en offentlig repræsentant  

 udtræder af bestyrelsen eller hvis perioden for den offentlige  

 repræsentant udløber inden, vil posten ikke blive genbesat.
I de tilfælde, hvor en virksomheds vedtægt er  

 i strid med denne lov, vil disse bestemmelserne i vedtægterne ikke  

 kunne håndhæves, idet loven altid gælder før  

 vedtægterne.
På trods af dette bør bestyrelsen snarest  

 muligt søge vedtægterne ændret på  

 generalforsamlingen.
Til § 6 Loven gælder ikke for Færøerne og  

 Grønland men kan ved kongelig anordning sættes i kraft for disse  

 landsdele med de afvigelser, som de særlige færøske og  

 grønlandske forhold tilsiger.
Bilag Lovforslaget sammenholdt med gældende lov Gældende formulering Lovforslaget § 1 I lov om banker og sparekasser m.v., jf. lovbekendtgørelse nr. 787  

 af 4. september 2001, foretages følgende ændringer:
 1. § 9, stk. 1, affattes således:
 § 9. Bestyrelsen skal bestå af mindst 5 medlemmer,  

 hvoraf 1 medlem udnævnes af økonomiministeren.
 »Stk. 1. Bestyrelsen skal bestå af mindst 4 medlemmer,  

 dog mindst 5, såfremt banken ikke har  

 medarbejderrepræsentation.«.
 2. § 13, stk. 1 og 2, ophæves og i stedet  

 indsættes:
 § 13. Bestyrelsen skal bestå af mindst 5 medlemmer,  

 hvoraf et udnævnes af økonomiministeren, mens de øvrige  

 vælges af repræsentantskabet.
 Stk. 2. De bestyrelsesmedlemmer, der vælges af  

 repræsentantskabet, udpeges for højst 4 år ad gangen.
»Stk. 1. Bestyrelsen vælges af repræsentantskabet  

 og skal bestå af mindst 4 medlemmer, dog mindst 5, såfremt  

 sparekassen ikke har medarbejderrepræsentation.
Bestyrelsen udpeges for  

 højst 4 år af gangen.«.
 Stk. 3 bliver herefter stk. 2.
Stk. 3. I tilfælde af afgang, hvorved antallet af de af  

 repræsentantskabet valgte medlemmer kommer under 4, kan bestyrelsen  

 supplere sig med nye medlemmer indtil førstkommende ordinære  

 repræsentantskabsmøde.
Et bestyrelsesmedlem kan til enhver tid  

 udtræde af bestyrelsen eller afsættes af den, som har valgt eller  

 udnævnt ham.
 3. § 15 e, stk. 1, affattes således:
§ 15 e.
Bestyrelsen skal bestå af mindst 5 medlemmer. 1  

 medlem udnævnes af økonomiministeren, såfremt andelskassen  

 ikke er tilsluttet en sammenslutning efter kapitel 4 D.
I øvrigt  

 vælges medlemmerne af generalforsamlingen, jf. dog § 15 c.
 »Stk. 1. Bestyrelsen vælges af generalforsamlingen, jf.  

 dog § 15 c, og skal bestå af mindst 4 medlemmer, dog mindst 5,  

 såfremt andelskassen ikke har medarbejderrepræsentation.«.
 4. § 15 j, stk. 1, affattes således:
§ 15 j.
Bestyrelsen skal bestå af mindst 5 medlemmer,  

 hvor 1 medlem udnævnes af økonomiministeren, medens de  

 øvrige medlemmer vælges af generalforsamlingen eller, hvis  

 sammenslutningens vedtægter bestemmer det, af  

 repræsentantskabet.
»Stk. 1. Bestyrelsen vælges af  

 generalforsamlingen eller, hvis sammenslutningens vedtægter bestemmer  

 det, af repræsentantskabet.
Bestyrelsen skal bestå af mindst 4  

 medlemmer, dog mindst 5, såfremt sammenslutningen ikke har medarbejder  

 repræsentation.«.
§ 2 I lov om forsikringsvirksomhed jf. lovbekendtgørelse nr. 696 af 15.  

 juli 2001, foretages følgende ændringer:
 § 83. I livs- og pensionsforsikringsaktieselskaber  

 udnævner økonomiministeren et medlem af bestyrelsen.
 1. § 83 ophæves.
§ 3 I realkreditloven jf. lovbekendtgørelse nr. 768 af 28. august 2001,  

 foretages følgende ændringer:
 1. § 14, stk. 1, affattes således:
 § 14. Bestyrelsen skal bestå af mindst 5 medlemmer,  

 hvoraf økonomiministeren udnævner et medlem.
 »Stk. 1. Bestyrelsen skal bestå af mindst 4 medlemmer,  

 dog mindst 5, såfremt realkreditinstituttet ikke har medarbejder  

 repræsentation.«.
