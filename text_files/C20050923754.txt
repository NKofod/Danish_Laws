Skrivelse  

 med orientering om lov om ændring af lov om forebyggende hjemmebesøg til  

 ældre  

 m.v. (Ændring af lovens målgruppe) (Til samtlige kommuner m.fl.) Folketinget har den 21. april 2005 vedtaget L 34  Forslag til  

 lov om ændring af lov om forebyggende hjemmebesøg til ældre m.v. (Ændring af  

 lovens  

 målgruppe).
 Loven træder i kraft 1. maj 2005.
 Loven vedlægges.
 Lovforslaget med bemærkninger kan bl.a. ses på:
 1.  

 	  

 www.social.dk  se  

 under lovstof.
 2.  

 	  

 Folketingets  

 hjemmeside www.ft.dk  se under dokumenter  Lovforslag fordelt på  

 ministerområde  

  Socialministeriet  vedtagne lovforslag.
 Ændringerne vedrører:
1.  

 	  

 Målgruppen for de  

 forebyggende hjemmebesøg 2.  

 	  

 Sproglig præcisering  

 af kommunalbestyrelsens forpligtelse 3.  

 	  

 Revisionsbestemmelse Lovændringen vedrører kommunalbestyrelsens mulighed for at  

 undtage den gruppe af borgere, der allerede modtager  

  

 både  

 personlig  

  

 og  

 praktisk hjælp efter § 71 i lov om social service, fra ordningen om  

 forebyggende hjemmebesøg.
Derudover indeholder lovændringen en sproglig  

 præcisering  

 af kommunalbestyrelsens forpligtelse til at tilbyde to årlige hjemmebesøg til  

 ældre.
Endelig er der med lovændringen indsat en revisionsbestemmelse,  

 hvorefter loven skal revideres seneste i folketingssamlingen 2007-08.
Lovændringen  

 ændrer således ikke ved, at formålet med de forebyggende hjemmebesøg er at  

 opprioritere den forebyggende og sundhedsfremmende indsats over for ældre ved  

 at yde råd og vejledning om aktiviteter og støttemuligh  

 eder med henblik på at bidrage til øget tryghed og  

 trivsel (jf.
Lov om forebyggende hjemmebesøg til ældre m.v., lov nr. 1117 af  

 20. december 1995).
Ad 1) Målgruppen Med lovændringen får kommunalbestyrelsen større mulighed for at  

 målrette den forebyggende indsats til de borgere, hvor effekten  

 erfaringsmæssigt er størst.
Lovændringen betyder, at målgruppen for de  

 forebyggende hjemmebesøg vil kunne differentieres, idet kommunalbestyrelsen  

 fremover kan vælge at undtage de borgere, der modtager både personlig og  

 praktisk hjælp efter § 71 i lov om social service, fra besøgsordningen.  

 Borgere, der alene modtager praktisk hjælp efter § 71 i lov om social  

 service, vil fortsat have ret til at få tilbud om forebyggende hjemmebesøg.
Formålet er at give kommunalbestyrelsen større mulighed for at  

 målrette den forebyggende og sundhedsfremmende indsats i kommunen, så  

 indsatsen  

 bedre kan tilrettelægges efter lokale behov og øvrige tiltag på  

 forebyggelsesområdet.
Kommunalbestyrelsen kan vælge at prioritere  

 ressourcerne  

 til den gruppe af ældre, som ikke modtager personlig og praktisk hjælp, og  

 som  

 kommunen dermed ikke så hyppigt er i kontakt med.
Kommunalbestyrelsen har stadig mulighed for at vælge fortsat at  

 tilbyde borgere, der modtager både personlig og praktisk hjælp, forebyggende  

 hjemmebesøg.
Lovændringen gør det således valgfrit for kommunalbestyrelsen,  

 om  

 den ønsker at undtage modtagere af både personlig og praktisk hjælp fra  

 ordningen med forebyggende hjemmebesøg.
Ved visitering og revisitering af den personlige og praktiske  

 hjælp kan den kommunale myndighed vurdere borgerens samlede situation,  

 herunder  

 se på, om tilbud om forebyggende hjemmebesøg kan være relevant.
Samtidig har  

 leverandøren af den personlige og praktiske hjælp en forpligtelse til at være  

 opmærksom på ændringer i modtagerens behov, og en forpligtelse til at  

 kontakte  

 den kommunale myndighed, hvis der opstår sådanne ændringer.
Myndigheden vil  

 således, via leverandørens tilbagemeldinger, få et grundlag for at vurdere,  

 om  

 der er behov for at yde andre former for hjælp, herunder tilbud om en særlig  

 forebyggende indsats eller om et forebyggende hjemmebesøg.
Ad 2) Sproglig præcisering af  

 kommunalbestyrelsens forpligtelse Med lovændringen  

 foretages samtidig en  

 sproglig præcisering af kommunalbestyrelsens  

 forpligtelse til at tilbyde to årlige hjemmebesøg til ældre. Ældre borgere på  

 75 år og derover skal have stillet tilbuddet om to årlige hjemmebesøg til  

 rådighed, men det er kommunalbestyrelsen, som skal tage stilling til, hvor  

 ofte  

 borgeren skal kontaktes, hvilken kontaktform kommunen vil benytte sig af, og  

 hvordan kommunen vil opretholde kontakten.
Det er dog ikke tilstrækkeligt  

 blot  

 at oplyse generelt om tilbuddet fx via annoncering i dagspressen.
 Det er vigtigt, at kommunalbestyrelsen sikrer, at borgeren  

 bliver bekendt med, at tilbuddet eksisterer, og at borgeren forstår, hvad det  

 indebærer, herunder hvordan man konkret skal forholde sig for at få besøg.  

 Kommunalbestyrelsen kan vælge at informere borgeren om tilbuddet om de to  

 årlige besøg første gang pr. brev og anden gang ved en telefonopringning.  

 Kommunalbestyrelsen  

 kan også vælge at  

 sende et brev ud én gang om året, hvori borgeren gøres opmærksom på, at denne  

 har ret til to årlige forebyggende hjemmebesøg.
Baggrunden for at foretage den sproglige præcisering af  

 kommunalbestyrelsens forpligtelse er, at Den Sociale Ankestyrelses  

 undersøgelse  

 af kommunernes administration af reglerne om forebyggende hjemmebesøg  

 (december  

 2002) viste, at kommunerne ikke altid sondrer mellem lovens krav om  

 tilbuddets  

 indhold (mindst to årlige hjemmebesøg) og den enkelte kommunes formidling af  

 tilbuddet.  

 Socialministeren skrev i december 2002 til kommunalbestyrelserne om  

 fortolkningen af lovens krav.
Af brevet fremgik, at ældre borgere skal have  

 stillet tilbuddet om 2 årlige hjemmebesøg til rådighed, men at der ikke i  

 lovgivningen er noget specifikt krav om, at de ældre også skal informeres om  

 tilbuddet 2 gange årligt.
Den sproglige præcisering i lovændringen er i  

 overensstemmelse  

 med denne udmelding.
Ad 3) Revisionsbestemmelse Med lovændringen er der indsat en revisionsbestemmelse,  

 hvorefter loven skal revideres senest i folketingsåret 2007-08. I den  

 mellemliggende periode vil Socialministeriet  

  

 foretage en undersøgelse af kommunernes implementering  

 af lov om forebyggende hjemmebesøg til ældre m.v.
Undersøgelsen skal blandt andet afdække i hvilket omfang, kommunerne  

 benytter sig af muligheden for at begrænse målgruppen.
Endvidere skal  

 undersøgelsen afdække kommunernes generelle forebyggelsesindsats over for  

 ældre, herunder hvordan de pågældende kommuner eventuelt har valgt at  

 omprioritere indsatsen og eventuelt frigjorte ressourcer på ældreområdet.  

 Kommunerne vil også blive bedt om at redegøre for, hvordan de sikrer, at  

 ældre  

 som modtager personlig og praktisk hjælp, får tilbud om forebyggende tiltag,  

 hvis de har et behov for dette.
 Eventuelle henvendelser kan rettes til fuldmægtig  


  

 Johanne Lykke-Olesen  


.
Socialministeriet, den 12. maj 2005 Charlotte Markussen Bilag 1 Lov om ændring af lov om forebyggende  

 hjemmebesøg til ældre m.v.
(Ændring af lovens  

 målgruppe) VI MARGRETHE DEN ANDEN, af Guds Nåde Danmarks Dronning, gør vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 1117 af 20. december 1995 om forebyggende hjemmebesøg  

 til ældre m.v. foretages følgende ændring:
 1.  


  

 § 1  

  

 affattes således:
 »§ 1.  

  

 Kommunalbestyrelsen skal tilbyde forebyggende hjemmebesøg til alle borgere,  

 der  

 er fyldt 75 år, og som bor i kommunen.
Stk. 2.  

  

 Kommunalbestyrelsen tilrettelægger besøgene efter behov.
Borgeren har altid  

 ret  

 til tilbud om mindst to årlige forebyggende hjemmebesøg.
Stk. 3.  

  

 Kommunalbestyrelsen kan vælge at undtage de borgere fra ordningen, som  

 modtager  

 både personlig og praktisk hjælp efter § 71 i lov om social service.« § 2 Forslag om revision af § 1 fremsættes for Folketinget  

 senest i folketingsåret 2007-08.
§ 3 Loven træder i kraft den  

 1. maj 2005.
