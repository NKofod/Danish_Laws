Bekendtgørelse om enzootisk  

 kvægleukose1) I medfør af § 6, stk. 2, § 8, § 9, § 10, § 12, § 13, stk. 1, § 18,  

 stk. 1, § 19, § 32, stk. 1, § 35, stk. 1, § 42 og § 43, stk. 2, i lov nr. 351  

 af 2. juni 1999 om sygdomme og infektioner hos dyr fastsættes:
Definitioner og anvendelsesområde § 1. Ved enzootisk kvægleukose forstås  

 i denne bekendtgørelse den overførbare form af leukose hos  

 kvæg (infektion med bovint leukæmivirus).
 Stk. 2. Ved en besætning forstås i denne  

 bekendtgørelse et dyr eller en gruppe dyr, der holdes på en  

 bedrift som en epidemiologisk enhed.
 § 2. Enhver dansk kvægbesætning  

 betegnes som officielt fri for enzootisk kvægleukose, medmindre den  

 ifølge §§ 3, 4 eller 5 skal anses for at være mistænkt  

 eller smittet med enzootisk kvægleukose.
Anmeldelse § 3. Ved mistanke om enzootisk kvægleukose i  

 en kvægbesætning skal den ansvarlige for besætningen  

 tilkalde en dyrlæge.
 Stk. 2. Tilkaldelse skal ske, når der hos ét  

 eller flere kreaturer i en kvægbesætning forekommer universelt  

 kraftigt hævede lymfeknuder.
 Stk. 3. Tilkaldes en dyrlæge på grund af  

 mistanke om enzootisk kvægleukose, og kan mistanken ikke afvises, eller  

 får en dyrlæge i øvrigt i forbindelse med sit arbejde  

 mistanke om enzootisk kvægleukose, skal dyrlægen straks  

 underrette Fødevareregionen.
 Stk. 4. Finder en dyrlæge i forbindelse med sit  

 arbejde svulstagtige forandringer i lymfeknuder eller organer hos et kreatur,  

 skal dyrlægen i overensstemmelse med instruktion fra  

 Fødevareregionen indsende materiale fra dyret til undersøgelse  

 på Statens Veterinære Serumlaboratorium.
Mistænkte og smittede  

 kvægbesætninger § 4. Mistænkt for at være smittet med  

 enzootisk kvægleukose er kvægbesætninger som beskrevet i §  

 3 samt kvægbesætninger, 1)	hvor der har været smittefarligt samkvem med dyr, der anses  

 for at være smittet med enzootisk kvægleukose eller  

 mistænkt herfor, eller § 5. En kvægbesætning anses for  

 smittet med enzootisk kvægleukose, når et af de statslige  

 veterinære laboratorier har påvist bovint leukæmivirus  

 eller specifikke antistoffer mod dette virus i materiale fra dyr i  

 besætningen.
 Stk. 2. En kvægbesætning vil blive  

 erklæret fri for mistanke om eller smitte med enzootisk  

 kvægleukose, når undersøgelser foreskrevet af  

 Fødevareregionen er foretaget med et efter Fødevareregionens  

 vurdering tilfredsstillende resultat svarende til direktiv nr.  

 64/432/EØF af 26. juni 1964 om veterinærpolitimæssige  

 problemer ved handel inden for Fællesskabet med kvæg og svin,  

 bilag D, kapitel II.
Kontrol- og bekæmpelsesforanstaltninger § 6. Kreaturer, der viser positiv reaktion for  

 enzootisk kvægleukose, skal af den ansvarlige for  

 kvægbesætningen straks isoleres fra den øvrige  

 besætning efter dyrlægens eller Fødevareregionens  

 anvisning.
 § 7. Den ansvarlige for en  

 kvægbesætning, der er mistænkt for eller smittet med  

 enzootisk kvægleukose, kan af Fødevareregionen  

 pålægges et offentligt tilsyn, der kan omfatte:
1)	Forbud mod at fjerne dyr til levebrug fra besætningen, 2)	Påbud om, at dyr kun må flyttes direkte til slagtning  

 på en af Fødevaredirektoratet dertil godkendt virksomhed  

 ledsaget af en af Fødevareregionen udstedt passérseddel  

 påført hvert dyrs fulde CKR-nummer eller til destruktion, 3)	Forbud mod at tilføre besætningen dyr, som er  

 modtagelige for enzootisk kvægleukose, 4)	Påbud om at lade besætningen eller dele af  

 besætningen blodprøve eller på anden måde  

 undersøge for enzootisk kvægleukose, 5)	Påbud om at lade reagerende kreaturer samt deres eventuelle  

 afkom eller hele besætningen slagte eller nedslå senest én  

 måned efter påvisningen som led i bekæmpelse af enzootisk  

 kvægleukose, 6)	Påbud om at træffe forholdsregler, der har betydning for  

 kontrollen med og bekæmpelsen af enzootisk kvægleukose, herunder  

 opstaldning, rengøring og desinfektion, udbringning af gødning  

 samt anvendelse af kontaminerede arealer og foderafgrøder, 7)	Påbud om at lade kreaturer, der går på græs,  

 tage ind på stald, og 8)	Påbud om, at dyr, der dør eller aflives,  

 undersøges af en dyrlæge, medmindre Fødevareregionen har  

 meddelt fritagelse herfor.
 § 8. Den ansvarlige for en  

 kvægbesætning, der er saneret ved slagtning eller nedslagning,  

 jf. § 7, nr. 5, skal foretage rensning og desinfektion af ejendommen efter  

 Fødevareregionens anvisning.
§ 9. Fødevareregionen kan påbyde  

 undersøgelse af dyr eller besætninger for enzootisk  

 kvægleukose eller som kontrol af frihed herfor.
Sådanne  

 undersøgelser kan gennemføres i et bestemt område eller  

 blandt dyr eller besætninger i en bestemt kategori.
 Stk. 2. Undersøgelse for enzootisk  

 kvægleukose skal foretages af en dyrlæge.
 § 10. Fødevareregionen kan lade  

 blodprøver udtaget som led i andre sygdomsbekæmpelsesprogrammer  

 undersøge for enzootisk kvægleukose.
Transport af dyr fra mistænkte og smittede  

 kvægbesætninger § 11. Transport af kreaturer til slagtning, jf. §  

 7, nr. 2, skal ske direkte til den på passérsedlen  

 anførte virksomhed, og der må ikke uden Fødevareregionens  

 tilladelse sammen med sådanne dyr transporteres dyr fra andre  

 besætninger.
Stk. 2. Dyrene skal aflæsses på virksomheden  

 så nær slagtestedet som muligt.
Transportvognens chauffør  

 skal straks efter dyrenes aflæsning rense og desinficere vognen  

 på virksomhedens vaskeplads efter den kontrollerende dyrlæges  

 anvisning.
Undersøgelse af  

 leverandørmælkeprøver og blodprøver § 12. Fra samtlige mælkeleverende  

 besætninger skal mejeriet én gang hvert tredje år udtage  

 leverandørmælkeprøver til undersøgelse for  

 antistoffer mod enzootisk kvægleukose.
 § 13. I forbindelse med slagtningen skal  

 slagteriet af hvert sjette af de slagtekreaturer, der er over 2 år  

 gamle, udtage en blodprøve til undersøgelse for antistoffer mod  

 enzootisk kvægleukose.
 § 14. De i § 12 nævnte  

 leverandørmælkeprøver samt de i §§ 9 og 13 nævnte  

 blodprøver skal undersøges på et af  

 Fødevaredirektoratet godkendt laboratorium.
Stk. 2. Findes de i stk. 1 nævnte prøver  

 positive, skal dette resultat bekræftes ved undersøgelse  

 på Statens Veterinære Serumlaboratorium eller Statens  

 Veterinære Institut for Virusforskning.
Resultaterne af de i stk. 1  

 nævnte undersøgelser indberettes til Fødevaredirektoratet  

 efter dettes nærmere bestemmelse.
Vaccination mod enzootisk kvægleukose § 15. Anvendelse af vaccine mod enzootisk  

 kvægleukose er forbudt.
Betaling, straf og ikrafttræden § 16. Udgifter og erstatning ved bekæmpelse  

 og forebyggelse af enzootisk kvægleukose i medfør af denne  

 bekendtgørelse ydes i henhold til bekendtgørelse om udgifter og  

 erstatning ved bekæmpelse og forebyggelse af husdyrsygdomme.
 Stk. 2. Alle øvrige udgifter i medfør af  

 denne bekendtgørelse er Fødevaredirektoratet uvedkommende.
§ 17. Med bøde straffes den, der 1)	overtræder § 3, § 6, § 8, § 9, stk. 2, eller §§ 11-15  

 eller 2)	undlader at efterkomme forbud eller påbud efter § 7 eller § 9,  

 stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 18. Bekendtgørelsen træder i kraft  

 den 13. maj 2000.
 Stk. 2. Samtidig ophæves bekendtgørelse nr.  

 96 af 19. februar 1991 om enzootisk leukose hos kvæg.
Fødevaredirektoratet, den 3. maj  

 2000 P.D.V.Preben Willeberg /Pernille Birk 1)   

  Bekendtgørelsen indeholder bestemmelser, der gennemfører dele  

 af Rådets direktiv nr. 64/432/EØF, EF-Tidende 1964 L 121 s.  

 1977, som ændret ved Rådets direktiv nr. 98/46/EF, EF-Tidende  

 1998 L 198 s. 22.
