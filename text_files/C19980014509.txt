Cirkulære om lov nr. 975 af 17. december 1997 om ændring af  

 aktieafgiftsloven, aktieavancebeskatningsloven og fusionsskatteloven (Lettelse af strukturtilpasninger) 1.  


  

 Indledning Dette cirkulære omtaler de ændringer, der er gennemført  

 ved lov nr. 975 af 17. december 1997 om ændring af af aktieafgiftsloven,  

 aktieavancebeskatningsloven og fusionsskatteloven (lettelse af  

 strukturtilpasninger).
2.  


  

 Aktieafgiftsloven 2.1. Indledning Aktieafgiftslovens regler om afgiftsfritagelse er blevet ændret,  

 således at aktier m.v., der overdrages og ombyttes i forbindelse med fusion,  

 spaltning, tilførsel af aktiver og ombytning af aktier, fritages for afgift.  

 Fritagelsen omfatter såvel skattefri strukturrationaliseringer som  

 strukturrationaliseringer, der kunne gennemføres skattefrit, men vælges at  

 blive gennemført som skattepligtige transaktioner.
Endvidere er aktier m.v. i  

 boligaktieselskaber m.v. nu fritaget for afgift.
2.2. Fusion, spaltning, tilførsel af aktiver og  

 ombytning af aktier Efter de tidligere regler i aktieafgiftsloven var der kun  

 afgiftsfritagelse for beholdninger af aktier m.v., der blev overdraget mellem  

 selskaber ved fusion og omdannelse af disse.
Deltagerne i selskaberne m.v.  

 skulle således betale aktieafgift i forbindelse med en fusion, når deres  

 aktier  

 m.v. i det indskydende (ophørende) selskab blev ombyttet med aktier i det  

 modtagende selskab.
Aktieafgiftslovens § 4, stk. 1, nr. 4, er nu  

 ændret, således at ombytningen af aktier m.v. ved en fusion fritages for  

 afgift.
For så vidt angår aktiebeholdninger, der overdrages i forbindelse med  

 fusion og omdannelse af selskaber m.v., er der ikke sket ændringer.
 Desuden er der med § 4, stk. 1, nr. 5 og 7, indsat  

 bestemmelser om, at der gives afgiftsfritagelse for beholdninger af aktier  

 m.v., som overdrages fra det indskydende selskab m.v. til et eller flere af  

 de  

 modtagende selskaber m.v. i forbindelse med spaltning og tilførsel af  

 aktiver.
Spaltning og tilførsel af aktiver er defineret i  

 aktieafgiftslovens § 4, stk. 4 og 6. Definitionerne svarer til  

 definitionerne af spaltning og tilførsel af aktiver i fusionsskatteloven.
For  

 så vidt angår spaltning, fritages der derfor for afgift ved såvel fuldstændig  

 spaltning som ved delvis spaltning, dvs. når det indskydende selskab m.v.  

 fortsætter.
Anpartsselskaber er principielt omfattet af bestemmelsen, selv om  

 transaktionen endnu ikke er mulig efter selskabslovgivningen.
Det er som  

 nævnt  

 ikke en forudsætning for afgiftsfritagelsen, at transaktionen gennemføres som  

 en skattefri spaltning m.v.
 Svarende til den ovenfor nævnte ændring vedrørende fusion  

 indebærer reglen i § 4, stk. 1, nr. 5, desuden, at aktier m.v., der  

 tilhører deltagerne i det indskydende (ophørende) selskab m.v., og som ved en  

 spaltning ombyttes med aktier m.v. i de modtagende selskaber m.v., fritages  

 for  

 afgift.
 Ifølge den ny bestemmelse i aktieafgiftslovens § 4,  

 stk. 1, nr. 6, vedrørende ombytning af aktier gælder det endvidere, at  

 aktier m.v. tilhørende deltagerne i det erhvervede selskab m.v., og som  

 ombyttes med aktier i det erhvervende selskab m.v., fritages for afgift.
 Ombytning af aktier er defineret i aktieafgiftslovens § 4,  

 stk. 5. Definitionen svarer til definitionen i  

 aktieavancebeskatningsloven.
 2.3. Aktier m.v. i boligaktieselskaber m.v.
 Den ny bestemmelse i aktieafgiftslovens § 4, stk. 1, nr.  

 8, indebærer, at aktier m.v. i boligaktieselskaber m.v. omfattet af § 8  

 i  

 lov om andelsboligforeninger og andre boligfællesskaber fritages for afgift.  

 Aktier m.v. i disse selskaber er kendetegnet ved, at der til aktien m.v. er  

 knyttet en brugsret til en beboelseslejlighed i selskabets ejendom.
2.4. Ikrafttræden Ændringerne trådte i kraft den 19. december 1997 og har virkning  

 for overdragelser, der finder sted fra og med den 22. oktober 1997.
Ifølge aktieafgiftslovens § 2, stk. 1, indtræder  

 afgiftspligten på tidspunktet for aftalen om overdragelse af aktier m.v.
I  

 forbindelse med f.eks. fusioner og spaltninger finder overdragelsen af aktier  

 m.v. således sted på tidspunktet for vedtagelsen af fusionen eller  

 spaltningen  

 på selskabernes generalforsamlinger.
3.  


  

 Aktieavancebeskatningsloven 3.1. Indledning Aktieavancebeskatningslovens regler om aktieombytning er ændret på  

 to områder:
 a.  

 	  

    

 Aktier i selskaber i  

 lande udenfor EU er sidestillet med aktier i selskaber i lande indenfor EU  

 (herunder Danmark) i relation til reglerne om succession ved aktieombytning.
 b.  

 	  

    

 Den tilladte kontante  

 udligningssum beregnes nu på samme måde, uanset hvilken af de to  

 ombytningsmuligheder i aktieavancebeskatningslovens § 13, der anvendes.
3.2. Sidestillelse af aktier i selskaber i  

 tredjelande med aktier i selskaber i EU Aktieavancebeskatningslovens § 13 indeholder regler om,  

 at aktieombytning kan ske med succession i de under 3.2.1. og 3.2.2. nævnte  

 tilfælde.
Ved succession forstås, at ombytningen ikke udløser beskatning hos  

 aktionærerne, og at de modtagne aktier anses for anskaffet på samme  

 tidspunkt,  

 til samme anskaffelsessummer og i samme hensigt, som de ombyttede aktier.
3.2.1. Et selskab erhverver flertallet af  

 stemmerne i det erhvervede selskab Aktieavancebeskatningslovens § 13, stk. 1 og 2, er  

 udvidet fra alene at gælde, når såvel det erhvervede som det erhvervende  

 selskab er selskaber i en medlemsstat efter EUs fusionsdirektiv til  

 også at  

 gælde, når et af selskaberne eller begge selskaber er hjemmehørende udenfor  

 EU  

 og er aktie- eller anpartsselskabslignende selskaber.
Det erhvervende selskab  

 skal ved aktieombytningen opnå at besidde flertallet af stemmerne i det  

 erhvervede selskab.
Begrundelsen for afgrænsningen til selskaber i EU var, at  

 reglerne inkorporerede EUs fusionsdirektiv (90/434/ EØF) i dansk ret,  

 og dette  

 direktiv omhandler alene selskaber i EU-lande.
Tidligere var det således  

 alene  

 selskaber hjemmehørende i EU, der kunne opnå tilladelse til succession ved  

 ombytning af aktier.
3.2.2. Et selskab erhverver hele aktiekapitalen  

 i det erhvervede selskab For det andet kan der gives tilladelse, når det erhvervende  

 selskab ved aktieombytningen opnår at besidde alle aktierne i det erhvervede  

 selskab.
I dette andet tilfælde er det intet krav, at selskaberne er  

 hjemmehørende i EU.
De nærmere regler herom findes i  

 aktieavancebeskatningslovens § 13, stk. 3.
Afgørelsen af, om der er tale om et aktie- eller  

 anpartsselskabslignende selskab ifølge § 13, stk. 1, træffes i  

 forbindelse med behandlingen af ansøgningen om meddelelse af tilladelse til  

 succession  

 ved ombytning af aktier.
Det er i denne forbindelse ansøgeren, der gennem  

 forelæggelse af oplysninger om selskabet og om de regler, selskabet er  

 undergivet, skal kunne dokumentere, at der er tale om et selskab, som svarer  

 til et dansk aktie- eller anpartsselskab.
Ved afgørelsen lægges der særligt vægt på følgende: Der skal være  

 tale om et erhvervsdrivende selskab med en fast indskudskapital, i hvilket  

 ingen af deltagerne hæfter personligt for selskabets forpligtelser, men hvor  

 hæftelsen er begrænset til den af deltagerne indskudte kapital og selskabets  

 øvrige formue, og som er undergivet en retlig regulering.
Dog kan der også  

 lægges vægt på andre momenter.
Mindre væsentlige fravigelser i forhold til  

 danske aktie- og anpartsselskaber bevirker dog ikke, at tilladelse til  

 succession vil være udelukket.
3.3. Harmonisering af beregningen af den  

 maksimale kontante udligningssum Ved aktieombytningerne er udgangspunktet, at der alene kan gives  

 tilladelse til succession, hvis de ombyttende aktionærer alene modtager  

 aktier  

 i det erhvervende selskab som vederlag for aktierne i det erhvervede selskab.  

 Dog kan der udbetales en mindre kontant udligningssum.
 Reglerne om beregning af den maksimale kontante udligningssum i  

 aktieavancebeskatningslovens § 13, stk. 3, er harmoniseret med  

 reglerne i samme bestemmelses stk. 2.
 Tidligere var der en forskel på reglerne om den kontante  

 udligningssum i henholdsvis § 13, stk. 1 og 2, og § 13,  

 stk. 3. I følge § 13, stk. 1 og 2, kunne den kontante  

 udligningssum udgøre maksimalt 10 pct. af de udleverede aktiers pålydende  

 værdi, eller disse aktiers bogførte værdi, hvis der ikke findes en pålydende  

 værdi.
I følge § 13, stk. 3, kunne den kontante udligningssum  

 udgøre maksimalt 10 pct. af de ombyttede aktiers kursværdi.
Beregningsmåden i  

 stk. 3 er nu ændret, således at den er harmoniseret med beregningsmåden  

 i  

 stk. 2.
 Den maksimale kontante udligningssum udgør nu i alle tilfælde 10  

 pct. af den pålydende værdi af de udleverede aktier eller den bogførte værdi  

 af  

 disse aktier, hvis der ikke findes nogen pålydende værdi.
Ved beregningen ses aktieombytningen under ét.
Enkelte aktionærer  

 kan således - uden herved at blive forhindret i at succedere - godt tildeles  

 en  

 kontant udligningssum på mere end 10 pct. af de udleverede aktiers pålydende  

 værdi, blot der samlet set ikke udbetales kontante udligningssummer, som  

 overstiger 10 pct. af den pålydende værdi af samtlige de udleverede aktier.  

 Overstiger de samlede kontante udligningssummer 10 pct. af den pålydende  

 værdi  

 af samtlige udleverede aktier, kan der ikke meddeles tilladelse til  

 succession,  

 hverken for de aktionærer, der modtager de høje kontante udligningssummer,  

 eller for de øvrige aktionærer, som deltager i ombytningen.
Det bemærkes, at efter fusionsskattelovens § 9 anses en til  

 de kontante udligningssummer svarende andel af de ombyttede aktier for  

 afstået  

 ved ombytningen.
Ombyttes således f.eks. aktier med en pålydende værdi på  

 500.000 kr. og en kursværdi på 1 mill. kr., og udbetales der en udligningssum  

 på 50.000, anses aktier med en kursværdi på 50.000 kr. og dermed en pålydende  

 værdi på 25.000 kr. for afstået ved ombytningen.
Der succederes dermed kun,  

 for  

 så vidt angår de resterende aktier med en kursværdi på 950.000 kr. og en  

 pålydende værdi på 475.000 kr.
3.4 Ikrafttræden Ændringerne af reglerne for aktieombytning med succession trådte i  

 kraft den 18. december 1997, og reglerne har virkning for aktieombytninger,  

 der  

 foretages den 1. januar 1998 eller senere.
Tilladelserne efter de nye regler vil kun kunne gives til  

 aktieombytninger, der foretages på denne dato eller senere.
Det vil sige, at  

 aktieombytningen skal være vedtaget på en generalforsamling, der er afholdt  

 den  

 1. januar 1998 eller senere 4. Fusionsskatteloven 4.1. Indledning I fusionsskatteloven er som § 15 a, stk. 4, indsat en  

 bestemmelse om, at Ligningsrådet kan tillade, at lovens regler bringes i  

 anvendelse ved spaltning af investeringsforeninger.
Ligningsrådet kan  

 fastsætte  

 særlige vilkår for tilladelsen.
Bestemmelsen svarer til reglen i  

 fusionsskattelovens § 14, stk. 2, om tilladelse til fusion af  

 investeringsforeninger.
 Efter at der med lov nr. 476 af 10. juni 1997 om  

 investeringsforeninger og specialforeninger skete en lovfæstelse af den  

 selskabsretlige adgang til spaltning af investeringsforeninger, er der  

 således  

 skabt mulighed for, at investeringsforeningerne også kan anvende  

 fusionsskattelovens regler om spaltning.
4.2. Spaltningsbegrebet Ifølge lov om investeringsforeninger og specialforeninger  

 § 58, stk. 1, er en beslutning om fusion af to eller flere  

 foreninger  

 eller to eller flere afdelinger af samme forening samt beslutning om  

 spaltning  

 af en forening eller en afdeling heraf ikke gyldig, før Finanstilsynet har  

 givet tilladelse til fusionen eller spaltningen.
I § 58, stk. 2,  

 anføres det, at aktieselskabslovens regler om fusion og spaltning med de  

 fornødne tillempelser finder anvendelse på investeringsforeninger og  

 afdelinger  

 heraf.
Det fremgår af bemærkningerne til § 58, at spaltning af  

 investeringsforeninger og specialforeninger typisk vil foregå ved, at  

 foreningens enkelte afdelinger bliver selvstændige investeringsforeninger  

 eller  

 overgår til en anden forening.
En forening, der ikke er opdelt i afdelinger,  

 eller en enkelt afdeling, kan dog også spaltes.
 En spaltning, hvorved en forening, der ikke er opdelt i  

 afdelinger, eller den enkelte afdeling opdeles, vil indebære, at der skal ske  

 afståelsesbeskatning, medmindre der i medfør af fusionsskattelovens § 15  

 a, stk. 4, opnås tilladelse til at anvende lovens regler om succession.
For investeringsforeninger, der er opdelt i afdelinger med hver  

 deres særskilte formue, bedømmes skattepligten for hver afdeling for sig, og  

 en  

 udskillelse af disse afdelinger uden omfordeling af medlemmerne vil ikke have  

 skattemæssige konsekvenser for foreningen eller medlemmerne.
Der kan i øvrigt  

 ikke siges at foreligge en spaltning i fusionsskattelovens forstand.
 Ved spaltning forstås i henhold til fusionsskattelovens § 15  

 a, stk. 2, den transaktion, hvorved et selskab overfører en del af eller  

 samtlige sine aktiver og passiver til et eller flere eksisterende eller nye  

 selskaber ved i henhold til en pro rataregel at tildele sine  

 selskabsdeltagere  

 aktier eller anparter i det eller de modtagende selskaber og eventuelt en  

 kontant udligningssum på højst 10 pct. af disse værdipapirers pålydende værdi  

 eller, når der ikke eksisterer en pålydende værdi, deres bogførte værdi.
For en investeringsforening vil det sige, at den overfører sine  

 aktiver og passiver til eksempelvis to nye foreninger, og at medlemmerne  

 tildeles beviser i begge disse afdelinger samt eventuelt en kontant  

 udligningssum på højst 10 pct. af investeringsbevisernes værdi.
Fordelingen  

 af  

 beviser og den kontante udligningssum skal ske i henhold til en pro  

 rataregel,  

 således at det indbyrdes forhold mellem medlemmerne i afdelingerne svarer til  

 det oprindelige forhold.
Spaltning efter fusionsskattelovens regler giver således ikke  

 adgang til at omgruppere medlemmerne.
Det er nødvendigt, at medlemmerne  

 tildeles beviser i begge afdelinger efter en pro rataregel, for at man kan  

 tale  

 om succession for deres vedkommende.
4.3. Tilladelse og vilkår Spaltning under anvendelse af fusionsskattelovens regler kræver  

 tilladelse fra Ligningsrådet.
Ligningsrådet kan fastsætte særlige vilkår for  

 tilladelsen.
Der skal derimod ikke indhentes tilladelse fra Ligningsrådet ved  

 udskillelse af selvstændigt skattepligtige afdelinger fra en  

 investeringsforening uden omfordeling af medlemmerne.
Denne udskillelse, som  

 i  

 relation til lov om investeringsforeninger og specialforeninger betegnes som  

 en  

 spaltning, har som nævnt ikke skattemæssige konsekvenser og gennemføres uden  

 anvendelse af fusionsskattelovens regler.
Ligesom efter § 15 a, stk. 4, er det ifølge den  

 almindelige regel om spaltning af aktie- og anpartsselskaber i  

 fusionsskattelovens § 15 a, stk. 1, en betingelse for anvendelse af  

 fusionsskattelovens regler om spaltning, at der er opnået tilladelse hertil  

 fra  

 Ligningsrådet.
Ifølge Ligningsrådets hidtidige praksis har spaltningsreglerne  

 ikke kunnet anvendes til at gennemføre interesseopdelinger af selskaber med  

 skattemæssig succession.
 Ligningsrådet har således i forbindelse med tilladelser til  

 spaltning af aktieselskaber i visse situationer fastsat vilkår om, at de i  

 forbindelse med spaltningen modtagne aktier eller anparter ikke inden for en  

 periode på 3 år må afhændes således, at der sker en forrykkelse af det  

 indbyrdes ejerforhold, eller således, at det medfører, at  

 kontantvederlæggelsen  

 overstiger 10 pct. af den pålydende værdi af de modtagne aktier eller  

 anparter.  

 Til grund herfor ligger bl.a. en erklæring fra Rådet og Kommissionen i et  

 rådsprotokollat til fusionsdirektivets artikel 11, stk. 1, om, at en  

 medlemsstat kan fravige fusionsdirektivet, hvis for eksempel en spaltning  

 medfører, at det spaltede selskab opdeles mellem dets aktionærer, samt  

 fusionsskattelovens § 2, hvoraf det fremgår, at den kontante  

 udligningssum  

 højst må være på 10 pct. af de modtagne værdipapirers pålydende værdi.
For så vidt angår investeringsforeninger gør der sig det særlige  

 forhold gældende, at medlemmerne til hver en tid kan kræve sig indløst.
Denne  

 indløsningsret fremgår af § 1 i lov om investeringsforeninger og  

 specialforeninger og er implementeret i henhold til  

 investeringsforeningsdirektivet.
 På baggrund heraf, og da omstændighederne omkring spaltning af en  

 investeringsforening, som typisk har mange medlemmer, ikke kan sammenlignes  

 med  

 en situation, hvor nogle få aktionærer vil opdele et selskab mellem sig, vil  

 der ikke være grundlag for i samme omfang at opstille vilkår om, at der ikke  

 inden for en vis periode efter spaltningen må ske kontant indløsning af  

 medlemmerne.
En spaltning kan efter fusionsskattelovens § 15 a,  

 stk. 2, gennemføres, uden at det indskydende selskab ophører.
I så fald  

 skal de aktiver og passiver, der overføres til det modtagende selskab eller  

 til  

 hvert af de modtagende selskaber, ifølge § 15 a, stk. 3, udgøre en  

 gren af en virksomhed, jf. reglen vedrørende tilførsel af aktiver i  

 fusionsskattelovens § 15 c, stk. 2. Det er imidlertid vanskeligt at  

 forestille sig, at der i de enkelte afdelinger af en investeringsforening kan  

 findes organisationsmæssige grenopdelinger, således at en spaltning kan  

 gennemføres, uden at den indskydende afdeling ophører.
Afgørelsen heraf må  

 dog  

 bero på de konkrete omstændigheder, som vil blive vurderet i anledning af en  

 eventuel ansøgning om tilladelse til at anvende fusionsskattelovens regler om  

 spaltning.
Den skattemæssige definition af investeringsforeninger er ikke  

 knyttet til lov om investeringsforeninger.
Specialforeninger vil således som  

 hovedregel være omfattet af begrebet investeringsforeninger, når dette er  

 anvendt i skattelovgivningen.
Ifølge gældende praksis på skatteområdet bliver  

 foreninger med meget få medlemmer imidlertid ikke betragtet som selvstændige  

 skattesubjekter, hvilket kan få betydning for specialforeninger med få  

 medlemmer.
Der sondres mellem kontoførende investeringsforeninger og  

 bevisudstedende foreninger, ligesom der i relation til de bevisudstedende  

 foreninger sondres mellem de akkumulerende og udloddende foreninger.
En  

 udloddende forening er ikke undergivet beskatning.
Beskatningen af de  

 udloddede  

 udbytter sker derimod hos foreningens medlemmer efter transparensprincippet,  

 der betyder, at beskatningen i stor udstrækning sker, som om medlemmet selv  

 havde foretaget en direkte investering i det pågældende værdipapir.
De  

 akkumulerende foreninger betaler selskabsskat, og udlodninger fra disse  

 foreninger beskattes hos medlemmerne som aktieudbytte.
For så vidt angår de  

 kontoførende foreninger, som skattemæssigt er undergivet lov om beskatning af  

 medlemmer af investeringsforeninger, sker beskatningen direkte hos det  

 enkelte  

 medlem.
 En overgang fra akkumulerende til udloddende investeringsforening  

 er ensbetydende med en overgang til beskatning efter selskabsskattelovens §1  

 stk. 1, nr. 6, som medfører ophørsbeskatning efter selskabsskattelovens  

 § 5, stk. 4, jf. stk. 1.
 Skal en investeringsforening kunne opnå tilladelse til, at  

 fusionsskattelovens regler bringes i anvendelse ved spaltning af foreningen,  

 er  

 det således en forudsætning, at den skattemæssige status opretholdes i  

 forbindelse med spaltningen, dvs. at de modtagende foreninger har samme  

 skattemæssige status som den ophørende.
Ligningsrådet kan endvidere konkret fastsætte vilkår, hvis  

 spaltningen lægger op til gennemførelse af dispositioner, der ikke er i  

 overensstemmelse med de almindelige principper i fusionsskatteloven, jf.
TfS  

 1990, 332, hvor Ligningsrådet, som vilkår for at tillade skattefri fusion af  

 to  

 udloddende afdelinger af investeringsforeninger, fastsatte, at den  

 indskydende  

 afdelings negative udlodningskonto ikke anvendtes til modregning i den  

 modtagende afdelings fremtidige udlodninger.
4.4 Ikrafttræden Bestemmelsen om, at Ligningsrådet kan tillade, at  

 fusionsskattelovens regler bringes i anvendelse ved spaltning af  

 investeringsforeninger trådte i kraft den 1. januar 1998, og har virkning for  

 spaltninger, når spaltningsdatoen er den 1. januar 1998 eller senere.
Indholdsforetgnelse side 1 Indledning 000 2 Aktieafgiftsloven 000 2.1.
Indledning 000 2.2.
Fusion, spaltning, tilførsel af aktiver og ombytning af  

 aktier 000 2.3.
 Aktier m.v. i boligaktieselskaber m.v.
000 2.4.
Ikrafttræden 000 3.
Aktieavancebeskatningsloven 000 3.1.
Indledning 000 3.2.
Sidestillelse af aktier i selskaber i tredjelande med  

 aktier i selskaber i EU 000 3.2.1.
 Et selskab erhverver flertallet af stemmerne i det  

 erhvervede selskab.
000 3.2.2.
 Et selskab erhverver hele aktiekapitalen i det erhvervede  

 selskab.
000 3.3.
Harmonisering af beregningen af den maksimale kontante  

 udligningssum 000 3.4 Ikrafttræden 000 4.
Fusionsskatteloven 000 4.1.
Indledning 000 4.2.
Spaltningsbegrebet 000 4.3.
