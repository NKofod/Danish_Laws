 En registreret virksomhed udleverede til sine forretningsforbindelser  

 skønlitterære bøger (indkøbspris godt 20 kr pr bog) med en nytårshilsen.
 Nævnet traf afgørelse om, at virksomheden ikke til den indgående afgift  

 kunne medregne merværdiafgiften af de omhandlede bøger, idet de efter nævnets  

 opfattelse måtte anses for at være gaver, for hvilke der ikke er fradragsret,  

 jf lovens § 16, stk 3, punkt e.
 Nævnet lagde herved vægt på, at virksomhedens navn ikke var anført på en  

 tydelig måde på bøgerne.
 Nævnet fastlagde i forbindelse hermed følgende definition af begrebet  

 reklameartikler i merværdiafgiftslovens forstand:
Ved reklameartikler forstås varer til en indkøbs- eller fremstillingspris  

 på højst 50 kr, excl moms, som en virksomhed vederlagsfrit udleverer til sine  

 kunder eller potentielle kunder.
Varerne skal på en iøjnefaldende måde være  

 forsynet med virksomhedens navn eller logo, således at de af den grund må  

 antages at have mistet betydningen som handelsobjekter.
Nævnet har, ved Mn.1019, med virkning fra 1. januar 1986 forhøjet  

 beløbsgrænsen for reklameartikler til 100 kr, excl moms.
Se også Mn.216,  

 Mn.426, Mn.427, Mn.487, Mn.807, Mn.837, Mn.982 og Mn.1126.
