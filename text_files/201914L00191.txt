Betænkning afgivet af Skatteudvalget den 19. november 2019 Betænkning over Forslag til lov om ændring af chokoladeafgiftsloven, lov om forskellige forbrugsafgifter, momsloven og forskellige andre love (Godtgørelse af visse punktafgifter til godkendte humanitære organisationer m.v., ændring vedrørende konsignationslagre, kædehandel og bekæmpelse af momssvig ved EU-handel, overførsel af varer til andre EU-lande, ændring af reglerne om udtagning af varer, ydelser og aktiver, præcisering af EU-regel om levering mod vederlag og værnsregel mod misbrug af særordningen for rejsebureauer m.v.) [af skatteministeren (Morten Bødskov)]:
1. Ændringsforslag Der er stillet 11 ændringsforslag til lovforslaget.
Venstres medlemmer af udvalget har stillet ændringsforslag nr. 1, 8 og 11, herunder om deling af lovforslaget, og skatteministeren har stillet ændringsforslag nr. 2-7, 9 og 10.
2. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (S, DF, SF, EL og ALT) indstiller lovforslag A og B til vedtagelse med de stillede ændringsforslag.
Et mindretal i udvalget (V, RV, KF og LA) indstiller lovforslag A til vedtagelse med de stillede ændringsforslag.
Mindretallet vil ved 3. behandling redegøre for sin stilling til lovforslag B.
Mindretallet vil stemme for det stillede ændringsforslag til lovforslag B.
 Udvalget anmoder om, at lovforslag B efter 2. behandling henvises til fornyet udvalgsbehandling.
 Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (V), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af chokoladeafgiftsloven, lov om forskellige forbrugsafgifter, momsloven og forskellige andre love (Godtgørelse af visse punktafgifter til godkendte humanitære organisationer m.v., ændring vedrørende konsignationslagre, kædehandel og bekæmpelse af momssvig ved EU-handel, overførsel af varer til andre EU-lande, ændring af reglerne om udtagning af varer, ydelser og aktiver og præcisering af EU-regel om levering mod vederlag m.v.)« omfattende §§ 1-3, § 4, nr. 1-27 og 29, og §§ 5-11.
 B. »Forslag til lov om ændring af momsloven (Værnsregel mod misbrug af særordningen for rejsebureauer)« omfattende § 4, nr. 28, og § 11.
[Forslag om deling af lovforslaget] b Ændringsforslag til det under A nævnte lovforslag Til § 1 Af skatteministeren, tiltrådt af udvalget:
 2) Nr. 1 affattes således:
 »1. § 1, stk. 2, nr. 1, affattes således:
»1) Varer, som efter § 2, nr. 1, litra a og b, i lov om lægemidler er defineret som lægemidler, og varer, som efter § 3, nr. 7, i lov om forsøgsordning med medicinsk cannabis er defineret som et cannabisslutprodukt.«« [Nyaffattelse af henvisning til lægemidler omfattet af chokoladeafgiftsloven] 3) Nr. 6 affattes således:
 »6. § 8, stk. 1, nr. 5, affattes således:
»5) Varer, der leveres til fremstilling af varer, som efter § 2, nr. 1, litra a og b, i lov om lægemidler er defineret som lægemidler, og varer, som efter § 3, nr. 7, i lov om forsøgsordning med medicinsk cannabis er defineret som et cannabisslutprodukt.«« [Nyaffattelse af henvisning til lægemidler omfattet af chokoladeafgiftsloven] Til § 4 4) I det under nr. 6 foreslåede § 5, stk. 4, ændres i 2. pkt. »fradrag« til: »fuld eller delvis fradragsret«, og »og ydelser« udgår.
[Tilpasning til momslovens sprogbrug] 5) Nr. 25 affattes således:
»25. I § 44, stk. 2, 3. pkt., ændres »registrering eller ved salg eller overdragelse« til: »registrering, ved salg, ved udtagning eller ved overdragelse«.« [Sproglig præcisering af bestemmelsen] Til § 10 6) I det under nr. 1 foreslåede § 26, stk. 9, ændres »Godtgørelsen efter § 5, stk. 17 og 23« til: »Godtgørelsen efter chokoladeafgiftslovens § 9, stk. 5, og § 20, stk. 5, som affattet ved denne lovs § 5, nr. 17 og 23«.
[Præcisering af bestemmelsen] Til § 11 7) I stk. 1 indsættes efter »stk. 2«: »og 3«.
[Konsekvens af ændringsforslag nr. 9] Af et mindretal (V), tiltrådt af et flertal (det øvrige udvalg):
 8) I stk. 2 ændres »20-25, 28 og 29« til: »20-25 og 29«.
[Konsekvensændring som følge af ændringsforslag nr. 1] Af skatteministeren, tiltrådt af udvalget:
 9) Efter stk. 2 indsættes som nyt stykke:
»Stk. 3. § 10 træder i kraft dagen efter bekendtgørelsen i Lovtidende.« Stk. 3 bliver herefter stk. 4.
[Konsekvens af ændringsforslag nr. 6] 10) Som stk. 5 og 6 indsættes:
 »Stk. 5. § 10 har virkning fra og med den 1. april 2019.
Stk. 6. § 4, nr. 3-7, 12, 15, 16, 20-25 og 29, samt § 4, nr. 13 eller 14, finder ikke anvendelse ved regulering af investeringsgoder, som er overgået til udelukkende at blive anvendt til momsfrie aktiviteter i virksomheden før ikrafttrædelsen af § 4, nr. 3-7, 12, 15, 16, 20-25 og 29, samt § 4, nr. 13 eller 14. For regulering af sådanne investeringsgoder finder reglerne i momsloven, jf. lovbekendtgørelse nr. 1021 af 26. september 2019, fortsat anvendelse.« [Konsekvens af ændringsforslag nr. 6 og overgangsbestemmelse for udtagning af investeringsgoder] c Ændringsforslag til det under B nævnte lovforslag Til § 11 Af et mindretal (V), tiltrådt af et flertal (det øvrige udvalg):
 11) Paragraffen affattes således:
»§ 11 Skatteministeren fastsætter tidspunktet for lovens ikrafttrædelse.« [Konsekvensændring som følge af ændringsforslag nr. 1] Bemærkninger Til nr. 1 Det foreslås at dele lovforslaget i to forslag.
Det ene forslag (A) vedrører godtgørelse af visse punktafgifter til godkendte humanitære organisationer m.v., ændring vedrørende konsignationslagre, kædehandel og bekæmpelse af momssvig ved EU-handel, overførsel af varer til andre EU-lande, ændring af reglerne om udtagning af varer, ydelser og aktiver og præcisering af EU-regel om levering mod vederlag m.v.
Det andet lovforslag (B) vedrører en værnsregel mod misbrug af særordningen for rejsebureauer.
Til nr. 2 I lovforslagets § 1, nr. 1, foreslås det at nyaffatte chokoladeafgiftslovens § 1, stk. 2, nr. 1, med det formål at opdatere henvisningerne til lægemidler omfattet af chokoladeafgiftsloven.
Med den i lovforslaget foreslåede nyaffattelse fremgår det dog ikke klart, hvilke lægemidler som er omfattet af chokoladeafgiftslovens § 1, stk. 2, nr. 1.
Det foreslås derfor at nyaffatte bestemmelsen, således at det tydeligt fremgår, hvilke varer der er fritaget for afgift.
Bestemmelsen får herefter følgende ordlyd: Varer, som efter § 2, nr. 1, litra a og b, i lov om lægemidler er defineret som lægemidler, og varer, som i § 3, nr. 7, i lov om forsøgsordning med medicinsk cannabis er defineret som et cannabisslutprodukt.
 I § 2, nr. 1, litra a og b, i lov om lægemidler (herefter lægemiddelloven) defineres lægemidler.
I lov om forsøgsordning med medicinsk cannabis reguleres en forsøgsordning med cannabis.
Cannabisslutprodukter, som er omfattet af § 3, nr. 7, i lov om forsøgsordning med medicinsk cannabis, fremstilles på et apotek eller et sygehusapotek ud fra et cannabismellemprodukt efter lægens ordination til en konkret patient.
Til nr. 3 I lovforslagets § 1, nr. 6, foreslås det at nyaffatte chokoladeafgiftslovens § 8, stk. 1, nr. 5, med det formål at opdatere henvisningerne til lægemidler omfattet af chokoladeafgiftsloven.
Med den foreslåede nyaffattelse er det dog uklart, hvilke lægemidler som er omfattet af chokoladeafgiftsloven § 8, stk. 1, nr. 5.
Det foreslås derfor at nyaffatte bestemmelsen, således at det tydeligt fremgår, hvilke varer der skal fremstilles for at opnå fradrag efter bestemmelsen.
Bestemmelsen får herefter følgende ordlyd: Varer, der leveres til fremstilling af varer, som efter § 2, nr. 1, litra a og b, i lov om lægemidler er defineret som lægemidler, og varer, som i § 3, nr. 7, i lov om forsøgsordning med medicinsk cannabis er defineret som et cannabisslutprodukt.
 I lægemiddellovens § 2, nr. 1, litra a og b, defineres lægemidler.
I lov om forsøgsordning med medicinsk cannabis reguleres en forsøgsordning med cannabis.
Cannabisslutprodukter, som er omfattet af § 3, nr. 7, i lov om forsøgsordning med medicinsk cannabis, fremstilles på et apotek eller et sygehusapotek ud fra et cannabismellemprodukt efter lægens ordination til en konkret patient.
Til nr. 4 Med levering mod vederlag sidestilles efter momslovens § 5, stk. 3, udtagning af ydelser til privat brug for virksomhedens indehaver eller til dennes personale eller i øvrigt til virksomheden uvedkommende formål.
Det foreslås bl.a. i lovforslagets § 4, nr. 6, at indsætte et nyt stk. 4 i momslovens § 5, hvorefter anvendelse af varer til privat brug for virksomhedens indehaver eller dennes personale eller i øvrigt virksomheden uvedkommende formål sidestilles med levering af ydelser mod vederlag.
Anvendelsen af en vare vil således blive sidestillet med ydelser.
Anvendelse af f.eks. et aktiv til private formål vil derfor blive sidestillet med levering af en ydelse mod vederlag og derfor udtagningsbeskattet som en ydelse.
 Formålet med indsættelsen af stk. 4 er bl.a. at bringe momsloven tættere på det bagvedliggende momssystemdirektiv (2006/112/EF). Med det foreslåede stk. 4 er formuleringen dog kommet væk fra sprogbrugen i de øvrige bestemmelser i momsloven, og formuleringen ses at kunne komme tættere på ordlyden i momssystemdirektivet.
Det foreslås, at »fradrag« ændres til »fuld eller delvis fradragsret«, og at »og ydelser« i det foreslåede stk. 4, 2. pkt., udgår.
Hensigten er bl.a. at sikre en ordlyd, der er tilpasset den sproglige formulering i de øvrige bestemmelser i momsloven vedrørende udtagning, jf. momslovens § 5, stk. 1, og lovforslagets nr. § 4, nr. 5. Der er fortsat tale om en tilpasning, der bringer momslovens ordlyd tættere på det bagvedliggende momssystemdirektiv, hvorefter EU-landene kan udtagningsbeskatte tilfælde, hvor varen har givet ret til fuldt eller delvist momsfradrag.
Til nr. 5 I lovforslagets § 4, nr. 25, foreslås det at ændre »registrering eller ved salg« til »registrering, ved salg, ved udtagning«.
Formålet er at sikre, at der ved udtagning også kan ske en samlet regulering for den resterende reguleringsperiode.
 Det foreslås at nyaffatte lovforslagets § 4, nr. 25, således at forslaget får følgende ordlyd: I § 44, stk. 2, 3. pkt., ændres »registrering eller ved salg eller overdragelse« til: »registrering, ved salg, ved udtagning eller ved overdragelse«.
Baggrunden for nyaffattelsen er en sproglig forbedring, idet det udover det allerede foreslåede foreslås, at ordet »ved« indsættes foran »overdragelse« i momslovens § 44, stk. 2, 3. pkt., således at momslovens § 44, stk. 2, 3. pkt., kommer til at lyde som følgende: »Ved regulering i tilfælde af afmeldelse fra registrering, ved salg, ved udtagning eller ved overdragelse foretages regulering dog for den resterende del af reguleringsperioden.« Til nr. 6 Den godtgørelsesordning, som giver virksomheder mulighed for at få afgiftsgodtgørelse i overgangsperioden, hvor virksomheder blev afgiftspålagt efter både chokoladeafgiftsloven og isafgiftsloven, som lovforslagets § 10 vedrører, er fastsat og reguleret i chokoladeafgiftsloven.
Dette fremgår ikke tydeligt af det foreslåede.
 Det foreslås derfor præciseret, at det er godtgørelsesordningen, som er fastsat i chokoladeafgiftslovens § 9, stk. 5, og § 20, stk. 5, og affattet ved § 5, nr. 17 og 23, i lov nr. 1728 af 27. december 2018, som det foreslåede vedrører.
 Formålet med ændringen er at præcisere, at det foreslåede gælder godtgørelsesordningerne, som er fastsat i chokoladeafgiftslovens § 9, stk. 5, og § 20, stk. 5.
Til nr. 7 Det foreslås, at der i lovforslagets § 11, stk. 1, indsættes en henvisning til det stk. 3, som foreslås indsat ved ændringsforslag nr. 9.
Til nr. 8 og 11 Der er tale om en konsekvensændring som følge af forslaget om deling af lovforslaget i to forslag, jf. ændringsforslag nr. 1.
Til nr. 9 Det foreslås, at lovens § 10 skal træde i kraft dagen efter bekendtgørelsen i Lovtidende.
Det sker i et nyt stykke, der foreslås indsat efter stk. 2. Stk. 3 bliver herefter stk. 4.
 Formålet med ændringen er, at lovens § 10, nr. 1, skal træde i kraft, før chokoladeafgiftslovens kapitel 2 (og dermed chokoladeafgiftslovens § 20, stk. 5) ophæves pr. 1. januar 2020. Chokoladeafgiftslovens kapitel 2 blev ophævet ved § 1, nr. 2, i lov nr. 1686 af 26. december 2017. Ophævelsen træder i kraft den 1. januar 2020, jf. § 7, stk. 2, i lov nr. 1686 af 26. december 2017.
 Lovforslagets § 10 henviser til chokoladeafgiftslovens § 20, stk. 5, som er placeret i chokoladeafgiftslovens kapitel 2, og bestemmelsen ophæves den 1. januar 2020. Det er således nødvendigt at lade lovens § 10 træde i kraft inden denne dato.
Til nr. 10 Det foreslås som et nyt stk. 5 i lovforslagets § 11 fastsat, at lovens § 10 skal have virkning fra og med den 1. april 2019.
 Baggrunden herfor er, at det ved lovforslagets § 10 foreslås at ændre i lov nr. 1728 af 27. december 2018. Lovforslagets § 10 henviser til godtgørelsesordningen, som er affattet ved § 5, nr. 17 og 23, i lov nr. 1728 af 27. december 2018. Det fremgår af denne lovs § 26, stk. 6, at § 5, nr. 17 og 23, har virkning fra og med den 1. april 2019. Derfor foreslås det, at lovens § 10 skal have virkning fra den samme dato, så udvidelsen af godtgørelsesordningen angår samme periode som godtgørelsesordningen som affattet ved § 5, nr. 17 og 23, i lov nr. 1728 af 27. december 2018. Der er tale om en begunstigende ændring for borgerne.
Efter lovforslaget vil investeringsgoder skulle pålægges moms ved udtagning i det omfang, leveringen kan sidestilles med en momspligtig levering mod vederlag.
Samtidig vil der ved udtagningen skulle foretages regulering for den resterende reguleringsperiode i det omfang, der ikke er opnået fuldt fradrag.
 Ved ændringsforslaget foreslås det som et nyt stk. 6 at indsætte en overgangsbestemmelse, hvorefter investeringsgoder, som er overgået til udelukkende at blive anvendt i virksomheden til momsfrie formål, før lovens § 4, nr. 3-7, 12, 15, 16, 20- 25 og 29, samt § 4, nr. 13 eller 14, er trådt i kraft, fortsat ville skulle være omfattet af den reguleringsordning, som var gældende indtil ikrafttræden af lovens § 4, nr. 3-7, 12, 15, 16, 20-25 og 29, samt § 4, nr. 13 eller 14.
 For at imødegå usikkerhed om behandlingen af investeringsgoder, der er udtaget, før lovens § 4, nr. 3-7, 12, 15, 16, 20-25 og 29, samt § 4, nr. 13 eller 14, er trådt i kraft, foreslås det præciseret, at investeringsgoder, som er overgået til udelukkende at blive anvendt i virksomheden til momsfrie formål før ikrafttrædelse af lovens § 4, nr. 3-7, 12, 15, 16, 20-25 og 29, samt § 4, nr. 13 eller 14, fortsat skal være omfattet af investeringsgodets igangværende reguleringsforpligtigelse også efter ikrafttræden af lovens § 4, nr. 3-7, 12, 15, 16, 20-25 og 29, samt § 4, nr. 13 eller 14.
 Det bemærkes, at det alene vil være lovens § 4, nr. 13 eller 14, der vil blive sat i kraft sammen med § 4, nr. 3-7, 12, 15, 16, 20-25 og 29. Når denne del af loven er sat i kraft, vil det nummer  13 eller 14  der ikke er blevet sat i kraft, blive foreslået ophævet.
4. Udvalgsarbejdet Lovforslaget blev fremsat den 2. oktober 2019 og var til 1. behandling den 10. oktober 2019. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Dele af lovforslaget er en genfremsættelse af lovforslag nr.
L 223, folketingsåret 2018-19, 1. samling.
Et udkast til lovforslaget har inden fremsættelsen været sendt i høring, og Skatteministeriet sendte den 8. august 2019 dette udkast til udvalget, jf.
SAU alm. del  bilag 18, folketingsåret 2018-19, 2. samling.
Den 3. oktober 2019 sendte skatteministeren høringssvarene og høringsnotaterne til udvalget.
Bilag Under udvalgsarbejdet er der omdelt 12 bilag på lovforslaget.
Skriftlige henvendelser Udvalget har under udvalgsarbejdet modtaget 5 skriftlige henvendelser om lovforslaget.
Deputation Udvalget har under udvalgsarbejdet modtaget 1 deputation, der mundligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 19 spørgsmål til skatteministeren til skriftlig besvarelse.
Skatteministeren har besvaret spørgsmål nr. 1-18. Udvalget forventer, at skatteministeren besvarer spørgsmål nr. 19 inden 3. behandling af lovforslaget.
Birgitte Vind (S) Bjørn Brandenborg (S) Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) fmd.
Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Lisbeth Bech Poulsen (SF) Rune Lund (EL) Victoria Velasquez (EL) Susanne Zimmer (ALT) Louise Schack Elholm (V) Anne Honoré Østergaard (V) Kristian Pihl Lorentzen (V) Lars Christian Lilleholt (V) nfmd.
Torsten Schack Pedersen (V) Marie Bjerre (V) Morten Dahlin (V) Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Ole Birk Olesen (LA) Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
