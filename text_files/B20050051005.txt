Bekendtgørelse  

 om indgåelse af ægteskab I medfør af § 12, § 13, stk. 4, § 20, stk. 3 og 4, §  

 58 a, stk. 2, og § 66 i lov om ægteskabs  

 indgåelse og opløsning, jf. lovbekendtgørelse nr. 147 af 9. marts 1999, som  

 ændret  

 ved § 1 i lov nr. 446 af 9. juni 2004, og efter § 2, stk. 3 og 4, og §  

 6 a  

 i lov nr. 372 af 7. juni 1989 om  

 registreret partnerskab, som ændret ved § 6 i lov nr. 446 af 9. juni 2004,  

 fastsættes:
Kapitel 1 Prøvelse af ægteskabsbetingelserne § 1.  

  

 Henvendelse om prøvelse af betingelserne for indgåelse af ægteskab sker til  

 kommunen.
Prøvelse af ægteskabsbetingelserne foretages af  

 kommunalbestyrelsens  

 formand (borgmesteren). I kommuner med magistratsstyre eller en styreform med  

 delt administrativ ledelse, jf. §§ 64 og  

 64 a  

 i lov om kommunernes styrelse, kan  

 kommunalbestyrelsen i kommunens styrelsesvedtægt bestemme, at prøvelsen skal  

 foretages af et magistratsmedlem henholdsvis en udvalgsformand, jf. lovens  

 § 13, stk. 1.
Stk. 2.  

  

 Prøvelsen  

 foretages i den kommune, hvor en af parterne bor.
Har ingen af parterne bopæl  

 her i landet, foretages prøvelsen på det sted, hvor en af parterne opholder  

 sig.
Dette er dog ikke til hinder for, at prøvelsen foretages i en anden  

 kommune, hvis prøvelsesmyndigheden dér accepterer det.
 Stk. 3.  

  

 Efter lovens §  

 13, stk. 3, betales 500 kr. ved indgivelse af en anmodning om prøvelse af  

 ægteskabsbetingelserne, hvis ingen af parterne har bopæl her i landet.
Stk. 4.  

  

 Prøvelsesmyndigheden og statsamtet kan bestemme, at dokumenter, der er  

 nødvendige for prøvelsen, og som ikke er affattet på dansk eller et andet  

 nordisk  

 sprog, skal oversættes.
Udgiften hertil afholdes af parterne, uanset om de  

 har  

 bopæl her i landet eller ej.
Prøvelsesmyndigheden og statsamtet kan bestemme,  

 at der skal indbetales et beløb til sikkerhed for betalingen.
Disse regler  

 finder ikke anvendelse, hvis parterne selv lader dokumenterne oversætte ved  

 en  

 autoriseret translatør.
Stk. 5.  

  

 Prøvelsesmyndigheden og statsamtet kan tilkalde tolk.
Udgiften herved  

 afholdes  

 af parterne, hvis ingen af dem har bopæl her i landet.
Dette gælder dog ikke,  

 hvis parterne er nordiske statsborgere.
I øvrigt finder stk. 4, 3. pkt.  

 tilsvarende anvendelse.
§ 2.  

  

 Hver af parterne skal forevise fødsels-,  

 dåbs- eller navneattest.
Personer, der er født i de sønderjyske landsdele,  

 skal  

 forevise fødselsattest udstedt af personregisterføreren.
Stk. 2.  

  

 For parter, der  

 er født efter den 1. januar 1969, er det ikke nødvendigt at fremlægge  

 dokumentation  

 for navnet.
Det gælder dog ikke for:
 1)  

 	  

 Parter født i de  

 sønderjyske landsdele.
 2)  

 	  

 Parter født i udlandet.
 Stk. 3.  

  

 Hvis  

 dokumentation efter stk. 1 ikke kan forevises, skal navn og fødselsdato  

 godtgøres ved andet offentligt dokument, der godtgør navnets rette stavemåde,  

 f.eks. pas eller førerbevis.
 § 3.  

  

 Hver af parterne skal på en blanket, der udleveres af prøvelsesmyndigheden,  

 oplyse:
 1)  

 	  

 Fulde navn, adresse,  

 personnummer samt fødselsregistreringssted.
 2)  

 	  

 Hvilket efternavn den  

 pågældende ønsker efter vielsen.
 3)  

 	  

 Statsborgerforhold,  

 såfremt dette ikke er dansk.
 4)  

 	  

 Hvem den pågældende  

 skal giftes med.
 5)  

 	  

 Om den pågældende er  

 under værgemål efter værgemålslovens § 5 eller under værgemål med fratagelse  

 af  

 den retlige handleevne, jf. værgemålslovens § 6.
 6)  

 	  

 Om den pågældende og  

 den anden part er beslægtede i ret op- og nedstigende linje eller er hel-  

 eller  

 halvsøskende, og om nogen af dem har været gift med den andens slægtning i  

 ret  

 op- eller nedstigende linje.
 7)  

 	  

 Om den ene part er  

 adopteret af den anden.
 8)  

 	  

 Om den pågældende  

 tidligere har indgået ægteskab.
Stk. 2.  

  

 Det skal af  

 erklæringen fremgå, at den anden part er gjort bekendt med denne.
Hvis den  

 ene  

 part antager den anden parts efternavn, skal det fremgå af erklæringen, at  

 den  

 anden part har givet sit samtykke dertil.
 § 4.  

  

 Hvis den ene part ikke har dansk indfødsret, statsborgerskab i et af de andre  

 nordiske lande eller opholdstilladelse efter udlændingelovens §§ 6-  

 9 f, og den anden part har indfødsret,  

 statsborgerskab eller opholdstilladelse som nævnt ovenfor, skal hver af  

 parterne afgive erklæring om at være bekendt med bestemmelserne i  

 udlændingelovens § 9, stk. 1, nr. 1, og stk. 3-11. Det gælder dog ikke, når  

 den  

 herboende enten er EU/EØS-statsborger med opholdstilladelse efter  

 udlændingelovens § 6, schweizisk statsborger med opholdstilladelse efter  

 udlændingelovens § 6 eller estisk, lettisk, litauisk, polsk, slovakisk,  

 slovensk, tjekkisk eller ungarsk statsborger med opholdstilladelse efter  

 udlændingelovens §  

 9 a.  

 Erklæringen afgives på en blanket, der udleveres af prøvelsesmyndigheden.
 Stk. 2.  

  

 I tilfælde, hvor  

 erklæring skal afgives efter stk. 1, skal prøvelsesmyndigheden udlevere en  

 vejledning om udlændingelovens regler om ægtefællesammenføring til parterne.
§ 5.  

  

 Den, som er under 18 år og ikke  

 tidligere har været gift, skal godtgøre, at forældrene samtykker i  

 ægteskabets  

 indgåelse.
Samtykke kan afgives på en blanket, der udleveres af  

 prøvelsesmyndigheden.
Stk. 2.  

  

 Hvis den ene af forældrene er  

 død, sindssyg eller åndssvag eller uden del i forældremyndigheden, eller hvis  

 den pågældendes erklæring ikke kan indhentes uden særlig vanskelighed eller  

 forsinkelse, er den andens samtykke tilstrækkeligt.
Grunden til, at kun den  

 ene  

 af forældrenes samtykke foreligger, skal oplyses over for  

 prøvelsesmyndigheden.
 Stk. 3.  

  

 Gælder det i  

 stk. 2 anførte begge forældre, kræves samtykke fra den eller dem, der har  

 forældremyndigheden.  

 Dokumentation for forældremyndigheden skal forevises for  

 prøvelsesmyndigheden.
 § 6.  

  

 Den, som er under 18 år, skal forevise tilladelse fra statsamtet til  

 indgåelse  

 af ægteskabet, jf. lovens § 1.
§ 7.  

  

 Den, som er under værgemål efter værgemålslovens § 5 eller under værgemål med  

 fratagelse af den retlige handleevne, jf. værgemålslovens § 6, skal godtgøre,  

 at værgen samtykker i ægteskabets indgåelse.
Værgebeskikkelsen skal forevises  

 for prøvelsesmyndigheden.
Samtykket kan afgives på en blanket, der udleveres  

 af  

 prøvelsesmyndigheden.
§ 8.  

  

 Erklæringerne efter §§ 3, 5 og 7 skal være udstedt inden for de sidste 4 uger  

 før indleveringen til prøvelsesmyndigheden.
Dette gælder dog ikke, hvis der  

 foreligger særlige grunde til, at indleveringen er blevet udsat, f.eks. at  

 erklæringen har været anvendt ved ansøgning om ægteskabstilladelse.
 § 9.  

  

 Hvis forældre eller den eller dem, der i øvrigt har forældremyndigheden, jf.  

 §  

 5, eller værgen, jf. § 7, har nægtet at samtykke i ægteskabets indgåelse,  

 skal  

 der forevises ægteskabstilladelse fra statsamtet, jf. lovens § 4.
Stk. 2.  

  

 Samtykke fra  

 forældre, eller den eller dem, der i øvrigt har forældremyndigheden, jf.  

 lovens  

 § 2, eller værgen, jf. lovens § 3, er unødvendigt, hvis sådant samtykke ikke  

 kræves efter loven i det land, hvor den pågældende har bopæl.
Personer, der  

 er  

 fyldt 18 år, skal ikke have samtykke fra forældrene, uanset at dette kræves  

 efter loven i det land, hvor den pågældende har bopæl.
 § 10.  

  

 Har nogen af parterne været gift med den andens slægtning i ret op- eller  

 nedstigende linje, skal der forevises ægteskabstilladelse fra  

 Familiestyrelsen,  

 jf. lovens § 7.
 § 11.  

  

 Har nogen af parterne tidligere indgået ægteskab, skal der for  

 prøvelsesmyndigheden fremlægges dokumentation for, at det tidligere ægteskab  

 er  

 ophørt ved skilsmisse, omstødelse, dødsfald eller lignende, hvis dette ikke  

 er  

 sket i Danmark, jf. dog stk. 2.
Stk. 2.  

  

 Er det tidligere  

 ægteskab opløst ved udenlandsk skilsmisse, omstødelse eller lignende uden for  

 de nordiske lande, tager statsamtet stilling til, om der er fremlagt  

 dokumentation for, at ægteskabet er opløst.
Sagen behandles af statsamtet på  

 det sted, hvor en af parterne bor eller opholder sig.
Har ingen af parterne  

 bopæl eller ophold her i landet, behandles sagen af  

 statsamtet  

 på det sted, hvor prøvelsesmyndigheden ligger.
 § 12.  

  

 Hver af parterne skal dokumentere at have dansk indfødsret, lovligt ophold  

 her  

 i landet eller tilladelse fra statsamtet, jf. lovens §  

 11 a.
 § 13.  

  

 Indsigelse mod indgåelse af ægteskabet fremsættes over for  

 prøvelsesmyndigheden,  

 der afgør, om indsigelsen er berettiget.
 § 14.  

  

 Hvis en part  

 ikke har bopæl her i landet eller tidligere har boet eller opholdt sig i  

 udlandet, kan prøvelsesmyndigheden pålægge parten at fremlægge dokumentation  

 fra det eller de lande, hvor den pågældende har eller har haft  

 statsborgerskab,  

 bopæl eller ophold, for, at ægteskabsbetingelserne er opfyldt.
 Stk. 2.  

  

 Hvis en part har  

 statsborgerret og bopæl i udlandet, og det er prøvelsesmyndigheden bekendt,  

 at  

 det påtænkte ægteskab er ubetinget forbudt i det land, hvor parten har  

 statsborgerret eller bopæl, forelægges sagen for Familiestyrelsen.
 § 15.  

  

 Når ægteskabsbetingelserne er opfyldt, udleverer prøvelsesmyndigheden en  

 attest  

 herom (prøvelsesattest), hvis vielsen skal foretages af en anden myndighed.  

 Attesten  

 skal afleveres til vielsesmyndigheden.
Stk. 2.  

  

 Attesten er  

 gyldig i 4 måneder efter udstedelsen.
Hvis betingelsen i lovens §  

 11 a  

 er opfyldt for et kortere tidsrum,  

 begrænses gyldigheden tilsvarende.
Begrænsning af attestens gyldighed anføres  

 i  

 anmærkningsrubrikken.
Kapitel 2 Dispensation fra ægteskabsbetingelserne § 16.  

  

 Ansøgning om tilladelse til at indgå ægteskab, uanset at den pågældende er  

 under 18 år, sendes til statsamtet.
 Stk. 2.  

  

 Ansøgningen skal  

 være ledsaget af:
 1)  

 	  

 Dokumentation for  

 begge parters navn og fødselsdato.
 2)  

 	  

 Oplysning om og så  

 vidt muligt dokumentation for begrundelsen for ansøgningen, f.eks.
a) at kvinden er gravid, eller b) at en af parterne har et barn, der skal medtages i  

 ægteskabet, eller c) at parterne har fået bolig.
3)  

 	  

 Så vidt muligt  

 dokumenterede oplysninger om parternes økonomiske forhold.
Dette gælder dog  

 ikke, hvis ansøgningen er begrundet med graviditet eller med, at en af  

 parterne  

 har et barn, der skal medtages i ægteskabet.
 § 17.  

  

 Ansøgning om tilladelse til at indgå ægteskab, uanset at forældre eller den  

 eller dem, der i øvrigt har forældremyndigheden, jf. § 5, eller værgen, jf. §  

 7,  

 har nægtet samtykke hertil, sendes til statsamtet.
 Stk. 2.  

  

 Ansøgningen skal  

 være ledsaget af dokumentation for parternes navn og fødselsdato og for  

 eventuel afgørelse om værgemål samt indeholde så vidt muligt dokumenterede  

 oplysninger om begrundelsen for ansøgningen.
 § 18.  

  

 Ansøgning om tilladelse til at indgå ægteskab, uanset at den eller de  

 pågældende ikke har dansk indfødsret eller lovligt ophold her i landet, jf. §  

 12, sendes til statsamtet.
 Stk. 2.  

  

 Ansøgningen skal  

 være ledsaget af:
 1)  

 	  

 Dokumentation for  

 begge parters navn og fødselsdato.
 2)  

 	  

 Oplysning om og så  

 vidt muligt dokumentation for begrundelsen for ansøgningen, f.eks.
a)  

 	  

 varigheden af  

 opholdet her i landet, b)  

 	  

 tilknytningen til den  

 person, ægteskabet ønskes indgået med, herunder om tilknytningen er opstået  

 før  

 indrejsen til Danmark, c)  

 	  

 alvorlig sygdom eller  

 alvorligt handicap, eller d)  

 	  

 at parterne har eller  

 venter barn sammen.
§ 19.  

  

 Ansøgning efter §§ 16, 17 og 18 sendes til statsamtet på det sted, hvor en af  

 parterne bor eller opholder sig.
Har ingen af parterne bopæl eller ophold her  

 i  

 landet, behandles sagen af statsamtet på det sted, hvor prøvelsesmyndigheden  

 ligger.
§ 20.  

  

 Ansøgning om tilladelse til at indgå ægteskab, uanset at den ene af parterne  

 har været gift med den andens slægtning i ret op- eller nedstigende linje,  

 sendes til Familiestyrelsen.
Ansøgningen skal være ledsaget af dokumentation  

 for det tidligere ægteskabs ophør.
Det skal endvidere oplyses, om der er  

 fællesbørn i det tidligere ægteskab.
I bekræftende fald skal børnenes alder  

 og  

 opholdssted oplyses.
 § 21.  

  

 Ansøgning om tilladelse til at indgå ægteskab, uanset at offentligt  

 dødsboskifte eller dødsbobehandling ved bobestyrer ikke er påbegyndt, eller  

 at  

 privat dødsboskifte ikke er afsluttet, sendes til prøvelsesmyndigheden.
Kapitel 3 Prøvelse af ægteskabsbetingelserne for finske,  

 islandske, norske eller svenske statsborgere § 22.  

  

 Er  

 en part statsborger i et af de andre nordiske lande, prøves betingelserne for  

 ægteskabets indgåelse for dennes vedkommende efter dansk ret, hvis en af  

 parterne er bosat i Danmark.
Ellers sker prøvelsen efter loven i det land,  

 hvor  

 den pågældende har statsborgerret.
Statsborgerlandets lov skal altid  

 anvendes,  

 hvis den pågældende anmoder derom.
§ 23.  

  

 Skal retten til at indgå ægteskabet prøves efter statsborgerlandets lov, jf.  

 §  

 22, 2. og 3. pkt., kan prøvelsesmyndigheden kræve, at retten til at indgå  

 ægteskabet godtgøres ved ægteskabsattest udstedt af statsborgerlandets  

 myndigheder.
Foreligger en sådan attest, er yderligere prøvelse for den  

 pågældende part unødvendig.
 Stk. 2.  

  

 Ægteskabsattest  

 udstedes af:
 1)  

 	  

 Finland: en  

 befolkningsregisterfører (borgerlig eller kirkelig myndighed).
 2)  

 	  

 Island: en  

 sysselmand, en islandsk ambassade eller legation.
 3)  

 	  

 Norge: en borgerlig  

 vigselsmand, Barne- og familiedepartementet, en norsk ambassade eller  

 legation.
 4)  

 	  

 Sverige: en  

 skattemyndighed, Udenrigsdepartementet, en svensk ambassadør, gesandt eller  

 konsul.
 Stk. 3.  

  

 Attesten må ikke  

 være mere end 4 måneder gammel, medmindre andet er bestemt i attesten.
Kapitel 4 Ægteskabsattest til brug ved indgåelse af  

 ægteskab i udlandet § 24.  

  

 Attest til brug ved vielse i udlandet om, at der efter dansk ret ikke er  

 noget  

 til hinder for, at den pågældende indgår ægteskab, udfærdiges af  

 prøvelsesmyndigheden, jf. § 1, stk. 1, på det sted, hvor den  

 pågældende bor.
 Stk. 2.  

  

 Har den  

 pågældende ikke bopæl her i landet, udfærdiges attesten af  

 prøvelsesmyndigheden  

 i den kommune, hvor den pågældende opholder sig.
 Stk. 3.  

  

 Har den  

 pågældende ikke bopæl eller ophold her i landet, udfærdiges attesten af  

 prøvelsesmyndigheden  

 i den kommune, hvor den pågældende senest har boet eller opholdt sig.
 § 25.  

  

 Ansøgeren skal godtgøre, at betingelserne i §§ 2-3 og §§ 5-11 er opfyldt.
 § 26.  

  

 En  

 ægteskabsattest er gyldig i 4 måneder efter udstedelsen.
Kapitel 5 Borgerlig vielse § 27.  

  

 Henvendelse om borgerlig vielse sker til kommunen.
Vielse foretages af de  

 myndigheder, der er nævnt i lovens § 13, stk. 1. Vielsesmyndigheden kan dog  

 skriftligt bemyndige en eller flere personer til på myndighedens ansvar at  

 foretage vielse.
Bemyndigelse kan kun meddeles til ansatte i kommunens  

 administration eller til medlemmer af kommunalbestyrelsen i kommunen.
 § 28.  

  

 Vielse skal foretages, selv om ingen af parterne har bopæl i kommunen.
§ 29.  

  

 Ved henvendelse om vielse skal medbringes prøvelsesattest efter § 15. Dette  

 gælder dog ikke, hvis vielsen foretages af den myndighed, der har foretaget  

 prøvelsen.
Indgås ægteskabet, må prøvelsesattesten ikke udleveres til  

 parterne.
Stk. 2.  

  

 I stedet for  

 dansk prøvelsesattest kan forevises attest fra finske, islandske, norske  

 eller  

 svenske myndigheder om, at der ikke foreligger hindringer for ægteskabets  

 indgåelse.
Dette gælder, uanset om parterne har statsborgerret i et af de  

 nordiske lande.
Attesten skal være udstedt indenfor de sidste 4 måneder og  

 være  

 udstedt af:
 1)  

 	  

 Finland: en  

 befolkningsregisterfører (borgerlig eller kirkelig myndighed).
 2)  

 	  

 Island: en præst  

 eller en borgerlig myndighed, der er berettiget til at foretage vielser.
 3)  

 	  

 Norge: en præst, en  

 borgerlig vielsesmyndighed, en embedsmand i udenrigstjenesten, en  

 sømandspræst,  

 der er berettiget til at foretage vielser, eller en forstander i et  

 registreret  

 trossamfund med vigselsbemyndigelse.
 4)  

 	  

 Sverige: en  

 skattemyndighed.
 § 30.  

  

 Vielsen foretages på det sted i kommunen, som kommunen har anvist hertil.  

 Vielsesmyndigheden kan dog tillade, at vielsen foretages et andet sted end  

 det  

 anviste, dog ikke udenfor kommunen.
§ 31.  

  

 Vielsen foretages i de kommunale kontorers kontortid.
Dog skal vielse efter  

 forudgående begæring foretages om lørdagen mellem kl. 9 og kl. 12. Parternes  

 ønsker om tidspunktet skal så vidt muligt imødekommes.
Vielsen kan foretages  

 uden for de tidsrum, der er nævnt i 1. og 2. pkt., hvis vielsesmyndigheden  

 accepterer det.
§ 32.  

  

 Der skal være offentlig adgang til vielsen, der skal foregå i overværelse af  

 mindst to vidner.
Der er intet til hinder for, at parternes slægtninge er  

 vidner.
§ 33.  

  

 Vielsen foregår på dansk.
Forstår en af parterne ikke dansk, skal der træffes  

 foranstaltninger, der sikrer, at parten forstår vielseshandlingen.  

 Vielsesmyndigheden  

 kan tilkalde tolk.
 § 34.  

  

 Er  

 der på grund af en af parternes sygdom alvorlig fare for, at en udsættelse af  

 vielsen vil medføre, at denne ikke kan finde sted, hvilket så vidt muligt  

 skal  

 godtgøres ved lægeerklæring, kan vielsen foretages, selv om  

 prøvelsesmyndigheden ikke eller kun delvis har foretaget prøvelse af  

 ægteskabsbetingelserne.  

 Vielsesmyndigheden skal i det omfang, det efter forholdene må anses for  

 forsvarligt, foretage prøvelse af ægteskabsbetingelserne efter kapitel 1.  

 Parterne skal skriftligt eller mundtligt erklære, at der ikke på grund af  

 slægtsskab eller tidligere ægteskab er noget til hinder for ægteskabet, jf.  

 lovens §§ 6 og 9.
 § 35.  

  

 Vielse må aldrig foretages, såfremt det er vielsesmyndigheden bekendt, at  

 ægteskabsbetingelserne ikke er opfyldt.
 § 36.  

  

 Straks efter vielsen udleverer vielsesmyndigheden en vielsesattest til  

 parterne.
§ 37.  

  

 Vielsen foretages uden udgift for parterne.
Tillades vielse foretaget på et  

 andet sted end normalt, jf. § 30, kan det dog kræves, at parterne betaler  

 udgifter i forbindelse hermed.
Stk. 2.  

  

 Er vielsen  

 foretaget med tolk, jf. § 33, og har ingen af parterne bopæl her i landet,  

 skal  

 udgiften herved afholdes af parterne.
Dette gælder dog ikke for nordiske  

 statsborgere.
Prøvelsesmyndigheden eller vielsesmyndigheden kan bestemme, at  

 der skal indbetales et beløb til sikkerhed for betalingen.
Kapitel 6 Klage m.v.
§ 38.  

  

 Klage over  

 statsamtets afgørelse efter  

 §§ 16, 17 og 18 eller prøvelsesmyndighedens afgørelse efter § 21 behandles af  

 Familiestyrelsen.
Klage indgives til det statsamt eller den  

 prøvelsesmyndighed,  

 der har truffet afgørelsen.
Statsamtet eller prøvelsesmyndigheden  

 videresender  

 klagen og sagens akter til Familiestyrelsen.
§ 39.  

  

 Statsamtet kan genoptage behandlingen af en påklaget afgørelse, hvis 1)  

 	  

 klagen indeholder en  

 ansøgning, som  

 statsamtet  

 ikke  

 har taget stilling til, 2)  

 	  

 klagen indeholder  

 væsentlige nye oplysninger, 3)  

 	  

 der foreligger  

 væsentlige oplysninger, som  

 statsamtet  

 ikke har taget stilling til, eller 4)  

 	  

 der er begået  

 sagsbehandlingsfejl, der kan have betydning for afgørelsen.
 Stk. 2.  

  

 Klageren kan  

 påklage statsamtets beslutning om at genoptage sagen til Familiestyrelsen.
Kapitel 7 Registrerede partnere og registreret  

 partnerskab § 40.  

  

 Reglerne i bekendtgørelsen finder tilsvarende anvendelse på indgåelse af  

 registreret partnerskab.
Det gælder dog ikke § 14, stk. 2, og kapitel 3.
 Stk. 2.  

  

 Registrering af  

 partnerskab må kun foretages, hvis betingelserne i lov om ægteskabs indgåelse  

 og opløsning §  

 11 a  

 og lov om registreret partnerskab § 2, stk. 2-3, er opfyldt.
 Stk. 3.  

  

 Vielsesattesten,  

 jf. § 36, benævnes »Partnerskabsattest«.
 § 41.  

  

 Statsborgerskab og bopæl i Holland sidestilles med dansk statsborgerskab og  

 bopæl efter § 2, stk. 3, i lov om registreret partnerskab.
Kapitel 8 Ikrafttrædelsesbestemmelser m.v.
 § 42.  

  

 Bekendtgørelsen træder i kraft den 1. juli 2005.
 Stk. 2.  

  

 Bekendtgørelse  

 nr. 662 af 1. august 1995 om ægteskabs indgåelse ophæves.
