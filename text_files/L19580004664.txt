 Under 24. maj 1958 er der i Sofia afsluttet følgende luftfartsoverenskomst  

 mellem Danmark og Bulgarien:
 Overenskomst mellem den kongelige danske regering og den bulgarske  

 folkerepubliks regering angående civil luftfart.
 Den kongelige danske regering og den bulgarske folkerepubliks regering, i  

 det efterfølgende benævnt de kontraherende parter, der ønsker at fastsætte  

 regler for de gensidige forbindelser på den civile luftfarts områder og at  

 fremme udviklingen af lufttrafikken mellem de to lande, er blevet enige om  

 følgende bestemmelser:
 Artikel I.
 De to kontraherende parter tilstår gensidigt hinanden de i bilag I til  

 nærværende overenskomst angivne rettigheder, som er nødvendige for  

 oprettelsen og driften af de i nævnte bilag angivne luftruter.
 Artikel II.
 1. De i bilag I til nærværende overenskomst angivne  

 luftruter kan åbnes, så snart den kontraherende part, hvem de i artikel I  

 omhandlede rettigheder er tilstået, har udpeget et luftfartsselskab hertil,  

 og så snart den kontraherende part, som tilstår disse rettigheder har meddelt  

 selskabet behørig driftstilladelse.
 2. Med forbehold af bestemmelserne i nærværende  

 artikels stk. 4 meddeler hver af de kontraherende parter hurtigst muligt det  

 af den anden kontraherende part udpegede luftfartsselskab den nødvendige  

 driftstilladelse.
 3. Den ene kontraherende parts luftfartsmyndighed kan,  

 forinden den tillader det af den anden kontraherende part udpegede  

 luftfartsselskab at påbegynde driften af de i bilag I angivne luftruter,  

 pålægge dette selskab at dokumentere, at det er i stand til at opfylde de  

 betingelser, der er foreskrevet i de for drift af internationale luftruter  

 normalt gældende love og bestemmelser.
 4. Hver kontraherende part forbeholder sig ret til at  

 nægte eller tilbagekalde en driftstilladelse over for et af den anden  

 kontraherende part udpeget luftfartsselskab, såfremt dette ikke har  

 godtgjort, at en overvejende del af ejendomsretten til og den effektive  

 kontrol med dette selskab indehaves af den anden kontraherende stat eller af  

 fysiske eller juridiske personer i denne, eller såfremt selskabet ikke  

 efterkommer de i artikel IX omhandlede love og bestemmelser.
 Medmindre tilbagekaldelse af tilladelsen er nødvendig for at hindre nye  

 overtrædelser, må denne ret først udøves efter forhandling med den anden  

 kontraherende part.
 Artikel III.
1. Hver af de kontraherende parter foreskriver de  

 flyveveje, der skal følges over dens territorium af luftfartøjer fra det  

 selskab, der af den anden kontraherende part er udpeget til at drive de i  

 bilag I nævnte ruter.
De flyveveje, som luftfartøjerne skal følge, fastlægges  

 så vidt muligt under hensyntagen til flyvningens økonomi og  

 trafiksikkerheden.
 2. Spørgsmål vedrørende flyvningernes sikkerhed og  

 tekniske udførelse behandles i bilag II til nærværende overenskomst og  

 henhører under de kontraherende parters luftfartsmyndigheder.
 Artikel IV.
 Afgifter og andre gebyrer for benyttelsen af de på hver af de  

 kontraherende parters territorium beliggende lufthavne, disses installationer  

 og tekniske hjælpemidler skal opkræves i overensstemmelse med de officielt  

 fastsatte takster og tariffer.
 Artikel V.
 1. Luftfartøjer, som anvendes til flyvninger i  

 overensstemmelse med artikel I i nærværende overenskomst, samt brændstof,  

 smøreolie, reservedele, normalt udstyr og forråd, der forefindes om bord i  

 disse luftfartøjer, er såvel ved ankomst til den anden kontraherende parts  

 territorium som ved afgang fra dette territorium fritaget for ind- og  

 udførelsesafgift samt andre afgifter og gebyrer, selv om ovennævnte effekter  

 anvendes eller forbruges under flyvning over det omhandlede territorium.
2. Reservedele, brændstof og smøreolie, som er  

 nødvendige for de i henhold til artikel I i nærværende overenskomst foretagne flyvningers  

 gennemførelse og sikkerhed, samt værktøj til komplettering af luftfartøjets  

 udstyr, er såvel ved indførsel på den anden kontraherende parts territorium  

 som ved udførsel fra dette fritaget for ind- og udførselsafgifter samt andre  

 afgifter og gebyrer.
Brændstof, smøreolie og reservedele kan for at sikre de  

 i nærværende overenskomsts artikel I nævnte flyvninger deponeres i de  

 lufthavne, der beflyves af hvert af de udpegede luftfartsselskaber.
 3. de ovennævnte effekter, der befinder sig på den  

 anden kontraherende parts territorium, skal underkastes toldeftersyn.
 Artikel VI.
 Spørgsmål af kommerciel art, såsom bestemmelserne vedrørende reglementet  

 for jordtjenesten samt fastsættelsen af fartplaner og takster, skal afgøres  

 ved særlige aftaler mellem de udpegede luftfartsselskaber.
 Taksterne skal fastsættes under hensyntagen til de principper, der på  

 dette område er gældende for international luftbefordring.
 Disse aftaler skal i påkommende tilfælde forelægges de to kontraherende  

 parters kompetente luftfartsmyndigheder til godkendelse.
 Artikel VII.
 Luftfartøjer tilhørende de udpegede luftfartsselskaber skal under  

 flyvninger over den anden kontraherende parts territorium være udstyret med  

 deres lands for international flyvning fastsatte nationalitets- og  

 registreringsmærker og være forsynet med følgende dokumenter:
 - registreringsbevis.
- luftdygtighedsbevis, - certifikat for hvert medlem af besætningen, - rejse- og luftfartøjsjournal eller lignende dokument, - licens for benyttelsen af den ombordværende radiostation, - passagerliste, - fortegnelse over gods og post, - speciel tilladelse til lufttransport af visse godskategorier, for så  

 vidt en sådan måtte være nødvendig.
 Artikel VIII.
 For så vidt angår driften af de i bilag I til nærværende overenskomst  

 angivne luftruter skal hver af de kontraherende parter anerkende gyldigheden  

 af de af den anden kontraherende part udstedte eller godkendte  

 duelighedsbeviser, certifikater og luftdygtighedsbeviser.
 Artikel IX.
 1. Hver kontraherende parts love og bestemmelser  

 vedrørende ankomst til, ophold på og afgang fra dens territorium, for så vidt  

 angår luftfartøjer anvendt i international lufttrafik, eller vedrørende disse  

 luftfartøjers drift og navigering over dens territorium finder ligeledes  

 anvendelse på luftfartøjer tilhørende det af den anden kontraherende part  

 udpegede luftfartsselskab.
 2. Hver kontraherende parts love og bestemmelser  

 vedrørende passagerers, besætningers og varers ankomst til, ophold på og  

 afgang fra dens territorium finder anvendelse på passagerer, besætninger og  

 varer, der befordres med luftfartøjer tilhørende det af den anden  

 kontraherende part udpegede luftfartsselskab.
 3. Passagerer, der foretager transitrejser gennem en  

 kontraherende parts territorium, skal underkastes en forenklet kontrol.  

 Bagage og varer er fritaget for toldafgifter, indførselsafgifter og andre  

 indenlandske afgifter og gebyrer, hvis transiteringen sker direkte.
 Artikel X.
Såfremt et luftfartøj tilhørende den ene kontraherende part nødlander,  

 havarerer eller forulykker på den anden kontraherende parts territorium, skal  

 den part, på hvis territorium ovennævnte hændelser er indtruffet, straks  

 underrette den anden kontraherende part herom, træffe de fornødne  

 foranstaltninger med henblik på en undersøgelse af årsagerne til hændelsen på  

 begæring af den anden kontraherende part tilstå repræsentanter for denne part  

 fri adgang til dens territorium for som observatører at overvære  

 undersøgelsen.
Den skal ligeledes straks iværksætte foranstaltninger til at  

 hjælpe besætning og passagerer, der er blevet ofre for ulykken, samt til  

 sikring af post, bagage og gods, som forefindes ombord i luftfartøjet.
Den  

 part, der forestår undersøgelsen, skal underrette den anden kontraherende  

 part om resultaterne heraf og på begæring af den anden kontraherende part  

 overlade denne hele materialet.
 Artikel XI.
De udpegede luftfartsselskaber har ret til på den anden kontraherende  

 parts territorium at opretholde det til driften af de i nærværende  

 overenskomsts artikel I nævnte luftruter fornødne tekniske og erhvervsmæssige  

 personel.
Antallet af de i dette øjemed beskæftigede personer fastsættes ved  

 aftalen mellem de kontraherende parter.
 Artikel XII.
Spørgsmål vedrørende afregning af de betalinger skal enten gøres til  

 genstand for særlige aftaler mellem de kontraherende parters  

 luftfartsselskaber, hvilke aftaler skal afsluttes i overensstemmelse med de  

 nærværende overenskomsts gyldighedsperiode bestående betalingsoverenskomster,  

 eller behandles i henhold til de hos de kontraherende parter gældende  

 valutabestemmelser.
Parterne skal idet videst mulige omfang lette  

 overførelsen af beløb af denne art.
 Artikel XIII.
 I nærværende overenskomst og dens bilag betyder:
 Artikel XIV.
1. Hver kontraherende part kan til enhver tid foreslå  

 den anden kontraherende part sådanne ændringer, som den finder det ønskeligt  

 at foretage i nærværende overenskomst.
En drøftelse mellem de kontraherende  

 parter angående de foreslåede ændringer skal finde sted inden for en frist af  

 60 dage at regne fra datoen for den ene parts fremsættelse af anmodningen.
 2. Såfremt den ene af de kontraherende parter finder  

 det ønskeligt at ændre et af bilagene til nærværende overenskomst, kan de to  

 kontraherende parters luftfartsmyndigheder træffe aftale om at foretage en  

 sådan ændring.
 3. Enhver ændring af nærværende overenskomst eller  

 dens bilag i overensstemmelse med stk. 1 og stk. 2 i nærværende artikel  

 træder i kraft, når den er blevet bekræftet ved en noteveksling mellem de  

 kontraherende parter.
 Artikel XV.
 1. I det nære samarbejdes ånd skal de to kontraherende  

 parters luftfartsmyndigheder fra tid til anden rådføre sig med hinanden for  

 at sikre, at de i nærværende overenskomst og dens bilag opstilledeprincipper  

 anvendes og efterkommes på tilfredsstillende måde.
2. Enhver tvist angående fortolkningen eller  

 anvendelsen af denne overenskomst eller dens bilag skal afgøres ved direkte  

 forhandling mellem de kompetente luftfartsmyndigheder.
Såfremt der ikke  

 gennem forhandlinger kan tilvejebringes en ordning, skal tvisten søges bilagt  

 ad diplomatisk vej.
 Artikel XVI.
 Nærværende overenskomst med bilag træder i kraft på datoen for dens  

 undertegnelse.
 Nærværende overenskomst kan opsiges af hver kontraherende part og ophører  

 12 måneder efter den dato, på hvilken den anden kontraherende part har  

 modtaget meddelelse om opsigelsen.
 Til bekræftelse heraf har undertegnede, som er behørigt bemyndiget dertil,  

 underskrevet nærværende overenskomst.
 Udfærdiget i Sofia den 24. maj 1958 i to eksemplarer på fransk.
 For den kongelige danske regering:
(sign.) Karl I.
Eskelund.
 For den belgiske folkerepubliks regering:
 (sign.) Kirilov.
 Bilag I.
 A.
De luftfartsselskaber, der er udpeget af de kontraherende parter, har på  

 den anden kontraherende parts territorium ret til overflyvning og til teknisk  

 landing: de kan desuden benytte de lufthavne og de øvrige  

 luftfartshjælpemidler, som den internationale trafik disponerer over.
De har  

 endvidere på den anden kontraherende parts territorium ret til i  

 international trafik at optage og afsætte passagerer, bagage, post og gods på  

 de i nærværende overenskomst indeholdte vilkår.
 B.
 De udpegede luftfartsselskaber har ret til at drive følgende luftruter:
- fra pladser i Danmark via mellemliggende landingspladser til pladser i  

 Bulgarien, vice versa; - fra pladser i Danmark via mellemliggende landingspladser til pladser i  

 Bulgarien og derudover, vica versa; - fra pladser i Bulgarien via mellemliggende landingspladser til plads er  

 i Dan mark, vica versa; - fra pladser i Bulgarien via mellemliggende landingspladser til pladser i  

 Danmark og derudover, vica versa.
 Bilag II.
 A.
Af hensyn til sikkerheden og regelmæssigheden af den i nærværende  

 overenskomst omhandlede lufttrafik forpligter de kontraherende parter sig ril  

 at drage omsorg for udveksling af oplysninger mellem de instanser, hvorunder  

 spørgsmål angående flyvningernes sikkerhed henhører: i Danmark direktoratet  

 for luftfartsvæsenet, flyveledertjenesten; i den bulgarske folkerepublik  

 TABSO - Bulgariens civile luftfart.
Denne bestemmelse gælder især udsendelsen  

 af meddelelser fra flyveledertjenesterne (flyveplan.  

 flyveinformationstjeneste - NOTAM; vejrtjeneste).
 B.
 Ved gennemførelsen af flyvningernes sikkerhedstjeneste på de kontraherende  

 parters territorium, hvilke tjeneste ifølge nærværende overenskomsts artikel  

 IX skal udføres i overensstemmelse med hvert lands regler, er især følgende  

 forholdsregler obligatoriske:
Besætningerne skal før starten forsynes med mundtlige og skriftlige  

 oplysninger vedrørende vejrforholdene for hele flyveruten.
Besætningerne skal  

 underrettes om lufthavnenes tilstand og om alle de for flyvningens  

 gennemførelse nødvendige navigationshjælpemidler.
En flyveplan skal  

 udfærdiges af luftfartøjets fører.
Et luftfartøj får først tilladelse til at  

 starte, når denne plan er godkendt af det kompetente flyveledelsesorgan.
Hver flyvning skal udføres i overensstemmelse med angivelserne i  

 flyveplanen.
Ingen afvigelser fra flyveplanen er tilladt uden godkendelse af  

 det kompetente lokale flyveledelsesorgan.
Medmindre der opstår ekstraordinære  

 situationer, som kræver ufortøvet handling, skal luftfartøjerne følge  

 instrukserne fra det kompetente flyveledelsesorgan.
Luftfartøjernes besætninger skal have fast vagt på det lokale  

 flyveledelsesorgans sendefrekvens.
De skal ligeledes være beredte til at  

 sende på nævnte organs modtagefrekvens.
De kontraherende parter er enige om,  

 at forbindelsen på den (de) nævnte frekvens(er) så vidt muligt skal  

 opretholdes pr. radiotelefoni.
Til denne forbindelse benyttes det engelske  

 sprog.
 Såfremt det r muligt at opretholde forbindelsen ved hjælp af  

 radiotelefoni, skal radiotelegrafi anvendes i overensstemmelse med den  

 internationale Q-kode.
 På forud fastsatte punkter skal luftfartøjerne afgive deres  

 positionsmeldinger.
 Alle oplysninger om organisering af tjenesterne på jorden, især angående  

 de for flyvningernes sikkerhed nødvendige navigationshjælpemidler, skal, for  

 så vidt angår dansk territorium, tages fra AIP-Danmark og NOTAMS, og, for så  

 vidt angår bulgarsk territorium, fra AIP-Bulgarien og NOTAMS.
De udpegede luftfartsselskaber skal underrette de organer, hvorunder  

 spørgsmål angående flyvningens sikkerhed henhører, om vejrminima for  

 landinger i vedkommende lufthavn.
I mangel af en standardfremgangsmåde for  

 landing i vedkommende lufthavn skal de også underrette de ovennævnte organer  

 om den fremgangsmåde, der skal anvendes ved deres luftfartøjers landing under  

 ugunstige sigtbarhedsforhold.
Hvis der findes en standardfremgangsmåde for  

 landing, skal denne om muligt anvendes.
 C.
 På de luftruter, der er anført i afsnit B i bilag I, må flyvninger uden  

 for fartplanerne kun udføres efter forudgående anmeldelse, som af det  

 pågældende luftfartsselskab skal gives den kompetente luftfartsmyndighed  

 mindst 24 timer før luftfartøjets start.
Samtidig med overenskomstens undertegnelse er der udvekslet følgende Hr. formand, Under henvisning til den under 24. maj 1958 mellem den kongelige danske  

 regering og den bulgarske folkerepubliks regering undertegnede overenskomst  

 angående civil luftfart har jeg den ære at meddele Dem, at den danske  

 regering i overensstemmelse med nævnte overenskomsts artikel II har udpeget  

 Det Danske Luftfartsselskab (D.D.L.) til at drive de i bilag I til denne  

 overenskomst angivne rute.
 I denne forbindelse har jeg den ære på min regerings vegne at bekræfte, at  

 der under de forhandlinger, som er gået forud for overenskomstens  

 undertegnelse, er opnået enighed om følgende punkter:
1. Det Danske Luftfartsselskab (D.D.L.), der  

 samarbejder med Det Norske Luftfartselskap (D.N.L.) og A.B.
Aerotransport  

 (A.B.A.) under betegnelsen Scanddinavian Airlines System (S.A.S), har  

 tilladelse til at beflyve de det i overenskomsten tilståede ruter med  

 luftfartøjer, besætninger og materiel tilhørende det ene eller det andet af  

 de to andre selskaber eller dem begge.
 2. I det omfang Det Danske Luftfartsselskab (D.D.L.)  

 benytter luftfartøjer, besætninger og materiel tilhørende de to andre i  

 Scandinavian Airlines System (S.A.S.) deltagende luftfartsselskaber, finder  

 overenskomstens bestemmelser anvendelse på sådanne luftfartøjer og  

 besætninger og sådant materiel på samme måde, som hvis luftfartøjerne,  

 besætningerne og materiellet tilhørte Det Danske Luftfartselskab (D.D.L.), og  

 de kompetente danske myndigheder og Det Danske Luftfartselskab (D.D.L.) skal  

 i så henseende påtage sig det fulde ansvar i henhold til overenskomstens  

 bestemmelser.
 Modtag, hr. formand, forsikringen om min udmærkede højagtelse.
(sign.) Karl I.
Eskelund.
 Formanden for den bulgarske delegation.
Hr. formand Under henvisning til den under 24. maj 1958 mellem den bulgarske  

 folkerepubliks regering og den kongelige danske regering undertegnede  

 overenskomst angående civil luftfart har jeg den ære at meddele Dem, at den  

 bulgarske regering i overensstemmelse med nævnte overenskomsts artikel II har  

 udpeget »TABSO« - Bulgariens civile luftfart - til at drive de i  

 bilag I til denne overenskomst angivne ruter.
 Samtidig har jeg den ære på min regerings vegne at bekræfte, at der under  

 de forhandlinger, som er gået forud for overenskomstens undertegnelse, er  

 opnået enighed om følgende punkter:
1. Det Danske Luftfartselskab (D.D.L.), der  

 samarbejder med Det Norske Luftfartselskap (D.N.L.) og A.B.
Aerotransport  

 (A.B.A.) under betegnelsen Scandinavian Airlines System (S.A.S.), har  

 tilladelse til at beflyve de det i overenskomsten tilståede ruter med  

 luftfartøjer, besætninger og materiel tilhørende det ene eller det andet af  

 de to andre selskaber eller dem begge.
 2. I det omfang Det Danske Lufrfartselskab (D.D.L.)  

 benytter luftfartøjer, besætninger og materiel tilhørende de to andre i  

 Scandinavian Airlines System (S.A.S.) deltagende luftfartsselskaber, finder  

 overenskomstens bestemmelser anvendelse på sådanne luftfartøjer og  

 besætninger og sådant materiel på samme måde, som hvis luftfartøjerne,  

 besætningerne og materiellet tilhørte Det Danske Luftfartselskab (D.DL.), og  

 de kompetente danske myndigheder og Det Danske Luftfartselskab (D.D.L.) skal  

 i så henseende påtage sig det fulde ansvar i henhold til overenskomstens  

 bestemmelser.
 Modtag, hr. formand, forsikringen om min udmærkede højagtelse.
 (sign.) Kirilov.
 Formanden for den danske delegation.
Hr. formand, Under henvisning til den i dag mellem den bulgarske forkerepubliks  

 regering og den kongelige danske regering undertegnede overenskomst angående  

 civil luftfart har jeg den ære at forelægge Dem følgende tekst, som vil være  

 at tage i betragtning ved anvendelsen af denne overenskomst:
»Såfremt en ulykke overgår luftfartøjer, besætninger, passagerer,  

 bagage eller gods, påhviler ansvaret for alle forvoldte skader  

 luftfartsselskabet eller det selskab, der driver lufthavnene, ifølge lovene i  

 den kontraherende stat, på hvis territorium ulykken er sket, eller ifølge  

 internationale forpligtelser i medfør af multilaterale internationale  

 konventioner, hvoraf de to kontraherende parter er medlemmer.« Modtag, hr. formand, forsikringen om min udmærkede højagtelse.
 (sign.) Kirilov.
 Formanden for den danske delegation.
Hr. formand, Jeg har den ære at anerkende modtagelsen af Deres brev af dags dato, der  

 lyder som følger:
 »Under henvisning til den i dag mellem den bulgarske folkerepubliks  

 regering og den kongelige danske regering undertegnede overenskomst angående  

 civil luftfart har jeg den ære at forelægge Dem følgende tekst, som vil være  

 at tage i betragtning ved anvendelsen af denne overenskomst:
»Såfremt en ulykke overgår luftfartøjer, besætninger, passagerer,  

 bagage eller gods, påhviler ansvaret for alle forvoldte skader  

 luftfartsselskabet eller det selskab, der driver lufthavnene, ifølge lovene i  

 den kontraherende stat, på hvis territorium ulykken er sket, eller ifølge  

 dens internationale forpligtelser i medfør af multilaterale internationale  

 konventioner, hvorfra de to kontraherende parter er medlemmer.« Jeg har den ære at bekræfte over for Dem, at jeg har taget indholdet af  

 nævnte brev til efterretning.
 Modtag, hr. forman, forsikringen om min udmærkede højagtelse.
(sign.) Karl I.
Ekselind.
 Formanden for den bulgarske delegation.
 Udenrigsministeriet, den 6. september  

 1958.
J.
O.
Krag.
 Minister for Udenrigsøkonomi.
