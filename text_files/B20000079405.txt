Bekendtgørelse om sporbarheds- og  

 oprindelsesmærkning m.v. af oksekød1) I medfør af §§ 22, 52, stk. 1, 61, stk. 1, 62 og § 78, stk. 3, i  

 lov nr. 471 af 1. juli 1998 om fødevarer m.m. (fødevareloven)  

 fastsættes:
Kapitel 1 Obligatorisk mærkning af oksekød § 1. Oksekød fra kvæg, som er  

 født, opvokset og slagtet i Danmark, skal mærkes med oplysning  

 om dansk oprindelse samt oplysninger i henhold til artikel 13-15 i  

 Europa-Parlamentets og Rådets forordning (EF) nr. 1760/2000.
 Stk. 2. For kød, som sælges uemballeret til  

 den endelige forbruger, kan oplysningen om dansk oprindelse ind til den  

 31.12.2001, gives mundtligt efter forespørgsel.
Kapitel 2 Frivillig mærkning af oksekød § 2. Mærkning af oksekød med  

 oplysninger om anden oprindelse end dansk samt visse karakteristika eller  

 produktionsforhold vedrørende det mærkede kød eller det  

 dyr, som kødet stammer fra, skal ske i overensstemmelse med artikel  

 16-18 i Europa-Parlamentets og Rådets forordning (EF) nr.  

 1760/2000.
 § 3. Specifikationer for frivillig mærkning  

 godkendes af Fødevareregionerne.
 § 4. Fødevaredirektoratet kan fastsætte offentlige  

 specifikationer.
Kapitel 3 Tilsyn og kontrol m.v.
 § 5. Kontrollen udføres af  

 Fødevareregionerne.
 Stk. 2. Kontrollen i henhold til §§ 2 og 4 udføres  

 dog af et uvildigt kontrolorgan eller en anden offentlig myndighed,  

 såfremt specifikationen indeholder bestemmelse herom.
§ 6. Uvildige kontrolorganer skal kunne  

 dokumentere opfyldelse af kriterierne i den europæiske standard EN  

 45011. Dette kan ske ved 1)	akkreditering eller 2)	bedømmelse foretaget af Dansk Akkreditering (DANAK) under  

 Erhvervs Fremmestyrelsen, efter retningslinier fastsat af  

 Fødevaredirektoratet.
 § 7. Konstaterer et uvildigt kontrolorgan, at en  

 virksomhed ikke overholder en specifikation, skal kontrolorganet straks  

 foretage indberetning til den Fødevareregion, som har godkendt  

 specifikationen.
§ 8. Opfylder et uvildigt kontrolorgan  

 ikke 1)	kriterierne i den europæiske standard EN 45011, jf. § 6, 2)	forpligtelser i henhold til den i § 2 nævnte forordning, 3)	forpligtelserne i henhold til gennemførelsesbestemmelserne  

 til den i § 2 nævnte forordning eller 4)	bestemmelserne i denne bekendtgørelse kan retten til at udføre kontrol af specifikationer  

 fratages kontrolorganet.
Kapitel 4 Egenkontrol § 9. Virksomheder, som omsætter  

 oksekød, skal forud for mærkningens påbegyndelse have et  

 godkendt egenkontrolprogram, som sikrer korrekt mærkning.
Godkendelsen  

 af egenkontrolprogrammet foretages af de i § 5 nævnte  

 kontrolansvarlige.
Stk. 2. Det påhviler virksomhederne at  

 føre optegnelser til dokumentation af egenkontrollens  

 gennemførelse og resultater.
Dokumentationen skal til enhver tid  

 være tilgængelig for den kontrolansvarlige.
Kapitel 5 Straf, ikrafttrædelse m.v.
 § 10. Med bøde straffes den, der  

 overtræder §§1, 2 eller 8 eller den, der undlader at efterkomme forbud  

 eller påbud meddelt i henhold til §§ 1 og 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 1. september 2000. Samtidig ophæves bekendtgørelse nr. 682  

 af 27. august 1997 om supplerende mærkning af oksekød og  

 oksekødsprodukter.
 Stk. 2. Produkter, som ikke er mærket med dansk  

 oprindelse, kan bringes i omsætning indtil den 31. december 2000.
 Stk. 3. Uvildige kontrolorganer, som pr. 1 september 2000  

 er godkendt til at udføre kontrol, kan fortsætte denne kontrol  

 frem til den 1. juli 2001 uden fremlæggelse af dokumentation for  

 overholdelse af kriterierne i henhold til den europæiske standard EN  

 45011.
Fødevaredirektoratet, den 22. august  

 2000 Per H.
Kristiansen /Anja Åkerlund 1)   

  Bekendtgørelsen indeholder bestemmelser, som er nødvendige for  

 anvendelsen af Europa-Parlamentets og Rådets forordning (EF) nr.  

 1760/2000 af 17. juli 2000 om indførelse af en ordning for  

 identifikation og registrering af kvæg og om mærkning af  

 oksekød og oksekødsprodukter og om ophævelse af  

 Rådets forordning (EF) nr. 820/97 samt  

 gennemførelsesbestemmelser til denne forordning.
I  

 bekendtgørelsen er medtaget visse bestemmelser fra forordning (EF) nr.  

 1760/2000. Ifølge art. 249 i EF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke den nævnte forordnings umiddelbare  

 gyldighed i Danmark.
