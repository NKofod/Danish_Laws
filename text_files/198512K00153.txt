Nr LSF 153 Forslag til Lov om ændring af forskellige skattelove (Ændringer som følge  

 af forhøjelse af selskabsskatteprocenten og dødsboskatteprocenten) Fremsat af ministeren for skatter afgifter § 1 I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, ophæves § 6, stk. 3, og i stk. 4, der bliver stk. 3, ændres »stk. 1-3« til: »stk.  

 1-2«.
§ 2 I lov nr. 233 af 23. maj 1984 om omkostningsdækning af udgifter til sagkyndig bistand i skattesager affattes § 3, stk. 3, 1. pkt., således: »Betalte udgifter dækkes med 50 pct.«.
§ 3 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, ændres i § 6, stk. 2, »40 pct.« til: »50 pct.«.
§ 4 Stk. 1. § 1 og § 2 har virkning for dødsboer for indkomståret 1987 og senere indkomstår og for selskaber og foreninger m.v. for skatteåret 1986-87 og senere skatteår.
 Stk. 2. § 3 har virkning fra og med afgiftsåret 1985.
Oprindeligt fremsat lovforslag Blad nr 451 § 1 I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, ophæves § 6, stk. 3, og i stk. 4, der bliver stk. 3, ændres »stk. 1-3« til: »stk.  

 1-2«.
§ 2 I lov nr. 233 af 23. maj 1984 om omkostningsdækning af udgifter til sagkyndig bistand i skattesager affattes § 3, stk. 3, 1. pkt., således: »Betalte udgifter dækkes med 50 pct.«.
§ 3 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, ændres i § 6, stk. 2, »40 pct.« til: »50 pct.«.
§ 4 Stk. 1. § 1 og § 2 har virkning for dødsboer for indkomståret 1987 og senere indkomstår og for selskaber og foreninger m.v. for skatteåret 1986/ 87 og senere skatteår.
 Stk. 2. § 3 har virkning fra og med afgiftsåret 1985.
BEMÆRKNINGER TIL LOVFORSLAGET Almindelige bemærkninger Ved lov nr. 125 af 31. marts 1985 blev beskatningsprocenten for selskaber forhøjet fra 40 til 50 som led i vedtagelsen af en række lovforslag om fastlæggelse af en lønramme for arbejdsmarkedets parter, om bunden opsparing og om pris- og avancestop m.v.
Loven har virkning fra og med skatteåret 1986-87. I fremsættelsestalen til lovforslaget oplyste ministeren for skatter og afgifter, at det ville være nødvendigt at gennemføre visse ændringer i andre love som følge af forhøjelse af beskatningsprocenten, og at der senere ville blive fremsat forslag herom.
Det her fremsatte forslag indeholder de nævnte ændringer af andre love.
I Forslag til Lov om indkomstskat og formueskat for personer m.v., (L 106), der er fremsat den 5. december 1985, foreslås, at skatteprocenten for dødsboer forhøjes fra 40 til 50 med virkning fra og med indkomståret 1987. Som følge af den foreslåede forhøjelse af dødsboskatteprocenten foreslås i nærværende lovforslag forskellige mindre ændringer af teknisk karakter af andre love.
De gældende regler, hvorefter fortjeneste efter ejendomsavancebeskatningsloven beskattes med 50 pct. både hos personer, selskaber og dødsboer, foreslås opretholdt ved, at ejendomsavancebeskatningslovens § 6, stk. 3, ophæves.
Endvidere foreslås procenten for tilskuddet til dækning af omkostninger ved at føre skattesager forhøjet fra 40 til 50 for selskaber og dødsboer svarende til forhøjelsen af skatteprocenterne.
Som følge af forhøjelsen af selskabsskatteprocenten foreslås det at forhøje de 40 pct. i § 6, stk. 2, i realrenteafgiftsloven til 50 pct.
Bestemmelsen modvirker, at de skattepligtige livsforsikringsselskaber nedbringer realrenteafgiftsgrundlaget gennem en øget betaling af selskabsskat, når afgiftssatsen overstiger selskabsskatteprocenten.
Bemærkninger til de enkelte bestemmelser Til § 1 Lov om beskatning af fortjeneste ved afståelse af fast ejendom er senest ændret ved lov nr. 244 af 6. juni 1985 (Lov om ændring af forskellige skattelove (Godtgørelse af frigørelsesafgift m.v. ved tilbageførsel af arealer til landzone)), jfr.
Folketingstidende 1984-85, sp. 9138, sp. 9528, sp. 10754, sp. 11256; Tillæg A, sp.
 4391, Tillæg B, sp. 2185, Tillæg C, sp. 691.
Bestemmelsen indeholder forslag om at opretholde gældende regler, hvorefter fortjeneste ved afståelse af fast ejendom efter ejendomsavancebeskatningsloven beskattes med 50 pct. både hos personer, selskaber og dødsboer.
Fortjeneste ved afståelse af fast ejendom beskattes som særlig indkomst hos fysiske personer med 50 pct. under de i ejendomsavancebeskatningsloven angivne betingelser.
Fortjeneste efter ejendomsavancebeskatningsloven beskattes som almindelig indkomst hos selskaber og dødsboer.
 Fortjeneste, der beskattes efter denne lov, forhøjes dog med 25 pct.
for selskaber og dødsboer, jfr. lovens § 6, stk. 3. Så længe beskatningsprocenten for selskaber og dødsboer er 40, har reglen den virkning, at selskabernes og dødsboernes skattepligtige ejendomsavance beskattes med 50 pct. ligesom hos fysiske personer.
 (40 pct. af 125 giver samme beløb som 50 pct. af 100).
Beskatningsprocenten for almindelig indkomst har hidtil været 40 for selskaber, men er forhøjet til 50. Endvidere er dødsboskatteprocenten foreslået forhøjet fra 40 til 50.
Som følge heraf foreslås bestemmelsen i ejendomsavancebeskatningslovens § 6, stk. 3, ophævet.
Til § 2 Lov om omkostningsdækning af udgifter til sagkyndig bistand i skattesager er vedtaget ved lov nr. 233 af 23. maj 1984, jfr.
Folketingstidende 1983-84, sp. 2271, sp. 4095, sp. 6401, sp. 6721; Tillæg A, sp. 3167, Tillæg B, sp. 683, Tillæg C, sp. 405.
Udgifter til sagkyndig bistand i skatteretssager dækkes efter omkostningsdækningsloven.
Selskabsskatteprocenten er som foran nævnt forhøjet til 50, og dødsboskatteprocenten vil ligeledes blive forhøjet til 50. Som følge af den hidtidige nære sammenhæng mellem de nævnte skatteprocenter og omkostningsdækningsprocenten foreslås denne nu forhøjet til 50 pct.
Den omhandlede forhøjelse af omkostningsdækningsprocenten fra 40 til 50 skønnes at medføre, at statens udgifter vil stige med et beløb, der ikke vil overstige 50.000 kr. på årsbasis.
Til § 3 Lov om en realrenteafgift af visse pensionskapitaler m.v. er senest ændret ved lov nr. 566 af 19. december 1985.
Efter de gældende regler er livsforsikringsselskaber indkomstskattepligtige efter selskabsskatteloven og samtidig afgiftspligtige efter realrenteafgiftsloven.
Efter selskabsskatteloven skal selskaberne dog ikke beskattes af den del af indkomsten, der anvendes til forsikringsformål, hvorfor disse beløb kan fradrages ved opgørelsen af den skattepligtige indkomst.
De indkomster, der er skattepligtige efter selskabsskatteloven, indgår samtidig i afgiftsgrundlaget efter realrenteafgiftsloven.
Realrenteafgiftsloven indeholder derfor i § 6, stk. 1, en bestemmelse, der tager sigte på, at der ikke både skal betales selskabsskat og realrenteafgift af det samme afkast.
Dette sker ved, at der indrømmes et fradrag i realrenteafgiftsgrundlaget under hensyn til den del af den skattepligtige indkomst, der vedrører det afgiftspligtige afkast.
Realrenteafgiftsloven indeholder imidlertid i § 6, stk. 2, en bestemmelse, der tilsigter at modvirke, at de skattepligtige livsforsikringsselskaber gennem en øget betaling af selskabsskat søger at nedbringe afgiftsgrundlaget, når afgiftssatsen overstiger selskabsskatteprocenten på 40.
Som følge af forhøjelsen af selskabsskatteprocenten fra 40 til 50 foreslås procenten i § 6, stk. 2, forhøjet fra 40 til 50.
Bestemmelsen i § 6, stk. 2, er en værnsregel, der kun skal have betydning, når afgiftssatsen er højere end selskabskatteprocenten.
Den omhandlede ændring er derfor af redaktionel karakter og er uden provenumæssig virkning af betydning.
Til § 4 Det foreslås, at ændringerne i ejendomsavancebeskatningsloven og omkostningsdækningsloven for så vidt angår selskaber og foreninger m.v. træder i kraft samtidig med forhøjelsen af selskabsskatteprocenten fra 40 til 50, dvs. fra skatteåret 1986/ 87. Ændringen i realrenteafgiftsloven foreslås at have virkning fra og med afgiftsåret 1985.
For dødsboers vedkommende foreslås ændringerne i ejendomsavancebeskatningsloven og loven om omkostningsdækning at have virkning fra og med indkomståret 1987, således at ændringerne træder i kraft samtidig med den foreslåede forhøjelse af dødsboskatteprocenten.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, ophæves § 6, stk. 3, og i stk. 4, der bliver stk. 3, ændres »stk. 1-3« til: »stk.  

 1-2«.
--/ § 6. Den opgjorte fortjeneste ved afståelse af fast ejendom medregnes  

 fuldt ud ved opgørelsen af den særlige indkomst, når ejendommen er erhvervet  

 på et tidspunkt, der ligger mindre end tre år forud for afståelsen.
Stk. 2. Er ejendommen erhvervet på et tidspunkt, der ligger 3 år eller  

 mere forud for afståelsen, nedsættes den opgjorte fortjeneste med 20 pct. for  

 hvert år, den skattepligtige har ejet ejendommen ud over 3 år.
Fortjeneste  

 ved afståelse i det ottende år efter ejendommens erhvervelse eller senere  

 beskattes ikke.
 Stk. 3. For selskaber og dødsboer forhøjes den opgjorte fortjeneste efter  

 stk. 1 eller 2 med 25 pct.
Stk. 4. Hvis der i den periode, hvor den skattepligtige har ejet  

 ejendommen, er pålignet ejendommen frigørelsesafgift, nedsættes den opgjorte  

 fortjeneste efter stk. 1-3 med et beløb, der svarer til det dobbelte af den  

 pålignede frigørelsesafgift.
Dette gælder dog ikke, hvis frigørelsesafgiften  

 er tilbagebetalt eller bortfaldet efter frigørelsesafgiftslovens § 8 A, stk.  

 1, 2 eller 4.
/-- § 2 I lov nr. 233 af 23. maj 1984 om omkostningsdækning af udgifter til sagkyndig bistand i skattesager affattes § 3, stk. 3, 1. pkt., således: »Betalte udgifter dækkes med 50 pct.«.
--/ § 3. . . .
Stk. 3. Betalte udgifter dækkes med 50 pct. for personer og 40 pct. for  

 selskaber og dødsboer.
Det udbetalte beløb medregnes ikke ved opgørelsen af  

 den skattepligtige indkomst.
/-- § 3 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, ændres i § 6, stk. 2, »40 pct.« til: »50 pct.«.
--/ § 6. . . .
Stk. 2. I år, hvor afgiftsatsen efter § 10 overstiger 40 pct., kan den  

 skattepligtige indkomst ved beregningen efter Stk. 1 ikke indgå med et større beløb end gennemsnittet af de  

 skattepligtige indkomster i de forudgående tre indkomstår.
