 §§ 4 og 5 i samarbejdsaftalen er den 12.10.1972 ændret, og aftalen er  

 herefter sålydende:
»SAMARBEJDSAFTALE om retsforfølgning i andet nordisk land, end der hvor den strafbare  

 handling er begået.
 Rigsadvokaten i Danmark, Justitiekanslern i Finland, Rigsadvokaten i  

 Island, Riksadvokaten i Norge og Riksåklagaren i Sverige har indgået følgende  

 samarbejdsaftale om retsforfølgning i andet nordisk land end der, hvor den  

 strafbare handling er begået.
 1 §.
 Retsforfølgning for en lovovertrædelse, som er begået i et nordisk land  

 (gerningslandet), kan ske i et andet nordisk land, hvis den mistænkte er  

 bosat i dette land, og overtrædelsen er strafbar også efter dette lands  

 lovgivning.
 Det samme gælder, såfremt den mistænkte opholder sig i det andet land, og  

 det af særlige grunde findes hensigtsmæssigt, at forfølgningen sker der, og  

 forholdet hører under dette lands straffemyndighed.
 Retsforfølgningen sker efter straffe- og procesreglerne i det land, som  

 overtager sagen (Det anmodede land).
 2§.
 Ved afgørelsen af om en begæring om retsforfølgning i et andet land end  

 gerningslandet skal fremsættes, og om en sådan begæring skal imødekommes,  

 skal hensynet til den mistænktes interesse og til gennemførelsen af en  

 effektiv retshåndhævelse være bestemmende.
En begæring bør således ikke afslås En begæring kan dog afslås, hvis det må antages, at beviset i sagen ikke  

 kan føres ved domstolene i det andet land, eller det vil føre til  

 uforholdsmæssig stor ulempe at fremme sagen i det andet land.
 3 §.
Begæring om retsforfølgning i det andet land end gerningslandet bør  

 fremsættes så snart som muligt.
Efter at der er afsagt dom i første instans,  

 kan sådan begæring ikke fremsættes.
 4 §.
 Begæringen skal indeholde oplysninger om den mistænktes navn, alder,  

 nationalitet og bopæls- eller opholdssted, lovovertrædelsens beskaffenhed,  

 tid og sted for denne, samt de straffebestemmelser, som i gerningslandet er  

 anvendelige på forholdet.
 Hvis begrænsningen fremsættes telefonisk, telegrafisk eller ved telex,  

 skal den straks bekræftes skriftligt.
 Med begæringen skal følge alle tilgængelige dokumenter i sagen. Ønsker det  

 anmodede land yderligere oplysninger, skal disse eftersendes snarest.
Begæringen og de sagen vedrørende dokumenter skal tilsendes DANMARK på  

 dansk, norsk eller svensk, FINLAND på finsk eller svensk, ISLAND på islandsk,  

 dansk, norsk eller svensk, NORGE på norsk, dansk eller svensk og SVERIGE på  

 svensk, dansk eller norsk.
Er dokumenterne ikke affattet på et af de her  

 krævede sprog, skal der vedlægges en oversættelse til sådant sprog.
 5 §.
 Begæringen fremsættes fra DANMARK af vedkommende politimester, fra FINLAND  

 af vedkommende anklager, fra ISLAND af Rigsadvokaten, fra NORGE af  

 vedkommende statsadvokat og fra SVERIGE af vedkommende anklager.
Begæring til DANMARK eller NORGE sendes til politimesteren i den  

 politikreds, hvor den mistænkte bor eller opholder sig.
Er det ikke bekendt,  

 til hvilken politikreds mistænktes bopæls- eller opholdssted hører, sendes  

 begæringen til Rigsadvokaten i henholdsvis Danmark og Norge.
 Begæring til FINLAND sendes til centralkriminalpolicen i Helsingfors, til  

 videresendelse til vedkommende anklager.
 Begæring til ISLAND sendes til Rigsadvokaten.
 Begæring til SVERIGE sendes til anklagemyndigheden i det distrikt, hvor  

 den mistænkte er bosat eller opholder sig.
 Er det ikke bekendt til hvilket distrikt den mistænktes bopæls- eller  

 opholdssted hører, sendes begæringen til Riksåklagaren.
 6 §.
 Der skal fra myndighederne i gerningslandet straks gives underretning til  

 myndighederne i det anmodede land om de processuelle forholdsregler, som er  

 eller vil blive foretaget i gerningslandet.
 Myndighederne i det anmodede land skal snarest give underretning om,  

 hvorvidt begæringen imødekommes.
Myndighederne i det land, som har påtaget sig retsforfølgningen, kan  

 senere, såfremt ændrede forhold giver anledning dertil, bede sig fritaget for  

 videre forfølgning af sagen.
Efter aftale mellem myndighederne i de  

 pågældende lande, kan beslutning om retsforfølgning i det andet land også i  

 andre tilfælde tilbagekaldes.
 7 §.
 Finder en i 5 § nævnt myndighed, at der foreligger grund til i eget land  

 at indlede retsforfølgning mod en person for en strafbar handling begået i et  

 andet nordisk land, bør vedkommende myndighed underrette den tilsvarende  

 myndighed i gerningslandet herom.
 8 §.
 Spørgsmål om hvordan bestemmelserne i denne samarbejdsaftale skal  

 praktiseres, bør af vedkommende lands myndigheder forsøges løst efter samråd  

 og i forståelse med hinanden«.
 hvilket herved meddeles, idet jeg iøvrigt henviser til min C.skr. af  

 30.12.1970.
 Hvor oversættelse skal finde sted ved en sags oversendelse til Finland,  

 skal jeg anmode om, at oversættelse til finsk benyttes i videst muligt  

 omfang.
 Jeg skal iøvrigt henstille, at sagens faktum søges fastlagt i en  

 retsbogstilførsel, således at oversættelse af rapporter i videst muligt  

 omfang kan undgås.
 Genoptrykt 1983.
 (* 1) Kundgjort i instruktioner fra rigsadvokaten.
