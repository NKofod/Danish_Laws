Nr LSF 145 Forslag til Lov om ændring af lov om indkomstbeskatning af aktieselskaber  

 m.v. (Afsluttende ansættelse ved et selskabs fraflytning til Grønland og  

 skattefritagelse for TV 2 m.v.) Fremsat af ministeren for skatter afgifter (Foighel) den 14. januar 1987 § 1 I lov om indkomstbeskatning af aktieselskaber m.v., jf.
lovbekendtgørelse nr. 658 af 22. september 1986, foretages følgende ændringer:
 1. § 3, stk. 1, nr. 16, affattes således:
»16) TV 2's landsdækkende virksomhed og de regionale virksomheder, TV 2-fonden samt det i § 15 x i lov om radio og fjernsynsvirksomhed nævnte aktieselskab.« 2. I § 5 indsættes som stk. 5:
»Stk. 5. Bestemmelserne i stk. 1-4 finder tilsvarende anvendelse, såfremt selskaber eller foreninger m.v. flytter deres hjemsted til Grønland.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning fra og med indkomståret 1987.
Oprindeligt fremsat lovforslag Blad nr 418 § 1 I lov om indkomstbeskatning af aktieselskaber m.v., jfr.
lovbekendtgørelse nr. 658 af 22. september 1986, foretages følgende ændringer:
 1. § 3, STK. 1, NR. 16, affattes således:
»16) TV 2's landsdækkende virksomhed og de regionale virksomheder, TV 2-fonden samt det i § 15 x i lov om radio og fjernsynsvirksomhed nævnte aktieselskab.« 2. I § 5 indsættes som STK. 5:
»Stk. 5. Bestemmelserne i stk. 1-4 finder tilsvarende anvendelse, såfremt selskaber eller foreninger m.v. flytter deres hjemsted til Grønland.« § 2 Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning fra og med indkomståret 1987.
BEMÆRKNINGER TIL LOVFORSLAGET Lovforslaget går ud på, at der tilvejebringes hjemmel for, at der ved et selskabs fraflytning til Grønland skal foretages en afsluttende ansættelse her i landet.
Lovforslaget har endvidere til formål at undgå en utilsigtet beskatning af TV 2's landsdækkende og regionale virksomheder samt TV 2-fonden.
Lov om indkomstbeskatning af aktieselskaber m.v. er senest ændret ved lov nr. 335 af 4. juni 1986, jfr.
Folketingstidende 1985-86; sp.
 10191, 10329, 11885, 12525, tillæg A, sp. 5689, tillæg B, sp.
 2045, 2257, tillæg C, sp. 1081.
Der henvises iøvrigt til bemærkningerne nedenfor.
FORSLAGETS ADMINISTRATIVE OG PROVENUMÆSSIGE KONSEKVENSER Lovforslagets bestemmelse i § 1, nr. 1, medfører ikke tab af et påregnet provenu, men hindrer en utilsigtet beskatning af erhvervsmæssig indkomst hos de nævnte TV 2 virksomheder og TV 2-fonden.
Lovforslagets bestemmelse i § 1, nr. 2, skønnes at have beskedne provenumæssige virkninger for det offentlige.
Forslaget antages ikke at have nævneværdige administrative konsekvenser for det offentlige.
BEMÆRKNINGER TIL DE ENKELTE BESTEMMELSER Til § 1 Til nr. 1 TV 2 blev oprettet ved lov nr. 335 af 4. juni 1986 om ændring af lov om radio- og fjernsynsvirksomhed.
TV 2 er en SELVEJENDE INSTITUTION bestående af en landsdækkende virksomhed og et antal regionale virksomheder.
Den samlede virksomhed finansieres ved beløb, der overføres fra TV 2-fonden og ved egne indtægter gennem salg af programmer og andre ydelser.
TV 2's regionale virksomheder finansieres dels ved overførsler fra TV 2-fonden, dels gennem indtægter ved salg af egne programmer m.v.
til TV 2's landsdækkende virksomhed eller andre.
Endvidere kan de regionale virksomheder opnå tilskud lokalt.
Ifølge loven stilles der en statsgaranti til sikring af de nødvendige midler til driften af TV 2.
Licens for benyttelse af fjernsynsmodtagere, overskud ved reklamering i TV 2 og eventuel udbetalt statsgaranti indbetales til TV 2-fonden.
Kulturministeren fastsætter årligt med tilslutning af Folketingets Finansudvalg den andel af reklameselskabets overskud, der skal indbetales til TV 2-fonden.
Reklameselskabet oprettes af kulturministeren som et aktieselskab, der på et forretningsmæssigt grundlag skal formidle reklameindslag i TV 2. Aktieselskabets kapital tegnes af staten.
Kulturministeren skal godkende aktieselskabets vedtægter og ændringer heraf.
Ved lov nr. 335 af 4. juni 1986 blev alene reklameselskabet gjort skattefrit, jfr. selskabsskattelovens § 3, stk. 1, nr. 16. Der indsattes derimod ikke særlige skattefritagelsesbestemmelser for TV 2 og TV 2-fonden.
Den selvejende institution TV 2 og TV 2-fonden er efter de gældende regler ikke omfattet af skattebestemmelserne i fondsbeskatningsloven.
Fonde, der er oprettet ved eller i henhold til lov, og som er undergivet tilsyn af staten, er fritaget for registreringspligten i henhold til fondslovens § 1, stk. 2, nr. 1, og erhvervsfondslovens § 1, stk. 4, nr. 1. Eventuelle indtægter ved erhvervsmæssig virksomhed vil dog være skattepligtige i henhold til selskabsskattelovens § 1, stk. 1, nr. 6.
 Ved den foreslåede udvidelse af selskabsskattelovens § 3, stk. 1, nr.
16, fritages TV 2's landsdækkende virksomhed og de regionale virksomheder samt TV 2-fonden ubetinget for skattepligt af erhvervsmæssige indtægter.
Derved tilsigtes der en skattemæssig ligestilling mellem TV 2 og Danmarks Radio.
Danmarks Radio er efter radioloven en »SELVSTÆNDIG OFFENTLIG INSTITUTION« og er  

 som offentlig institution fritaget for såvel selskabsbeskatning som anden beskatning, bortset fra ejendomsbeskatning.
Endvidere bemærkes, at TV 2's indtægtsgrundlag sikres ved en statsgaranti.
Til nr. 2 Efter selskabsskattelovens § 5 skal der foretages en ekstraordinær afsluttende ansættelse for selskaber, når de opløses eller overgår til skattefri virksomhed.
Hvis et selskab flytter (ændrer hjemsted) til en fremmed stat, må selskabet slettes af aktieselskabsregistret, hvilket medfører, at det må træde i likvidation og således formelt opløses.
Selskabet vil herefter blive undergivet en afsluttende skatteansættelse, og denne skal foretages, selv om det nu udenlandske selskab fortsætter den hidtil her i landet drevne virksomhed.
Ved et selskabs flytning til Grønland bliver selskabet ikke slettet af aktieselskabsregistret, der alene registrerer, at hjemsted for fremtiden er et angivet sted i Grønland.
Efter et selskabs flytning til Grønland vil herefter alene den del af selskabets indkomster, der er omfattet af selskabsskattelovens § 2, blive beskattet.
Et selskab, der flytter til Færøerne, vil ligesom de selskaber, der flytter til udlandet, være undergivet de nuværende regler om afsluttende ansættelse, da færøske selskaber ikke registreres i aktieselskabsregistret.
Forslaget tilsigter at sidestille et selskabs flytning til Grønland med flytning til udlandet og Færøerne, således at selskabet m.v.
omfattes af reglerne i selskabsskattelovens § 5 om afsluttende ansættelse.
TIL § 2 Bestemmelsen om adgangen til at foretage en afsluttende ansættelse ved et selskabs fraflytning til Grønland foreslås at træde i kraft dagen efter lovens bekendtgørelse i Lovtidende.
Bestemmelsen om skattefritagelse for den selvejende institution TV 2 og TV 2-fonden foreslås at have virkning fra indkomståret 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om indkomstbeskatning af aktieselskaber m.v., jfr.
lovbekendtgørelse nr. 658 af 22. september 1986, foretages følgende ændringer:
 1. § 3, STK. 1, NR. 16, affattes således:
»16) TV 2's landsdækkende virksomhed og de regionale virksomheder, TV 2-fonden samt det i § 15 x i lov om radio og fjernsynsvirksomhed nævnte aktieselskab.« --/ § 3. Undtaget fra skattepligten er:
 1) Staten og dens institutioner.
 2) Kommunerne og kommunale virksomheder og institutioner.
 3) Anerkendte trossamfund og kirkelige institutioner, oprettet i  

 tilslutning til disse eller til folkekirken.
4) Havne, herunder lufthavne, der er åbne for offentlig trafik, samt  

 elektricitets-, gas-, vand- og fjernvarmeværker, når adgangen til leverance  

 fra værket står åben for alle inden for det område, hvori værket arbejder,  

 alt for så vidt havnens eller værkets indtægter - bortset fra normal  

 forrentning af en eventuel indskudskapital - ifølge vedtægtsmæssig bestmmelse  

 udelukkende kan anvendes til havnens eller værkets formål.
Foretagender, der  

 fordeler elektricitet til forbrugerne, sidestilles med elektricitetsværker,  

 selv om de ikke fremstiller elektricitet.
 5) Skoler, hospitaler, sygehuse, statsanerkendte rekonvalescent- og  

 børnehjem, biblioteker under offentligt tilsyn og offentligt tilgængelige  

 museer, alt for så vidt de er selvejende institutioner, og indtægterne  

 udelukkende kan anvendes til den pågældende institutions formål.
 6) Boligselskabernes Garantifond, Landsbyggefonden for det almennyttige  

 byggeri samt boligselskaber, der er godkendt af boligministeren til at udøve  

 almennyttig boligvirksomhed, for så vidt indtægterne - bortset fra normal  

 forrentning af en eventuel indskudskapital - ifølge vedtægtsmæssig  

 bestemmelse udelukkende kan anvendes til fremme af almennyttigt boligbyggeri  

 eller lignende af boligministeren godkendt formål.
 7) Danmarks nationalbank.
 8) Arbejdsmarkedets Tillægspension.
9) Pensionskasser, der er undergivet tilsyn efter loven om tilsyn med  

 pensionskasser eller efter lov om forsikringsvirksomhed.
Andre pensionskasser  

 er undtaget fra skattepligten, for så vidt ministeren for skatter og afgifter  

 i hvert enkelt tilfælde træffer bestemmelse herom.
 10) De foreninger, der er afgiftsfri i henhold til lov nr. 246 af 9. maj  

 1917 om landboforeninger og husmandsforeningers auktioner m.m., jfr. lov nr.  

 80 af 4. marts 1949. Fritagelsen gælder dog kun for indtægt ved de pågældende  

 foreningers almindelige vedtægtsmæssige virksomhed, men ikke for indtægt ved  

 drift, udlejning eller bortforpatning af fast ejendom eller ved anden  

 virksomhed.
 11) De i lov om sanering nævnte saneringsselskaber, hvis vedtægter er  

 godkendt af boligministeren, såfremt det i vedtægterne er bestemt, at  

 indtægterne - bortset fra normal forrentning af en eventuel indskudskapital -  

 udelukkende kan anvendes til saneringsformål.
 12) Værdipapircentralen.
 13) Lønmodtagernes Dyrtidsfond.
 14) Bedriftssundhedstjenester omfattet af § 1, stk. 1, nr. 1, 2 eller 6,  

 såfremt de pågældende selskaber eller foreninger alene driver  

 bedriftssundhedstjeneste i overensstemmelse med de regler, der er fastsat i  

 medfør af § 13, stk. 3, i lov om arbejdsmiljø, og såfremt indtægterne herved  

 ifølge vedtægtsmæssig bestemmelse udelukkende kan anvendes til de formål med  

 bedriftssundhedstjenester, der er fastsat i de nævnte regler.
 15) De i lov om byfornyelse og boligforbedring nævnte  

 byfornyelsesselskaber, hvis vedtægter er godkendt af boligministeren, såfremt  

 det i vedtægterne er bestemt, at indtægterne - bortset fra normal forrentning  

 af en eventuel indskudskapital - udelukkende kan anvendes til at bistå  

 kommunalbestyrelsen og ejere med at forberede, tilrettelægge og gennemføre  

 byfornyelses- og boligforbedringsarbejder efter reglerne i lov om byfornyelse  

 og boligforbedring.
 16) Det i § 15 x i lov om radio- og fjernsynsvirksomhed nævnte  

 aktieselskab.
/-- 2. I § 5 indsættes som STK. 5:
»Stk. 5. Bestemmelserne i stk. 1-4 finder tilsvarende anvendelse, såfremt selskaber eller foreninger m.v. flytter deres hjemsted til Grønland.« --/ § 5. Når her i landet hjemmehørende selskaber og foreninger m.v. opløses  

 eller overgår til skattefri virksomhed, vedbliver skattepligten til udløbet  

 af det skatteår, i hvilket opløsningen eller overgangen til skattefri  

 virksomhed har fundet sted.
Vedkommende selskab eller forening m.v. skal  

 desuden for samme skatteår ansættes ekstraordinært til indkomstskat af  

 indtægten for tiden fra udløbet af det regnskabsår, som er lagt til grund ved  

 den ordinære skatteansættelse for det pågældende skatteår, og indtil  

 opløsningen eller overgangen til skattefri virksomhed.
Stk. 2. Om opløsningen eller overgangen til skattefri virksomhed skal  

 likvidator eller, hvor en sådan ikke er valgt eller beskikket, bestyrelsen  

 inden 4 uger tilstille statsskattedirektoratet en anmeldelse, bilagt  

 opgørelse over indkomst for det i stk. 1, 2. punktum, nævnte tidsrum.
På  

 denne opgørelse er reglerne om selvangivelse anvendelige, for så vidt det er  

 foreneligt med deres indhold.
Undlades den foreskrevne anmeldelse, ifalder  

 den eller de forsømmelige en bøde, der fastsættes af ministeren for skatter  

 og afgifter eller den, han bemyndiger dertil, medmindre denne eller den  

 forsømmelige selv ønsker sagen afgjort ved rettergang.
Indsendelse af  

 anmeldelsen såvel som af den nævnte opgørelse kan fremtvinges ved pålæg af  

 daglige bøder, hvis størrelse fastsættes af ministeren for skatter og  

 afgifter eller den, han bemyndiger dertil.
Bøderne tilfalder statskassen.
Stk. 3. Opløses et selskab eller en forening m.v., eller ophører de med at  

 drive skattepligtig virksomhed, før begyndelsen af det skatteår, for hvilket  

 de første gang skal skatteansættes i medfør af § 4, skal de skatteansættes  

 ekstraordinært for det skatteår, i hvilket opløsningen eller ophøret af den  

 skattepligtige virksomhed finder sted.
Reglerne i stk. 2 finder tilsvarende  

 anvendelse på denne ansættelse, der omfatter indkomsten for den periode,  

 hvori selskabet eller foreningen m.v. har drevet skattepligtig virksomhed.
Stk. 4. Når et selskab eller en forening m.v. overgår til skattefri  

 virksomhed som nævnt i stk. 1, finder § 10, stk. 2, i lov om  

 investeringsfonds tilsvarende anvendelse.
Det samme gælder reglerne i lov om  

 særlig indkomstskat m.v., i lov om beskatning af fortjeneste ved afståelse af  

 fast ejendom og i lov om beskatning af fortjeneste ved afståelse af aktiver  

 m.v., således at overgang til skattefri virksomhed sidestilles med ophør af  

 virksomhed og salg til handelsværdien af de formuegoder, der er i behold hos  

 selskabet eller foreningen på tidspunktet for overgangen.
Er formuegodet  

 omfattet af afskrivningslovens § 19 A, skal handelsværdien omregnes til  

 kontantværdi efter denne bestemmelse.
Handelsværdien for fast ejendom  

 omregnes til kontantværdi efter § 4, stk. 1, i lov om beskatning af  

 fortjeneste ved afståelse af fast ejendom.
