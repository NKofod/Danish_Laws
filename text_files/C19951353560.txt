 Med benblik på en klargøring af fordelingen af arbejdsopgaver mellem  

 overdyrlægerne, distrikterne og hovedkontoret har Veterinærdirektoratet til  

 ikrafttræden den 1. september 1995 udstedt cirkulære til overdyrlæger med  

 udvidede beføjelser.
 Gennemgangen af arbejds- og ansvarsfordelingen i forbindelse med  

 udarbejdelsen af Landbrugsministeriets rapport om Veterinærdirektoratets  

 organisation viste, at overdyrlægens kompetence med fordel kunne udvides.
Med henblik på en tilpasning til de udvidede kompetenceforhold afskaffes  

 med cirkulæret for en nærmere fastsat kreds af overdyrlæger distrikternes  

 mulighed for udøvelse af overskøn, og overdyrlægerne får mulighed for at  

 meddele godkendelser af indretningsmæssige ændringer m.v. indenfor  

 autorisationens rammer.
Endvidere får de det faglige ansvar for ansættelse og  

 afskedigelse af kontrolpersonalet.
 Til § 1.
 Det følger af bestemmelsen, at kun de af Veterinærdirektoratet udpegede  

 overdyrlægeembeder bliver tillagt beføjelserne, som anført i cirkulæret.
 Til § 2, stk. 1.
Cirkulæret omhandler som anført i overskriften overdyrlægens udvidede  

 beføjelser.
Bestemmelsen omhandler overdyrlægen som institution og ikke som  

 person.
Overdyrlægen skal ikke nødvendigvis selv udføre de beskrevne  

 funktioner, men er som chef på stedet ansvarlig for arbejdets udførelse.
 Til § 2, stk. 2.
Der kræves efter bestemmelsen, at overdyrlægen altid giver skriftlig  

 godkendelse/afslag vedrørende projektet.
Dette gøres for at have den  

 nødvendige dokumentation.
 Der skal i alle tilfælde, hvor tilladelsen er begrænset i forhold til det  

 virksomheden har bedt om, eksempelvis fordi der stilles vilkår som betingelse  

 for en tilladelse, anføres begrundelse og klagevejledning i overensstemmelse  

 med forvaltningslovens regler herom.
Klage over overdyrlægens afgørelser sendes direkte til Landbrugs- og  

 Fiskeriministeriet, Departementet, Slotsholmsgade 10, 1216 København K.
Dette  

 skal anføres som klagevejledning i afgørelsen.
 Til § 2, stk. 3.
Ved større virksomhedsudvidelser, samt i tilfælde med vidtgående  

 ombygninger, herunder i forbindelse med omlægning af produktionsflow eller  

 ved indførelse af ny teknologi, forelægges ansøgningen det pågældende  

 distriktskontor til godkendelse.
Overdyrlægen fremsender i sådanne tilfælde  

 ansøgningen med en udtalelse i sagen.
Det er overdyrlægen, der efter en  

 konkret vurdering af projektet og dets omfang afgør, om ansøgningen skal  

 videresendes.
 Til § 2, stk. 4.
 Det fremgår af bestemmelsen, at overdyrlægen skal rådføre sig med det  

 pågældende distriktskontor, inden der træffes afgørelse, såfremt overdyrlægen  

 er i tvivl om, hvorledes en afgørelse skal træffes eller hvem der skal træffe  

 afgørelsen.
 Til § 3.
 Med bestemmelsen afskaffes distrikternes mulighed for at udøve overskøn.
Overskøn har senest været anført i den nu ophævede bekendtgørelse om kød  

 til hjemmemarkedet, hvor det var begrænset til, at embedsdyrlægens bedømmelse  

 af slagtedyret af slagtehuset kunne indankes for den stedlige  

 veterinærinspektør til overskøn.
Overskøn har tilsvarende væres anvendt i  

 forbindelse med bedømmelse af slagtedyr på de eksportautoriserede slagterier,  

 ligesom der har været foretaget overskøn i forbindelse med bedømmelse af kød  

 og kødvarer, som af en embedsdyrlæge er blevet erklæret for uegnet til  

 menneskeføde, og hvor denne bedømmelse har været bestridt af virksomheden.
 Endvidere har muligheden også været anvendt i andre tilfælde, hvor  

 virksomheden har ønsket Veterinærdirektoratets vurdering og afgørelse i sager  

 om uenighed mellem virksomheden og overdyrlægen samt i tilfælde af uenighed  

 mellem overdyrlægen og kontrolgruppen om arbejdsforhold m.v.
 Formålet med bestemmelsen er at styrke overdyrlægens kompetence.
Klage over en afgørelse truffet af Veterinærdirektoratet herunder af  

 overdyrlæger, skal, jf. det overfor til § 2, stk. 2, anførte fremsendes til  

 Landbrugs- og Fiskeriministeriets Departement, som derefter skal behandle  

 klagen.
Herudover kan der i henhold til almindelige forvaltningsretlige  

 principper være mulighed for, at virksomheden kan anmode om genoptagelse af  

 en sag, dog således at Veterinærdirektoratet, herunder overdyrlægen selv, kan  

 afvise at behandle en sag på ny, hvis man finder det formålsløst.  

 Veterinærdirektoratet (overdyrlægen, distriktskontoret eller kontoret på  

 Fredeirksberg) kan endvidere på eget initiativ under visse omstændigheder  

 tilbagekalde en afgørelse.
Såfremt der er tale om interne forhold, f.eks.  

 uenighed mellem en overdyrlæge og det øvrige kontrolpersonale, skal de  

 sædvalige kommandoveje følges, det vil sige, der rettes henvendelse til  

 Kontrolafdelingen (distriktkontoret eller kontoret på Fredeirksberg) i  

 faglige spørgsmål og Økonomisk/Administrativt kontor i personale spørgsmål.
 Til § 4.
 1. Fastsættelse af personalenormering.
Overdyrlægen fastsætter efter drøftelse med virksomheden repræsentant og  

 tillidsrepræsentanterne den normale bemanding under hensyntagen til det af  

 virksomheden oplyste om arbejdstider og om produktionsprognose.
Fordelingen  

 af personalet på kategorier fastsættes af overdyrlægen under hensyntagen til  

 gældende regler og instrukser for kødkontrollens udførelse og med henblik på  

 at minimere den samlede kontroludgift.
 Ved fastsættelse af personalenormeringen skal det tilstræbes, at den af  

 virksomheden fastsatte arbejdstid kan dækkes uden regelmæssig anvendelse af  

 merarbejde eller timelønnet assistance.
 Der bør mellem overdyrlæge og virksomhed aftales en fast rutine for  

 drøftelse af produktionsplaner og arbejdstider med henblik på fastlæggelse af  

 personalenormeringen.
 2. Ansættelse af medarbejdere.
 Når der opstår behov for gen- eller nybesættelse meddeles dette på en  

 standardformular til ØKonomisk/Administrativt Kontors sektion for  

 KK-personale.
Opslag af stillinger varetages herefter af Økonomisk/Administrativt  

 Kontor.
Ansøgningerne fremsendes direkte til overdyrlægen.
Herudover kan  

 Økonomisk/Administrativt Kontor fremsende oplysninger om forslag til  

 forflyttelse af personale ansat andetsteds.
 Overdyrlægen indstiller efter drøftelse med den berørte faggruppes  

 tillidsrepræsentant den eller de ansøgere, der ønskes ansat.  

 Økonomisk/Administrativt Kontor udfærdiger ansættelsesbrev.
 3. Afvikling af overtallige medarbejdere.
I tilfælde af at der skal ske lukning af en virksomhed eller at antallet  

 af faste medarbejdere skal reduceres, skal overdyrlægen efter drøftelse med  

 den berørtes tillidsrepræsentant fremkomme med begrundede forslag til hvilke  

 medarbejdere, der ikke længere er behov for på virksomheden.
Når  

 Økonomisk/Administrativt Kontor har modtaget meddelelse om, at der ønskes  

 afviklet kontrolpersonale på en given virksomhed undersøges det, om der er  

 ansættelsesmuligheder andetsteds.
I benægtende fald opsiges de pågældende af  

 Økonomisk/Administrativt Kontor.
 4. Afskedigelse af medarbejdere i andre tilfælde end  

 pkt. 3.
 I tilfælde af at en fastansat medarbejder af overdyrlægen ikke anses for  

 egnet til på tilfredsstillende måde at varetage sit arbejde meddeles dette af  

 overdyrlægen til Økonomisk/Administrativt Kontor.
 Overdyrlægen bør redegøre så præcist som muligt for de forhold, der vil  

 skulle danne grundlag for påtale og/eller eventuel afskedigelse.
 Overdyrlægen og Økonomisk/Administrativt Kontor aftaler det videre forløb  

 herunder meddelelsesform over for den ansatte og dennes tillidsrepræsentant  

 og fastsættelse af en eventuel tidsfrist for at afhjælpe de forhold, der  

 lægges til grund.
 Såfremt forholdene ikke bliver forbedret, vurderer  

 Økonomisk/Administrativt Kontor om afskedigelse skal iværksættes eller om  

 alternativ placering skal forsøges.
 Såfremt sagen fører til afskedigelse, finder denne sted ved  

 Økonomisk/Administrativt Kontors foranstaltning.
