Nr LSF 189 Forslag til Lov om ændring af lodsloven Fremsat af forsvarsministeren (Enggaard) den 20. januar 1989 Vedtaget ved tredjebehandling den 26. maj 1989 Lov nr. 367 af 07/06/1989 § 1 I lodsloven, jf. lov nr. 116 af 21. marts 1979, foretages følgende  

 ændringer:
 1. § 8 affattes således:
 » § 8. Ved besejling af indre og ydre danske  

 territorialfarvande er der lodspligt for følgende handelsskibe:
 1) Olietankskibe, der er lastede.
 2) Kemikalietankskibe, der er lastede med farlige flydende kemikalier, som  

 er omfattet af IMO's kemikaliekode (International Maritime Organization's  

 »Code for the Construction and Equipment of Ships Carrying Dangerous  

 Chemicals in Bulk«).
 3) Gastankskibe.
 4) Skibe, der medfører radioaktive laster.
 Stk. 2. Bestemmelsen i stk. 1 gælder ikke skibe, som ifølge international  

 aftale eller i medfør af folkeretlige regler har ret til sejlads i danske  

 farvande uden at tage lods om bord.
 Stk. 3. Forsvarsministeren kan under særlige omstændigheder fritage visse  

 skibe for lodspligt.
 Stk. 4. Forsvarsministeren kan under særlige omstændigheder fritage for  

 lodspligt i visse farvande.
 Stk. 5. Ud over bestemmelsen i stk. 1 kan forsvarsministeren fastsætte  

 regler om, at der skal anvendes lods, når hensyn til den almindelige  

 skibsfart og samfærdsel eller væsentlige offentlige interesser, herunder  

 miljøhensyn i øvrigt, gør det nødvendigt.
Stk. 6. Pligten til at anvende lods i henhold til stk. 1 og 5 påhviler  

 skibsføreren.' 2. I § 9, stk. 1, indsættes efter »lodsning«: »eller  

 anden sejladsvejledning«.
 3. § 10, stk. 1, affattes således:
»Ud over betaling i henhold til § 9 modtager lodser betaling for  

 forgæves fremmøde, ventetid samt opholds- og rejseudgifter efter  

 forsvarsministerens nærmere bestemmelse.« 4. § 13 affattes således:
»§ 13. Betaling i henhold til § 9 deles mellem Lodsreguleringsfonden  

 og lodser efter bestemmelser, der fastsættes af forsvarsministeren.« 5. § 14, stk. 1 og 2, affattes således:
»Lodsreguleringsfonden stiller materiel, bygninger og personale m.v.  

 til rådighed for lodserne og afholder de dermed forbundne udgifter.
Fonden  

 betaler endvidere lodsernes bidrag til Lodspensionskassen eller anden  

 pensionsordning.
Stk. 2. Forsvarsministeren fastsætter de nærmere regler for fondens  

 virksomhed.« 6. § 15 affattes således:
»§ 15. Betaling til lodser i medfør af § 13 deles mellem lodserne ved  

 lodseriet efter forsvarsministerens bestemmelse.« 7. § 18, stk. 2, ophæves.
 8. § 22 affattes således:
»§ 22. Indtil lodserne ved det tidligere København Lodseri er optaget  

 som medlemmer af Lodspensionskassen eller der er oprettet en særlig  

 pensionskasse for disse lodser, udreder Lodsreguleringsfonden for disse  

 lodser et beløb, der beregnes og anvendes efter regler, der fastsættes af  

 forsvarsministeren.« 9. I § 23, stk. 1, ændres »§ 8, stk. 2,» til: »§ 8,  

 stk. 6,».
 10. § 24, stk. 2, affattes således:
»Stk. 2. Medens en lods er suspenderet, modtager lodsen af  

 Lodsreguleringsfonden et beløb svarende til garantibetalingen, hvis størrelse  

 fastsættes af forsvarsministeren.« § 2 Loven træder i kraft den 1. juli 1989.
Oprindeligt fremsat forslag § 1 I lodsloven, jf. lov nr. 116 af 21. marts 1979, foretages følgende  

 ændringer:
 1. I § 2, stk. 2, ændres to steder »Forsvarsministeren«  

 til: »Farvandsdirektøren«.
 2. I § 9, stk. 1, indsættes efter »lodsning«: »eller  

 anden sejladsvejledning«.
 3. § 10, stk. 1, affattes således:
 »Ud over betaling i henhold til § 9 modtager lodser betaling for  

 forgæves fremmøde, ventetid samt opholds- og rejseudgifter efter  

 forsvarsministerens nærmere bestemmelse.«.
 4. § 13 affattes således:
 »§ 13. Betaling i henhold til § 9 deles mellem Lodsreguleringsfonden  

 og lodser efter bestemmelser, der fastsættes af forsvarsministeren.«.
 5. § 14, stk. 1 og 2, affattes således:
»Lodsreguleringsfonden stiller materiel, bygninger og personale m.v.  

 til rådighed for lodserne og afholder de dermed forbundne udgifter.
Fonden  

 betaler endvidere lodsernes bidrag til Lodspensionskassen eller anden  

 pensionsordning.
 Stk. 2. Forsvarsministeren fastsætter de nærmere regler for fondens  

 virksomhed.«.
 6. § 15 affattes således:
 »§ 15. Betaling til lodser i medfør af § 13 deles mellem lodserne ved  

 lodseriet efter forsvarsministerens bestemmelse.«.
 7. § 18, stk. 2, ophæves.
 8. § 22 affattes således:
 »§ 22. Indtil lodserne ved det tidligere København Lodseri er optaget  

 som medlemmer af Lodspensionskassen, eller der er oprettet en særlig  

 pensionskasse for disse lodser, udreder Lodsreguleringsfonden for disse  

 lodser et beløb, der beregnes og anvendes efter regler, der fastsættes af  

 forsvarsministeren.«.
 9. § 24, stk. 2, affattes således:
 »Stk. 2. Medens en lods er suspenderet, modtager lodsen af  

 Lodsreguleringsfonden et beløb svarende til garantibetalingen, hvis størrelse  

 fastsættes af forsvarsministeren.«.
§ 2 Loven træder i kraft den 1. juli 1989.
Bemærkninger til lovforslaget Almindelige bemærkninger 1. Lovforslaget tilsigter at skabe mulighed for en ændring af lodsvæsenet,  

 så lodsvæsenet på ny kan blive selvbærende.
Det er endvidere hensigten, at  

 lodsvæsenet i en periode skal kunne give et sådant overskud, at den gæld, som  

 Lodsreguleringsfonden i de senere år har oparbejdet til statskassen, kan  

 afvikles.
 Endvidere skal lovforslaget sikre, at der bliver mulighed for at oppebære  

 indtægter for ydelser, der som følge af den teknologiske udvikling træder i  

 stedet for egentlig lodsning.
Siden lodslovens gennemførelse i 1979 har bl.a. ændringer i  

 sejladsmønstret og dermed i lodsbenyttelsen i danske farvande bevirket en  

 nedgang i antallet af lodsninger fra ca. 37.000 i 1979 til ca. 26.000 i 1987.  

 Dette har medført, at den betaling, som skibsfarten yder for lodsning, ikke  

 har kunnet dække de udgifter, som er forbundet med driften af lodsvæsenet i  

 sin nuværende form.
Som følge af underskuddet havde Lodsreguleringsfonden ved  

 udgangen af 1987 en gæld til statskassen på 57,4 mio. kr., og uden lovændring  

 må det forventes, at denne gæld også vil vokse i de kommende år.
Forholdet er  

 nærmere beskrevet i statsrevisorernes beretninger, senest i beretning nr. 4  

 1987 om Lodsreguleringsfonden, hvori rigsrevisor finder, at der er behov for  

 en lovændring.
 Da lodsvæsenet i langt den overvejende del af sin 300-årige historie har  

 været selvbærende, og da dette fortsat bør være målet, må det konstateres, at  

 lodsloven ikke har virket efter hensigten, og at der derfor er et akut behov  

 for at ændre lodsloven.
2. Ved forordning af 27. marts 1831 angående lodsvæsenet i Danmark og  

 reglement af samme dato gennemførtes den første samlede lovgivning om  

 lodsvæsenet, som indtil da havde været reguleret af en række spredte  

 bestemmelser.
På mange områder var der dog tale om, at forordningen  

 videreførte hidtidigt gældende regler.
Ved sundtoldens ophævelse i 1857 forpligtede Danmark sig til vedblivende  

 at føre tilsyn med lodstjenesten, der kun skulle benyttes i Kattegat, Sundet  

 og bælterne, såfremt skibsførerne ønskede det.
Samme takst skulle gælde for  

 danske og udenlandske skibe.
 Ved lovgivning i 1879, 1912 og 1916 henlagdes lodsvæsenet under en fælles  

 ledelse, ligesom der blev indført en mere ligelig fordeling af lodsindtægter.  

 I øvrigt videreførtes i betydeligt omfang bestemmelser fra tidligere  

 forordninger og love.
Ved lov nr. 201 af 11. juli 1954 gennemførtes - i forbindelse med  

 oprettelse af Lodsreguleringsfonden - en opdeling af de danske statslodserier  

 i to kategorier.
Bortset herfra blev lodsvæsenets struktur i det væsentligste  

 opretholdt uændret.
På grund af tilgang af nye lodserier og forøgede udgifter til  

 fartøjsanskaffelser m.v. blev Lodsreguleringsfondens økonomi i årene efter  

 1975 imidlertid stærkt forringet.
For at bevare lodsvæsenet som selvbærende  

 blev det derfor bestemt ved den nugældende lodslov, lov nr. 116 af 21. marts  

 1979, at samtlige lodserier skulle være tilsluttet Lodsreguleringsfonden.
Det  

 blev endvidere besluttet, at alle lodserier skulle indbetale samme  

 procentvise afgift af deres indtægter til Lodsreguleringsfonden.
For at  

 bevare princippet om, at lodsernes indtægt er afhængig af arbejdsindsatsen,  

 blev det bestemt, at lodseriernes procentvise afgift maksimalt kunne udgøre  

 80 pct. af lodsbetalingen bortset fra den del af betalingen, som skulle dække  

 lodsernes opholds- og rejseudgifter.
De beregninger, der var foretaget i  

 forbindelse med lovens gennemførelse, viste da også, at det ville være muligt  

 at gøre lodsvæsenet selvbærende inden for disse rammer.
Imidlertid var  

 beregningerne foretaget på grundlag af det dengang kendte sejladsmønster, som  

 viste, at der årligt var ca. 37.000 lodsninger.
Udviklingen siden da har  

 vist, at antallet af lodsninger er stærkt faldende samtidig med, at  

 lodsvæsenets indtægter ikke er steget i samme takt som udgifterne  

 foranlediget i særdeleshed af lønudgifter, der er steget hurtigere end den  

 almindelige prisudvikling.
Rationaliseringsbestræbelser af lodsvæsenet pågår,  

 og strukturen er blevet ændret ved sammenlægning af nogle lodserier.
I  

 statsrevisorernes beretning nr. 4 1987 bemærker statsrevisorerne, at  

 lodsvæsenet bør gennemføre de nødvendige rationaliseringer.
Forsvarsministeriet har i januar 1989 modtaget en indstilling fra  

 farvandsdirektøren, hvori det anbefales, at en række lodserier ved Limfjorden  

 og Lille Bælt sammenlægges.
Herudover foreslår farvandsdirektøren, at der  

 indføres et nyt og enklere takstsystem, og at der i forbindelse hermed  

 oprettes et farvandslodseri til at varetage lodstjenesten ved gennemsejlning  

 af de danske farvande.
I statsrevisorernes beretning nr. 4 1987 om  

 Lodsreguleringsfonden har rigsrevisor kritisk konstateret, at det nye  

 takstsystem endnu ikke er indført.
En rationel udnyttelse af materiellet besværliggøres af lodslovens  

 bestemmelser om, at Lodsreguleringsfonden dækker de enkelte lodseriers  

 driftsudgifter.
Dette betyder, at nogle lodserier har ret til selv at  

 anskaffe fartøjer og få rimelige udgifter hertil dækket af  

 Lodsreguleringsfonden.
De fartøjer, som benyttes af lodserierne, er således  

 ejet af enten Lodsreguleringsfonden, lodser eller særfonde oprettet ved tre  

 lodserier.
Den lodsbetaling, som skibsfarten yder for at benytte lods, er i de senere  

 år blevet reguleret i takt med forbrugerprisindekset.
Denne regulering er i  

 overensstemmelse med Lodsrådets anbefalinger.
Som allerede nævnt har  

 reguleringen vist sig utilstrækkelig til at skaffe lodsvæsenet de fornødne  

 indtægter i en periode, hvor antallet af lodsninger er faldet, samtidig med  

 at udgifterne til drift af lodsvæsenet er steget.
En ekstraordinær forøgelse  

 af lodstaksterne er imidlertid ikke uproblematisk.
Som følge af lodslovens  

 bestemmelser om, at lodserierne maksimalt skal indbetale 80 pct. af den  

 modtagne lodsbetaling til Lodsreguleringsfonden, vil en betydelig del af en  

 takststigning ikke komme Lodsreguleringsfonden tilgode, men blive benyttet  

 til forøgelse af lodsernes indtægter.
Langt vigtigere er dog lodstaksternes  

 indflydelse på sejladssikkerheden.
Det må nemlig forventes, at en forhøjelse  

 af lodstaksterne udover en vis grænse kan medføre, at skibsfarten ikke vil  

 benytte lods i samme omfang som hidtil, hvilket vil medføre øgede risici for  

 uheld.
Selv når rationaliseringerne af lodsvæsenet er tilendebragt, kan det  

 således ikke forventes, at lodsvæsenet kan blive selvbærende inden for den  

 nugældende lodslovs rammer.
På denne baggrund har det været naturligt at  

 overveje, i hvilken form lodsvæsenet skal eksistere fremover, herunder  

 muligheder for at oprette et helt privat eller rent statsligt lodsvæsen.  

 Forsvarsministeriet har fundet, at den struktur, som lodsvæsenet gennem  

 århundreder har udviklet, indeholder så mange værdifulde fordele, at  

 strukturen bør søges bevaret i videst muligt omfang.
Forsvarsministeriet  

 finder imidlertid på linje med statsrevisorerne og Rigsrevisionen, at det er  

 en forudsætning for en bevarelse af lodsvæsenet i dets nuværende form, at der  

 foretages sådanne ændringer, at lodsvæsenet gøres selvbærende.
3. Lovforslaget tilsigter at skabe mulighed for, at der kan indføres en  

 anden form for fordeling af den indkomne lodsbetaling.
Lodslovens nuværende  

 bestemmelser om, at op til 80 pct. af lodstaksterne tilfalder  

 Lodsreguleringsfonden, og at den resterende del deles ligeligt mellem  

 lodserne ved det enkelte lodseri, medfører, at en takstforhøjelse vil blive  

 unødvendig stor, idet en del af forhøjelsen (24 pct.) - som tidligere nævnt -  

 ikke vil komme Lodsreguleringsfonden tilgode, men forøge lodsernes indtægter  

 og bidraget til Lodspensionskassen.
 Rigsrevisor har i statsrevisorernes beretning nr. 4 1987 om  

 Lodsreguleringsfonden anført:
»Ved en lovrevision bør overgrænsen for afgiften til fonden hæves fra  

 de nuværende 80 pct.
Det er Rigsrevisionens skøn, at afgiften bør hæves til  

 mindst 87 pct., men bedre ville det formentlig være, at gøre afgiften  

 variabel, så der år for år fastsættes en afgift, der netop for det pågældende  

 år får den tilsigtede virkning at få fonden til at balancere . . .« Forsvarsministeriet finder, at lodsers indtægt også fremover i et ikke  

 uvæsentligt omfang skal være afhængig af arbejdsindsatsen.
Lovforslaget giver  

 derfor mulighed for, at fordelingsprincipperne fremover kan fastsættes  

 administrativt af forsvarsministeren, således at de løbende kan tilpasses den  

 aktuelle udvikling.
I forbindelse med indførelse af et farvandslodseri og gennemførelse af  

 yderligere rationaliseringer af lodsstrukturen vil der blive indført et nyt  

 takstsystem, som bygger på en grundtakst plus en takst for enten gennemsejlet  

 distance eller forbrugt tid.
Herefter vil der kunne gennemføres en deling,  

 således at grundtaksten - der ikke står i direkte forhold til lodsernes  

 arbejdsindsats - helt tilfalder Lodsreguleringsfonden, medens afgiften for  

 gennemsejlet distance eller tidsforbrug vil kunne tilfalde lodserne ved det  

 enkelte lodseri til deling som indtægt.
Den del af taksterne, som tilfalder  

 lodserne, vil herved i højere grad end tidligere blive afhængig af deres  

 arbejdsindsats.
Endvidere vil det være muligt at ændre lodstaksterne af  

 hensyn til enten lodsvæsenets samlede omkostninger eller lodsernes  

 indtægtsforhold, uden at det får afsmittende virkning på andre hensyn end det  

 ene, som har foranlediget forhøjelsen.
Endvidere tilsigter lovforslaget en bedre udnyttelse af fartøjer og  

 materiel m.v.
Dette vil blive opnået ved, at de enkelte lodserier fremover  

 alene skal være operative enheder, hvorimod anskaffelse og styring af  

 materiel vil blive foretaget af Lodsreguleringsfonden.
Lodsreguleringsfonden  

 vil således fremover skulle stille fartøjer, bygninger, materiel m.v. til  

 rådighed for de enkelte lodserier, og det bliver Lodsreguleringsfonden, der  

 træffer beslutning om, hvilket materiel og i hvilket omfang det skal stilles  

 til rådighed.
Lodsreguleringsfonden vil ud fra almindelige forretningsmæssige  

 princpper selv kunne afgøre, om fonden skal eje eller leje det materiel, som  

 skal stilles til rådighed for lodserierne.
Lodsreguleringsfonden vil desuden  

 kunne indlede et nærmere samarbejde med andre dele af Farvandsvæsenet om  

 fælles udnyttelse af materiellet.
Det vil være naturligt, at  

 Lodsreguleringsfonden i en overgangsperiode tilbyder de lodser og særfonde,  

 som i dag stiller materiel til rådighed for lodserierne, at leje dette  

 materiel for en rimelig betaling.
I forbindelse med samling af den økonomiske kompetence i  

 Lodsreguleringsfonden er det fundet naturligt at delegere adgangen til at  

 fastsætte antallet af lodserier og disses placeringer samt lodseriernes  

 lodsningsområder til farvandsdirektøren.
Ligeledes delegeres beføjelsen til  

 at fastsætte antallet af lodser.
Farvandsdirektøren - der bestyrer  

 Lodsreguleringsfonden - får herved den koordinerende myndighed, der skal  

 sikre en optimal udnyttelse af lodsvæsenet og dets ressourcer.
Bestemmelsen,  

 om at sådanne ændringer først kan finde sted efter indhentet udtalelse fra  

 Lodsrådet, bibeholdes.
Endelig tilsikrer lovforslaget, at der tages højde for den teknologiske  

 udvikling i form af at skabe mulighed for at opkræve betaling for anden  

 sejladsvejledning end lodsning.
Allerede i dag er der etableret  

 skibsmeldesystemer, således at skibe, der melder sig til en lodsstation pr.  

 radio og derfra modtager en sejladsvejledning, på visse strækninger er  

 fritaget for lodstvang.
Oprettelse af sådanne skibsmeldesystemer må forventes  

 at blive mere udbredt.
Sådanne systemer vil dels belaste lodsvæsenet med  

 udgifter til opretholdelse af vagtmandskab, som giver sejladsvejledning, og  

 dels medføre, at lodsvæsenet mister indtægter fra skibe, der ved at benytte  

 sejladsvejledningssystemer bliver fritaget for at benytte lods.
Da  

 sejladsvejledningssystemerne ikke medfører den samme udgift pr. skib for  

 lodsvæsenet som en lodsning, vil betalingen blive mindre end den, som skibet  

 skal betale, hvis det sejler med lods ombord.
Bestemmelsen er affattet  

 således, at den foruden skibsmeldesystemer også vil kunne danne hjemmel for  

 opkrævning af betaling i forbindelse med andre former for fremtidig  

 sejladsvejledning.
4. Lovforslaget vil bl.a. medføre mulighed for en bedre udnyttelse af det  

 materiel, som lodsvæsenet benytter, mulighed for at gennemføre  

 takstforhøjelser, som udelukkende vil komme Lodsreguleringsfonden tilgode,  

 ligesom lovforslaget vil effektivisere beslutningsprocessen.
Sammen med den  

 rationalisering af lodsvæsenets struktur, som i øjeblikket finder sted, vil  

 loven derfor medføre væsentlige besparelser for statskassen til dækning af  

 Lodsreguleringsfondens underskud i de kommende år.
Der er ikke foretaget  

 beregninger over, hvor store de besparelser vil blive, da sådanne beregninger  

 forudsætter kendskab til lodsbenyttelsen fremover.
Det forventes, at  

 besparelsen vil blive af en størrelsesorden, så lodsvæsenet vil blive  

 selvbærende og desuden vil betale af på den gæld til statskassen, som er  

 oparbejdet siden 1979.
5. Den 14. december 1988 fremsatte industriministeren lovforslag nr.
L 140  

 til lov om tilsyn med firmapensionskasser.
Forslaget blev 1. behandlet i  

 Folketinget den 13. januar 1989 og er nu under udvalgsbehandling i  

 Folketingets Erhvervsudvalg.
Såfremt forslaget vedtages, er det muligt, at  

 der skal oprettes en lukket pensionskasse, som omfatter pensionerede og  

 tjenstgørende lodser, som har været ansat ved København Lodseri før 1. april  

 1979 samt disses enker.
Skal en sådan lukket pensionskasse oprettes, vil  

 Lodsreguleringsfonden blive påført en udgift på knap 70 mio. kr. det  

 pågældende år.
Nærværende lovforslag vil ikke kunne skabe basis for  

 forbedring af Lodsreguleringsfondens økonomi i en sådan grad, at  

 Lodsreguleringsfonden umiddelbart vil kunne afholde denne udgift.
Udgiften  

 vil således medføre træk på Lodsreguleringsfondens konto hos den danske stat.  

 Udgiften vil imidlertid blive modsvaret af nedgang i udgifterne til  

 pensionsydelser i de efterfølgende år, hvorfor det må forventes, at  

 Lodsreguleringsfonden vil tilbagebetale det pågældende beløb til den danske  

 stat.
 6. Dansk Lodsforening har modtaget statsrevisorernes beretning nr. 4 1987  

 om Lodsreguleringsfonden.
 Dansk Lodsforenings bestyrelse har på et møde den 18. januar 1989 taget  

 skarpt afstand fra lovforslaget og bl.a. udtalt:
»Foreningen er sikker på, at de allerede foretagne foranstaltninger  

 sammen med udmøntningen af de igangværende bestræbelser i henhold til  

 gældende lov vil give det ønskede resultat for såvel Reguleringsfondens  

 økonomi som for dansk lodsvæsen som helhed og vel at mærke uden de uheldige  

 følger af den øgede bureaukratisering og centrale styring som forslaget er  

 udtryk for.« Repræsentanter for rederiforeningerne udtalte sig på et møde i Lodsrådet  

 den 18. januar 1989 ikke imod lovforslaget, men gav udtryk for bekymring om,  

 at lovens intentioner om forbedring af Lodsreguleringsfondens økonomi skulle  

 få afsmittende virkning på lodstaksterne til skade for skibsfarten.
Bemærkninger til lovforslagets enkelte bestemmelser Ad nr. 1 Bestemmelsen delegerer til farvandsdirektøren kompetencen til at fastsætte  

 antallet af lodserier, disses placering og lodsningsområder samt antallet af  

 lodser ved lodserierne.
Samtidig med at der etableres en central styring i  

 Lodsreguleringsfonden for anvendelse af materiel m.v. i lodsvæsenet, er det  

 fundet formålstjenligt, at der etableres en central styring af organisationen  

 og personalet hos farvandsdirektøren.
Farvandsdirektøren har i forvejen  

 kompetence til at ansætte og afskedige lodser - bortset fra uansøgt afsked -  

 ligesom faste hjælpelodser ansættes og afskediges af farvandsdirektøren.
De hidtidige bestemmelser, om at forandringer i lodserierne eller i  

 lodsernes antal kun kan foretages efter indhentet udtalelse fra Lodsrådet,  

 opretholdes.
Lodsernes og skibsfartens medindflydelse på lodsvæsenets  

 struktur bevares således.
Ad nr. 2 Bestemmelsen skaber hjemmel for også at opkræve lodsbetaling for  

 sejladsvejledning, der ikke er egentlig lodsning.
Det må antages, at der i de  

 kommende år vil blive indført en række forskellige former for  

 sejladsvejledning, hvor der ikke i traditionel forstand vil komme en lods  

 ombord på det pågældende skib.
I dag kendes skibsmeldesystemer, hvor skibe  

 pr. radio melder sig til en lods, der herefter - ud fra opgivne positioner på  

 andre skibe - giver vejledning om sejladsen pr. radio.
I nogle tilfælde vil  

 skibene blive fritaget for lodstvang, hvis de benytter et skibsmeldesystem.
 Da sådanne skibsmeldesystemer er billigere at anvende end den  

 traditionelle form for lodsning, vil betalingen blive mindre end den, som  

 skibet skulle have betalt, hvis det havde medført lods.
Ad nr. 3 Bestemmelsen indeholder en sproglig konsekvensændring som følge af  

 ændringen i lodslovens § 9, stk. 1.
Endvidere medfører bestemmelsen, at der ikke fremover skal foretages  

 særskilt betaling for landsætning af lods, idet betaling herfor vil være  

 indeholdt i den almindelige lodsbetaling.
Det kan hertil oplyses, at som  

 følge af at Lodsreguleringsfonden fremover stiller personale, fartøjer og  

 materiel til rådighed og afholder driftsudgifterne for de enkelte lodserier,  

 vil udgifter til landsætning være udgifter, som alene vil kunne påvirke  

 Lodsreguleringsfondens økonomi.
På denne baggrund vil det være en  

 administrativ forenkling at lade dækning af disse udgifter indgå i de  

 almindelige takster.
 Bestemmelsen medfører ikke ændringer i skibsfartens pligt til at betale  

 for de pågældendes fremmøde, ventetid samt opholds- og rejseudgifter.
Ad nr. 4 Bestemmelsen giver mulighed for, at forsvarsministeren kan indføre nye  

 principper for deling af den indkomne lodsbetaling mellem  

 Lodsreguleringsfonden og lodserne.
Ifølge lodslovens § 6, stk. 2, skal der  

 gives Lodsrådet adgang til at fremkomme med en udtalelse, inden der indføres  

 nye principper for fordelingen.
I dag indgår lodsbetalingen i de enkelte lodserier, som derefter  

 indbetaler en fast procentdel heraf til Lodsreguleringsfonden.
Procentdelen  

 fastsættes af forsvarsministeren efter indhentet godkendelse fra Folketingets  

 Finansudvalg og kan ikke overstige 80 pct. af lodseriets indtægter.
Fra 1983  

 har Lodsreguleringsfondens budgetter og regnskaber været optaget på  

 bevillingslovene under § 22.03.72., hvorfor det ikke længere findes påkrævet  

 særskilt at forelægge ændringer i lodsvæsenets økonomiske forhold for  

 Finansudvalget.
 Selv om afgiften allerede i 1979 blev fastsat til de maksimale 80 pct.,  

 har de indkomne bidrag til Lodsreguleringsfonden ikke været tilstrækkelige  

 til at dække fondens udgifter.
I forbindelse med ændringen af denne bestemmelse samt ændringen af § 14,  

 jf. nedenfor, vil de enkelte lodserier ophøre med at være økonomisk  

 selvstændige enheder.
Lodsbetalingen vil herefter blive delt mellem  

 Lodsreguleringsfonden og de enkelte lodser ved lodseriet, og  

 Lodsreguleringsfonden vil være ansvarlig for administrationen, enten den  

 foregår centralt eller lokalt.
Det er hensigten i forbindelse med indførelse  

 af et nyt takstsystem at dele lodsbetalingen således, at den del, der har  

 særlig tilknytning til lodsernes arbejdsindsats, skal tilfalde lodserne,  

 medens den øvrige del af betalingen ubeskåret vil gå til  

 Lodsreguleringsfonden.
Det nye takstsystem baserer sig på, at lodsbetalingen  

 ydes i henhold til lovens § 9, således at der efter skibets størrelse betales  

 et grundbeløb og et beløb, der fastsættes efter enten den lodsede distance  

 eller lodsningens varighed.
Herved vil princippet om, at lodsernes indtægt er afhængig af deres  

 arbejdsindsats, blive opretholdt, samtidig med at der skabes mulighed for at  

 justere lodstaksterne af hensyn til Lodsreguleringsfondens økonomi, uden at  

 det får afsmittende virkning på lodsernes indtægt.
Den andel af betalingen,  

 som skal tilfalde lodserne, vil blive beregnet således, at der ikke som følge  

 heraf sker væsentlige ændringer i den nuværende gennemsnitlige lodsindtægt.
 Da det af hensyn til sejladssikkerheden kan være nødvendigt at opretholde  

 lodserier på steder, hvor det fornødne økonomiske grundlag for at garantere  

 den enkelte lods en rimelig indtægt ikke er til stede, indføres en  

 garantibetaling, der påtænkes fastsat således, at en lods som minimum opnår  

 en indtægt svarende til en tjenestemandslønning i lønramme 27.
 Staten vil således fortsat fastsætte principperne for lodsernes indtægt,  

 således at indtægten er en del af lodsbetalingen, og således at lodserne er  

 garanteret en minimumsindtægt.
Ad nr. 5 Bestemmelsen fastsætter, at Lodsreguleringsfonden stiller personale,  

 fartøjer, materiel, bygninger m.v. til rådighed for lodserne, afholder  

 lodsernes udgifter til pensionsordning samt afholder driftsudgifterne ved  

 lodserierne.
Der er herved tale om en væsentlig ændring fra det nugældende princip,  

 hvor de enkelte lodserier har mulighed for selv at anskaffe fartøjer,  

 materiel, bygninger m.v. for derefter at få refunderet udgifterne hertil af  

 Lodsreguleringsfonden.
Det nuværende system kan give anledning tvivl om, i  

 hvilket omfang lodserierne kan kræve at få udgifterne dækket, og i hvilket  

 omfang Lodsreguleringsfonden kan nægte at dække udgifterne.
Bestemmelsen  

 sikrer, at den økonomiske kompetence vil komme til at ligge hos  

 Lodsreguleringsfonden, der er pligtig at stille personale og materiel til  

 rådighed.
Det bliver således Lodsreguleringsfonden, der er ansvarlig for  

 personalet og materiellet, og som træffer beslutning om, hvilke udgifter der  

 kan afholdes hertil.
I og med at Lodsreguleringsfonden stiller personale, fartøjer, materiel og  

 bygninger til rådighed for lodserne, opnås der mulighed for en bedre  

 koordinering af udnyttelse af personalet og materiellet.
Eftersom f.eks.  

 fartøjerne ikke længere kan anskaffes ved det enkelte lodseri, men udlånes  

 fra Lodsreguleringsfonden, vil Lodsreguleringsfonden til enhver tid kunne  

 flytte fartøjerne fra et lodseri til et andet, alt efter hvor behovet er  

 størst.
Endvidere vil Lodsreguleringsfonden have mulighed for at indgå  

 samarbejdsaftaler med andre dele af Farvandsvæsenet, således at der bliver  

 tale om fælles udnyttelse af personale og materiel for såvel lodsvæsenet som  

 for andre dele af Farvandsvæsenet.
 Da en del af det materiel, som lodserierne i øjeblikket benytter, ikke  

 ejes af Lodsreguleringsfonden, men af lodser og særfonde, og da lovforslaget  

 ikke ændrer ved dette ejerforhold, vil det være naturligt, at  

 Lodsreguleringsfonden efter lovforslagets vedtagelse vil tilbyde at leje  

 dette materiel mod en rimelig betaling.
Ad nr. 6 Da det hidtidige grundbeløb afskaffes, vil lodsernes indtægt fremover  

 alene bestå af den del af lodstaksterne, som ifølge § 13 tilkommer dem.  

 Lovforslaget åbner mulighed for at fravige den nuværende ordning, hvorefter  

 et lodseris overskud fordeles ligeligt blandt lodserne ved lodseriet.  

 Bestemmelsen påtænkes anvendt i særlige tilfælde, f.eks. i forbindelse med  

 ansættelse som fast hjælpelods eller som lods på deltid.
Ad nr. 7 Efter den nugældende lodslovs § 18, stk. 2, er der en overgrænse for  

 Lodsreguleringsfondens bidrag til Lodspensionskassen.
Overgrænsen er fastsat  

 i forhold til lodseriernes indtægter, og da lodserierne ifølge lovforslaget  

 ikke vil have indtægter fremover, har den nugældende bestemmelse mistet sin  

 betydning og foreslås ophævet.
Den nugældende bestemmelse om overgrænsen har  

 ikke haft praktisk betydning, idet bidraget fra bestemmelsens indførelse i  

 1979 har været fastsat væsentligt lavere.
Bidraget vil som hidtil blive  

 fastsat af forsvarsministeren, således at lodserne vil modtage en pension  

 svarende til den, de modtager i dag.
I overensstemmelse med rigsrevisors  

 anbefaling vil bidragets størrelse blive overvejet, når Lodspensionskassen i  

 løbet af nogle år vil have en nødvendig formue til dækning af givne  

 pensionstilsagn.
Ad nr. 8 Bestemmelsen indeholder en rent sproglig korrektion og åbner mulighed for,  

 at der kan oprettes en lukket pensionskasse for de tjenstgørende og  

 pensionerede lodser, som var ansat ved det tidligere København Lodseri inden  

 1. april 1979 og disses enker.
Hvis der oprettes en lukket pensionskasse -  

 hvilket kan blive et krav, hvis forslag nr.
L 140 til lov om tilsyn med  

 firmapensionskasser vedtages - vil Lodsreguleringsfonden på nuværende  

 tidspunkt skulle indskyde knap 70 mio. kr. i denne lukkede pensionskasse.
Til  

 gengæld vil Lodsreguleringsfonden blive fritaget for årlige pensionsudgifter,  

 som for tiden udgør ca. 4 mio. kr., og som inden for de nærmeste år forventes  

 at stige til ca. 5,5 mio. kr. om året for først efter en række år langsomt at  

 blive aftrappet til 0 kr.
Da indskuddet i pensionskassen vil blive  

 aktuarmæssigt beregnet, må indskuddet antages at svare til summen af de  

 årlige udgifter med rentekorrektion.
Ad nr. 9 Bestemmelsen fastsætter betalingen til en lods, medens den pågældende er  

 suspenderet.
Betalingen fastsættes til garantibetalingen, der er den samme  

 betaling, som en lods vil modtage, hvis der ingen skibe er at lodse.
Efter 2. behandling den 23. maj 1989 § 1 I lodsloven, jf. lov nr. 116 af 21. marts 1979, foretages følgende  

 ændringer:
 1. § 8 affattes således:
 » § 8. Ved besejling af indre og ydre danske  

 territorialfarvande er der lodspligt for følgende handelsskibe:
 1) Olietankskibe, der er lastede.
 2) Kemikalietankskibe, der er lastede med farlige flydende kemikalier, som  

 er omfattet af IMO's kemikaliekode (International Maritime Organization's  

 »Code for the Construction and Equipment of Ships Carrying Dangerous  

 Chemicals in Bulk«).
 3) Gastankskibe.
 4) Skibe, der medfører radioaktive laster.
 Stk. 2. Bestemmelsen i stk. 1 gælder ikke skibe, som ifølge international  

 aftale eller i medfør af folkeretlige regler har ret til sejlads i danske  

 farvande uden at tage lods om bord.
 Stk. 3. Forsvarsministeren kan under særlige omstændigheder fritage visse  

 skibe for lodspligt.
 Stk. 4. Forsvarsministeren kan under særlige omstændigheder fritage for  

 lodspligt i visse farvande.
 Stk. 5. Ud over bestemmelsen i stk. 1 kan forsvarsministeren fastsætte  

 regler om, at der skal anvendes lods, når hensyn til den almindelige  

 skibsfart og samfærdsel eller væsentlige offentlige interesser, herunder  

 miljøhensyn i øvrigt, gør det nødvendigt.
Stk. 6. Pligten til at anvende lods i henhold til stk. 1 og 5 påhviler  

 skibsføreren.' 2. I § 9, stk. 1, indsættes efter »lodsning«: »eller  

 anden sejladsvejledning«.
 3. § 10, stk. 1, affattes således:
»Ud over betaling i henhold til § 9 modtager lodser betaling for  

 forgæves fremmøde, ventetid samt opholds- og rejseudgifter efter  

 forsvarsministerens nærmere bestemmelse.« 4. § 13 affattes således:
»§ 13. Betaling i henhold til § 9 deles mellem Lodsreguleringsfonden  

 og lodser efter bestemmelser, der fastsættes af forsvarsministeren.« 5. § 14, stk. 1 og 2, affattes således:
»Lodsreguleringsfonden stiller materiel, bygninger og personale m.v.  

 til rådighed for lodserne og afholder de dermed forbundne udgifter.
Fonden  

 betaler endvidere lodsernes bidrag til Lodspensionskassen eller anden  

 pensionsordning.
Stk. 2. Forsvarsministeren fastsætter de nærmere regler for fondens  

 virksomhed.« 6. § 15 affattes således:
»§ 15. Betaling til lodser i medfør af § 13 deles mellem lodserne ved  

 lodseriet efter forsvarsministerens bestemmelse.« 7. § 18, stk. 2, ophæves.
 8. § 22 affattes således:
»§ 22. Indtil lodserne ved det tidligere København Lodseri er optaget  

 som medlemmer af Lodspensionskassen eller der er oprettet en særlig  

 pensionskasse for disse lodser, udreder Lodsreguleringsfonden for disse  

 lodser et beløb, der beregnes og anvendes efter regler, der fastsættes af  

 forsvarsministeren.« 9. I § 23, stk. 1, ændres »§ 8, stk. 2,» til: »§ 8,  

 stk. 6,».
 10. § 24, stk. 2, affattes således:
»Stk. 2. Medens en lods er suspenderet, modtager lodsen af  

 Lodsreguleringsfonden et beløb svarende til garantibetalingen, hvis størrelse  

 fastsættes af forsvarsministeren.« § 2 Loven træder i kraft den 1. juli 1989.
