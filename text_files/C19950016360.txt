1. Tillæg til indkomsterne for 1994 Ved beregning af boligstøtte opgøres husstandsindkomsten efter reglerne i  

 § 8 i lov om individuel boligstøtte, jf. lovbekendtgørelse nr. 725 af 4.  

 august 1994. Regler for regulering af husstandsindkomsten er fastsat i Bygge-  

 og Boligstyrelsens bekendtgørelse nr. 835 af 19. oktober 1993.
 Ved opgørelsen af det enkelte husstandsmedlems indkomst for 1996 anvendes  

 indkomstbeløb fra slutligningen for 1994, der reguleres med samme  

 procentsats, som anvendes ved den skattemæssige forskudsregistrering for  

 1996.
Skatteministeriet har oplyst, at reguleringen af disse beløb ved  

 forskudsregistreringen for 1996 sker med 7 pct.
Det bemærkes, at denne sats  

 nedsættes med 2 pct. for 1996, jf. § 3, stk. 1, i bekendtgørelse nr. 835 af  

 19. oktober 1993. Forøgelsen af husstandsindkomsten for 1994 til brug for  

 beregningen af boligstøtte for 1996 sker således med 5 pct.
2. Den forventede fremtidige pension i 1996 I visse tilfælde anvendes den forventede fremtidige indkomst, jf. § 8,  

 stk. 8, i lov om individuel boligstøtte.
 Til brug for kommunernes beregning af den forventede fremtidige pension  

 for 1996 har Socialministeriet oplyst, at pensionen (fuldt grundbeløb og  

 pensionstillæg samt særligt pensionstillæg) forventes den 1. januar 1996 at  

 udgøre:
3. Skat af overskud/underskud på ejendom Ved opgørelse af boligudgiften for ejere medregnes beregnet skat af  

 overskud/underskud på ejendommen, jf. lov om individuel boligstøtte § 17,  

 stk. 1, nr. 5, og stk. 3, nr. 2. Som skatteprocent anvendes bl.a. satsen for  

 almindelig indkomstskat (som fra og med indkomståret 1994 betegnes bundskat)  

 efter personskattelovens § 6. Denne procent nedtrappes årligt, og for  

 indkomståret 1996 udgør procenten 12, jf. personskattelovens § 6, stk. 2, 3.  

 pkt.
Hertil lægges satserne for de kommunale og amtskommunale  

 indkomstskatter.
4. Rentesats for boligydelseslån Boligydelse i form af lån forrentes med en årlig rente, der svarer til  

 halvdelen af Nationalbankens diskonto den 1. oktober det foregående år, jf.  

 lov om individuel boligstøtte § 35. Nationalbanken har oplyst, at diskontoen  

 den 1. oktober 1995 var 5 pct.
Boligydelseslån forrentes således i 1996 med  

 en årlig rente på 2,5 pct.
5. Beboerindskudslån - grænsebeløb for 1996 Efter reglerne i § 56 i lov om individuel boligstøtte beregnes et  

 grænsebeløb for ydelse af beboerindskudslån.
På baggrund af oplysningerne i  

 pkt. 2 ovenfor om den forventede pension kan grænsebeløbene (samlet pension  

 med tillæg af 5 pct.) beregnes til:
6. Grænsen for ophør af rente- og afdragsfrihed for  

 beboerindskudslån, ydet før 1. januar 1993 For beboerindskudslån, som er ydet før 1. januar 1993, gælder en  

 indkomstgrænse, som medfører ophør af rente- og afdragsfrihed, jf. § 55, stk.  

 2, 2. pkt., jf. § 18, stk. 1, i den indtil 31. december 1992 gældende lov om  

 individuel boligstøtte, jf. § 82 a i den fra 1. januar 1993 gældende lov om  

 individuel boligstøtte.
Grænsen for husstandsindkomsten i disse tilfælde svarer til den  

 indkomstgrænse, som er fastsat i § 21, stk. 1, 1. pkt., i den fra 1. januar  

 1993 gældende lov om individuel boligstøtte.
Indkomstgrænsen er for 1996  

 reguleret til: 139.900 kr.
7. Boligstøttelovens satser og grænsebeløb for 1996 Efter reglerne i § 72 i lov om individuel boligstøtte reguleres en række  

 beløb årligt.
Finansministeriet har i bekendtgørelse nr. 794 af 4. oktober  

 1995 fastsat, at tilpasningsprocenten for finansår 1996 udgør + 0,7.  

 Reguleringen pr. 1. januar 1996 sker med 2 pct. tillagt tilpasningsprocenten,  

 dvs. i alt 2,7 pct.
Beløbene afrundes i henhold til lovens § 72, stk. 2.
--------------------------------------------------------------------- Herefter udgør boligstøttelovens beløb for 1996:
