 Et pengeinstitut har uden debitors og kautionists viden overført et  

 beløb fra det kautionerede lån til debitors usikrede lån.
 Finanstilsynet udtalte, at det som hovedregel må anses for stridende  

 mod god pengeinstitutpraksis, at der på et kautionssikret lån foretages  

 tilbageførsler af krediterede ydelser, idet kautionisten må kunne gå ud fra,  

 at udlånskontoens udvisende til enhver tid svarer til kautionistens hæftelse.
 Tilsynets skrivelse af 16. maj 1988 vedrørende kaution.
 Der klagedes over, at pengeinstituttet uden debitors og kautionistens  

 vidende havde overført 10.000 kr. fra det kautionssikrede lån til debitors  

 usikrede lån.
Det kautionssikrede lån skulle nedbringes blandt andet gennem månedlige  

 ydelser på et for lånet deponeret gældsbrev.
Kautionisten var bekendt med  

 denne afviklingsordning.
Lånet blev i en periode på 10 måneder krediteret forydelsesbeløbet til  

 trods for, at der ikke indgik betalinger på gældsbrevet.
Kautionisten blev  

 ikke gjort bekendt med, at ydelserne på gældsbrevet ikke indgik.
Som følge af  

 de manglende indbetalinger redresserede pengeinstituttet beløbet ved den  

 nævnte overførsel.
 Tilsynet udtalte, at det som hovedregel må anses for stridende mod god  

 pengeinstitutpraksis, at der på et kautionssikret lån foretages  

 tilbageførsler af krediterede ydelser, idet kautionisten må kunne gå ud fra,  

 at udlånskontoens udvisende til enhver tid svarer til kautionistens hæftelse.
 Tilsynet fandt, at pengeinstituttet, i forbindelse med de månedlige  

 krediteringer af ydelsen på lånet, løbende burde have sikret sig, at  

 betingelsen herfor, betaling af ydelsen på gældsbrevet, var opfyldt.
