Formålet med registeret er at danne grundlag for Sundhedsstyrelsens løbende misdannelsesstatistik, herunder især danne grundlag for overvågningen af hyppigheden af medfødte misdannelser, spontane aborter samt bidrage til den medicinske forskning.
Personkreds: Registeret må kun indeholde oplysninger om samtlige børn med en medfødt misdannelse, der diagnosticeres inden for det første leveår (og disse børns forældre), og som fra og med 1. januar 1983 er født i Danmark (incl.
Færøerne og  

 Grønland) eller hvis forældre har bopæl i Danmark.
Registeret må også indeholde oplysninger om fostre (og forældre hertil), der aborteres spontant efter 15. svangerskabsuge fra og med 1.
januar 1993 og hvor kvinden behandles på et sygehus i Danmark og spontate aborter før 15. svangerskabsuge, derhar fundet sted mellem 1. januar 1983 og 31. december 1984.
 Ikrafttrædelsesdato: 07/11/1996. Erstatter tidligere forskrifter.
