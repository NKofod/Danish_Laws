Skrivelse med information om digital kommunikation på det  

 sociale område (Til kommuner  

 og amtskommuner m.fl.) Efter at der nu er indgået aftale med TDC om levering af  

 digitale signaturer til borgere, virksomheder og offentlige myndigheder, er  

 der  

 fjernet en væsentlig hindring for indførelse digital forvaltning med  

 elektroniske services til borgerne.
I denne anledning kommer Socialministeriet her med en kort  

 information om digital kommunikation på ministeriets område.
Informationen  

 planlægges senere fulgt op med mere detaljeret vejledning på de enkelte  

 lovområder, i første omgang boligstøtteområdet.
1. Skriftlighedskrav i love og bekendtgørelser Regler på Socialministeriets område om skriftlighed,  

 underskrift, anvendelse af blanketter eller andre lignende formkrav, hindrer  

 efter ministeriets opfattelse ikke digital kommunikation.
Efter  

 Socialministeriets opfattelse er der således mulighed for at anvende digital  

 kommunikation på hele ministeriets område under iagttagelse af de nedenfor  

 under pkt. 2 og 3 nævnte hensyn.
Socialministeriet skal dog henlede opmærksomheden på, at  

 socialministeren den 29. januar 2003 fremsatte lovforslag L 139 om brug af  

 digitale dokumenter ved krav om skriftlighed i lejelovgivningen, hvorefter  

 udlejer og lejer kan aftale at udføre skriftlig kommunikation efter loven  

 digitalt, dog med  

  

 undtagelse  

  

 af  

 varsling om huslejestigninger, udlejers opsigelse og betalingspåkrav.
Hvis  

 lovforslaget vedtages, vil der således på dette område være de anførte  

 begrænsninger i muligheden for at anvende digital kommunikation.
 Socialministeriet vil i øvrigt tilstræbe, at det i fremtidig  

 lovgivning på ministeriets område på tilsvarende vis vil fremgå udtrykkeligt,  

 hvis udgangspunktet om mulighed for anvendelse af digital kommunikation  

 fraviges.
2. Frivillighed En offentlig myndighed kan ikke efter lovgivningen forlange, at  

 en borger skal modtage digitale henvendelser fra myndigheden.
Der må  

 foreligge  

 et (eventuelt stiltiende) samtykke fra borgeren om at modtage korrespondance  

 fra myndigheden digitalt.
Et sådant stiltiende samtykke kan efter omstændighederne siges  

 at foreligge, hvis borgeren har sendt en e-post til myndigheden.
Derimod  

 vurderer Socialministeriet, at en borgers anvendelse af fx en digital blanket  

 på en myndigheds hjemmeside næppe kan fortolkes som en accept af at modtage  

 digital kommunikation fra kommunen, medmindre borgeren (fx via en markering  

 på  

 blanketten) har tilkendegivet ønske herom.
 For så vidt angår de offentlige forvaltningsmyndigheders pligt  

 til at anvende digital kommunikation, må det ud fra almindelige  

 forvaltningsretlige principper som udgangspunkt antages, at borgere kan rette  

 henvendelse til forvaltningen i den form, som de selv ønsker, forudsat at  

 forvaltningen teknisk er i stand til at modtage henvendelser i denne form.  

 Der  

 er ikke med dette informationsbrev tilsigtet nogen ændring heri.
Det bemærkes i øvrigt, at offentlige myndigheder fra den 1.  

 september 2003 vil have ret til digitalt at sende og modtage dokumenter til  

 og  

 fra andre offentlige myndigheder.
Yderligere oplysninger om eDag er  

 tilgængelige på www.e.gov.dk.
3. Anvendelse af en digital signatur-løsning I kommunikation med borgeren i sager efter den sociale  

 lovgivning kan det ofte være afgørende, at det er tilstrækkelig dokumenteret,  

 hvem der er afsender af en elektronisk meddelelse (autenticitet), at  

 oplysningerne i meddelelsen ikke kan være ændret mellem afsendelsen og  

 modtagelsen (integritet), og at der er sikkerhed for, at ingen uvedkommende  

 kan  

 læse meddelelsen (fortrolighed).
Disse betingelser vil være opfyldt,  

 når ansøgningen afgives med en tilstrækkeligt sikker elektronisk signatur, og  

 ansøgningsteksten krypteres.
Det er op til den pågældende myndighed at  

 foretage  

 en vurdering af, hvilken sikkerhedsløsning der er bedst egnet til at  

 tilgodese  

 de relevante sikkerhedshensyn.
Der kunne være tale om sikkerhedsløsninger som  

 pinkode, OCES-signatur, kvalificeret signatur m.fl.
Der henvises i den  

 forbindelse bl.a. til betænkning nr. 1400/2000 om e-signatur og formkrav i  

 lovgivningen samt de i bilaget nævnte adresser.
 De fleste formkrav eller  

 sikkerhedshensyn vil i mange tilfælde kunne opfyldes ved anvendelse af den  

 fælles offentlige digitale signatur baseret på et OCES-certifikat.
Anvendelsen af OCES giver mulighed for  

 at sikre, at de offentlige midler udbetales til den rigtige borger på  

 grundlag  

 af den rigtige ansøgning, og at borgeren hæfter for tilbagebetaling af evt.  

 for  

 meget udbetalt hjælp.
Kryptering sikrer, at oplysningerne i ansøgningen ikke  

 kan læses af andre end afsender og modtager.
Videnskabsministeren har den 6.  

 februar 2003 indgået en aftale om leverance af den fælles offentlige digitale  

 signatur.
Der er afsat 50 mio. kr. til at sikre hurtig og effektiv udbredelse  

 af digitale signaturer til borgere, myndigheder og private virksomheder.
Det  

 giver borgerne mulighed for gratis at få den fælles offentlige digitale  

 signatur.
Borgerne kan allerede nu rekvirere en OCES-signatur hos ToldSkat i  

 forbindelse med selvangivelsen for 2002 eller fx hos TDC.
Socialministeriet, den 11. april  

 2003 Aksel Meyer Bilag 1 Muligheder for at søge yderligere information Afrapportering fra Socialministeriets  

 arbejdsgruppe om digital administration af boligstøtte Socialministeriet www.sm.dk tlf.33929300 Digital signatur:
 It- og Telestyrelsen,  

 www.signatursekretariat.dk , tlf. 35450000  

  

 Holsteinsgade 63, 2100 Kbh. Ø.
Videnskabsministeriet,  

 www.fsk.dk , tlf.33323501  

  

 Bredgade 43, 1260 Kbh.
K.
Projekt Digital Forvaltning,  

 www.e.gov.dk tlf.39951555  

  

 Christiansborg Slotsplads 1, 1218 Kbh.
K.
herunder Den Digitale Taskforce, samme  

 adresser ToldSkat, www.toldskat.dk LetLønsregistret:
Erhvervs- og  

 Selskabsstyrelsen, www.eogs.dk , tlf. 33307700  

  

 Kampmannsgade 1, 1780 Kbh.
V.
 Told- og Skattestyrelsen,  

 www.toldskat.dk\letloen, tlf. 35297300  

  

 Østbanegade 123, 2300 Kbh. Ø.
 Social lovgivning:
 I løbet af april 2003:
 Socialministeriet, www.sm.dk  

 tlf. 33929300  

  

 Holmens Kanal 22, 1060, København K.
 Persondataloven:
Datatilsynet,  

 www.datatilsynet.dk , tlf. 33193200  

  

 Borgergade 28,5., 1300 Kbh.
K.
 Konkrete erfaringer og projekter:
KL, www.kl.dk. 33703370  

  

 Kontoret for administration og IT og  

  

 Kontoret for social- og arbejdsmarkedsforhold  

  

 Weidekampsgade 10, 2300 Kbh.
S.
samt Det Kommunale Digitaliseringsråd,  

 www.kl.dk/273052 Projekt Digital Forvaltning, www.e.gov.dk ,  

 tlf.39951555,  

  

 Christiansborg Slotsplads 1, 1218 Kbh.
K.  

  

 herunder  

  

 Den Digitale Taskforce, samme adresser Generelt:
