Nr BTL 30 Betænkning over Forslag til lov om læhegn   

 Nr L 30 1988-89, 1. samling Afgivet af Landbrugs- og Fiskeriudvalget Afgivet: 19881207 Udvalget har behandlet lovforslaget i en række møder og har i den forbindelse stillet spørgsmål til landbrugsministeren, som denne har besvaret skriftligt.
 Udvalget har endvidere modtaget skriftlig og mundtlig henvendelse fra  

 Dansk Erhvervsgartnerforening.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret, men  

 ønsker samtidig at udtale:
Det er flertallets opfattelse, at brugen af sprøjtemidler bør reduceres  

 overalt, hvor det er muligt.
Det skal vi gøre for at få en rigere og mere  

 mangfoldig fauna.
 Vore læhegn er et oplagt sted at undgå sprøjtning, når det gælder den  

 rutinemæssige sprøjtning i de kollektive læhegn.
 Flertallet ønsker derfor, at landbrugsministeren i folketingsåret 1989-90  

 giver en skriftlig redegørelse for, hvor langt man er nået med at udvikle  

 alternative metoder med henblik på, at sprøjtning fra 1. januar 1992 ikke  

 længere vil finde sted i de kollektive læhegn.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
