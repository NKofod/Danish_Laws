 Ankenævnet fandt, at et uagtsomt forhold havde været af så ringe  

 omfang, at der ikke var grundlag for at idømme medlemmet karantæne.
 Arbejdsformidlingen indberettede, at der ved en stikprøvekontrol var  

 konstateret uoverensstemmelser mellem arbejdsgiveroplysninger og medlemmets  

 oplysninger på dagpengekort for nogle uger i 1987.
 Kontoret fandt, at medlemmet skulle tilbagebetale 1.485 kr., som var  

 udbetalt med urette, og have efterbetalt 3.638 kr., samt at medlemmet ikke  

 skulle idømmes nogen sanktion.
 Medlemmets arbejdstimer var ifølge dagpengekort, arbejdsgiveroplysninger,  

 arbejdsløshedskassens udskrift, AF-bilag og arbejdssedler opgjort som følger:
Uge nr. 1 2 10 39 41 42 Dagpengekort 40 16 0 0 32 8 Arbejdsgiver 43 16 7 0 25 23 Kasseudskrift 16 0 9 39 8 AF-bilag 43 16 7 1 25 23 Arbejdssedler 40 16 7 25 23 Tilbagebetaling kr. 41 368 991 Efterbetaling kr.
 Medlemmet har forklaret, at timerne lå i de forudgående uger, fordi han  

 arbejdede i nattevagt kl. 23.00 til kl. 7.00.
 Hovedledelsen var med arbejdsformidlingen enig i de konstaterede fejl på  

 dagpengekortene, bortset fra ugerne 18 og 23 i 1987, hvor medlemmet havde  

 påført dagpengekortene ferie i henholdsvis 4 dage og 2 dage, medens  

 arbejdsgiveren intet havde anført - hverken arbejdstimer eller årsag til  

 fravær.
 Kassen fandt ikke grundlag for at udbetale dagpenge for disse dage, hvor  

 medlemmet havde tilkendegivet på dagpengekortene, at han ikke havde været til  

 rådighed for arbejdsmarkedet.
 Kassen fandt det uden betydning, hvorvidt arbejdsgiveren havde noteret  

 medlemmet for ferieafholdelse i perioderne.
 Kassen meddelte medlemmet, at de urigtige oplysninger om arbejdstimerne  

 medførte, at han skulle tilbagebetale 480 kr.
 Medlemmets arbejdsgiver havde oplyst, at medlemmet havde holdt ferie i uge  

 18 og ikke havde været i arbejde mandag og tirsdag i uge 23, hvilket  

 bestyrkede, at medlemmet havde holdt ferie.
 Kassen tiltrådte, at medlemmet ikke skulle idømmes sanktion i henhold til  

 arbejdsløshedsforsikringslovens § 87 på grund af fejlenes ringe omfang.
 Direktoratet meddelte, at medlemmet med urette havde modtaget ialt brutto  

 1.526 kr., som han skulle tilbagebetale til arbejdsløshedskassen, jf.  

 arbejdsløshedsforsikringslovens § 86, stk. 1, samt at han skulle have  

 efterbetalt brutto 1.046 kr.
 Direktoratet fandt videre, at arbejdsløshedskassen skulle være  

 medansvarlig for tilbagebetalingen vedrørende uge 2/1987 for 1 time med  

 brutto 42 kr., jf. arbejdsløshedsforsikringslovens § 86, stk. 4.
 Endvidere fandt direktoratet, at medlemmet havde givet urigtige  

 oplysninger om sin beskæftigelse ved undladelse af at oplyse om ialt 25  

 arbejdstimer i ugerne 1, 10 og 42, hvorfor medlemmet på grund af uagtsom  

 adfærd skulle gennemgå en effektiv karantæne svarende til en fuld  

 overenskomstmæssig arbejdsuge, jf. arbejdsløshedsforsikringslovens § 87, stk.  

 3, og direktoratets cirkulære af 19. februar 1987.
 Medlemmet anførte i sin klage, at han efter bedste evne havde oplyst det  

 korrekte timetal på dagpengekortene, og at uoverensstemmelser ikke skyldtes  

 en bevidst handling.
 Medlemmet betvivlede rigtigheden af de oplysninger, der lå til grund for  

 direktoratets afgørelse.
 Arbejdsløshedskassen ankede efter indhentelse af medlemmets arbejdssedler  

 og fornyet gennemgang af sagen, hvilket efter kassens opfattelse ville  

 medføre en samlet efterbetaling til medlemmet på 636 kr.
 Hovedledelsen fandt videre, at den idømte sanktion burde bortfalde på  

 grund af fejlenes ringe omfang, og fordi der samlet blev tale om  

 efterbetaling til medlemmet.
 Direktoratet fastholdt sin afgørelse med den ændring, at direktoratet - på  

 grund af usikkerheden vedrørende oplysningerne på arbejdssedlen og  

 oplysningerne fra arbejdsgiveren vedrørende lønudbetalinger for uge 1 og 2 i  

 1987 - efter omstændighederne ville frafalde kravet om tilbagebetaling for 3  

 timer.
 Tilbagebetalingsbeløbet ville således blive reduceret med 3 timer og ville  

 derefter udgøre brutto 1.400 kr.
 Efterbetalingsbeløbet vil fortsat andrage brutto 1.046 kr. og sanktionen  

 38 timer på grund af uagtsomhed.
 Arbejdsløshedskassen anførte over for ankenævnet, at medlemmet ialt havde  

 oplyst 22 timer for lidt og 15 timer for meget, dvs. netto 7 timer for lidt.
 Det samlede tilbagebetalingskrav udgjorde efter direktoratets  

 oversendelsesskrivelse 354 kr.
 Kassen fandt, at 38 timers effektiv karantæne ville stå i et urimeligt  

 forhold til de stedfundne fejl og det beskedne tilbagebetalingsbeløb.
 Ankenævnet tiltrådte, at medlemmet skulle tilbagebetale de med urette  

 modtagne arbejdsløshedsdagpenge, jf. arbejdsløshedsforsikringslovens § 86,  

 stk. 1.
 Ankenævnet fandt imidlertid, at det uagtsomme forhold havde været af så  

 ringe omfang, at der ikke fandtes grundlag for at idømme medlemmet karantæne  

 i henhold til lovens § 87, stk. 3.
 Ankenævnet ændrede således på dette punkt Direktoratet for  

 Arbejdsløshedsforsikringens afgørelse.
