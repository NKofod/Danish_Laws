 Hermed fremsendes cirkulære af 5. marts 1992 om ansættelse, aflønning  

 mv.af timelærere.
 Cirkulæret, der er forhandlet med Dansk Teknisk Lærerforening, afløser det  

 tidligere timelærecirkulære af 2. april 1974 og er nødvendiggjort af  

 arbejdstidsaftalen af 25. april 1991.
 Ministeriet skal bemærke følgende til cirkulæret:
 Ad § 2. Ansættelse skal som hovedregel ske som kvotalønnet timelærer.
 Kvotalønnede timelærere kan ikke samtidig være ansat med aflønning pr.  

 læst time efter § 10, jf. § 2, stk. 3.
 Ad § 4. Timelærere kan ikke fungere som skolehjemsassistent, ledende  

 lærer eller uddannelses- og erhvervsvejleder.
 Timelærere kan ikke ansættes på fuld tid, jf. § 4, stk. 2.
I tilfælde af at en fastansat lærer opnår tjenestefrihed uden løn for en  

 længere periode, f.eks. for at varetage en opgave for DANIDA, kan der som  

 hidtil ansættes en vikar på samme løn- og beskæftigelsesvilkår, som gælder  

 for en fastansat lærer.
Ansættelsen er midlertidig, og det skal anføres i  

 ansættelsesbrevet, for hvilken periode ansættelsesforholdet er aftalt, samt  

 at ansættelsesforholdet betragtes som ophørt uden særskilt opsigelse fra  

 slutdatoen, hvis ikke andet skriftligt er aftalt.
 Ad § 10, stk. 1. Bestemmelsen finder anvendelse på vikartimer eller  

 tilsvarende enkelte lektioner, som ikke udgør et samlet u ndervisningsforløb.  

 Timelærere, som aflønnes pr. læst time, er ikke omfattet af  

 arbejdstidsreglerne, jf. § 4, og har ikke de for faste lærere og kvotalønnede  

 timelærere øvrige arbejdsopgaver.
Ad § 10, stk. 2. De her nævnte satser pr. læst time ydes pr.  

 undervisningslektion.
Satserne er anført med grundbeløb pr. 1. oktober 1984  

 incl. dyrtidstillæg på 13,50 kr. og regulering pr. 1. april 1991 med 121,6382  

 prc.
 En kvotalønnet timelærer, der underviser ved såvel grunduddannelsen som  

 teknikeruddannelsen indplaceres i den lønramme, hvor den væsentligste del af  

 timelærerens undervisning finder sted.
 Kvotalønnede timelærere kan ikke optages i Pensionskassen for  

 erhvervsskoler.
 En timelærer, der aflønnes pr. læst time, får ingen betaling ved  

 deltagelse i kurser.
 Følgende bestemmelser bortfalder for så vidt angår de tekniske skoler:  

 Undervisningsministeriets cirkulæreskrivelser af 21. marts 1974 (I-283), 29.  

 august 1974 (I-291) og 3. november 1982 (I-379).
 Cirkulæret har virkning fra 1. august 1991. Det bemærkes i den  

 forbindelse, at der ikke skal ske tilbagebetaling af eventuelt for meget  

 udbetalt løn til timelærere som følge af, at cirkulæret først udsendes nu.
Ved eventuel senere fastansættelse af kvotalønnede timelærere beregnes  

 lønancienniteten i forhold til 1680 arbejdstimer årligt.
Ved beregningen kan  

 der for det enkelte år højst medgå 1680 arbejdstimer.
 Det bemærkes, at Finansministeriets cirkulære om timelønnet undervisning -  

 p.t. af 3. oktober 1991 - kan anvendes som hidtil, og det skal i den  

 forbindelse understreges, at de i cirkulæret anførte satser kun kan anvendes  

 efter Finansministeriets godkendelse.
Med venlig hilsen A.
Jahnsen eksp.sekr.
Cirkulære af 5. marts 1992 om ansættelse, aflønning m.v. af timelærere  

 ved erhvervsskolerne (tekniske skoler) Efter forhandling med Dansk Teknisk Lærerforening fastsættes herved  

 følgende:  Ansættelse § 1.  Timelærere ansættes af skolen for en  

 undervisningsperiode eller en planlægningsperiode ad gangen, dog maksimalt 47  

 uger i 52 på hinanden følgende uger.
 Stk. 2.  Ved ansættelsen skal det skriftligt meddeles,  

 på hvilke vilkår læreren er ansat.
 Stk. 3.  En timelærer, der er fratrådt, indtræder ved  

 senere genansættelse med den anciennitet, han havde opnået før fratræden.
Stk. 4.  Det er en forudsætning for ansættelse som  

 timelærer, at læreren på tilfredsstillende måde kan varetage undervisningen  

 inden for vedkommende fag/område.  Aflønning § 2.  Timelærere aflønnes månedlig pr. arbejdstime med  

 en kvotadel af årslønnen i de respektive lønrammer med tilhørende særlige  

 tillæg for fastansatte lærere, idet timelønnen dog reduceres med 15%.  

 Kvotadelen udgør 47/52 af årslønnen divideret med 1680.
 Stk. 2.  Lønnen udbetales månedsvis bagud.
Stk. 3.  Kvotalønnede timelærere kan ikke samtidig være  

 ansat med aflønning pr. læst time efter § 10.  Lønramme § 3.  Timelærere indplaceres i lønrammeforløbet  

 13/21/24/25 eller 18/26/29/30 efter undervisningsområder og kvalifikationer  

 som for fastansatte lærere.
 Stk. 2.  Oprykning til aflønning efter højere skalatrin  

 sker med 2-årige intervaller.  Arbejdstid m.v.
 § 4.  For kvotalønnede timelærere gælder den for  

 fastansatte lærere gældende arbejdstid, jf. for tiden Finansministeriets  

 cirkulære af 25. april 1991 om arbejdstid m.v. for lærere ved  

 erhvervsskolerne med ændringsaftale af 15. november 1991,  

 Undervisningsministeriets cirkulære af 25. september 1991 om løn- og  

 arbejdsvilkår for lærere m.fl. i forbindelse med åben uddannelse samt  

 Undervisningsministeriets cirkulære af 29. november 1991 om tid for udførelse  

 af rettearbejde.
Stk. 2.  Arbejdstiden for timelærere kan højst udgøre  

 839 arbejdstimer pr. arbejdsår.  Opsigelse § 5.  Ansættelsesforholdet kan i ansættelsesperioden  

 af timelæreren opsiges med 1 måneds varsel til udgangen af en måned.
Stk. 2.  Opsigelse i ansættelsesperioden skal af skolen  

 meddeles med 1 måneds varsel til fratræden ved en måneds udgang i de første 6  

 måneders ansættelse ved skolen.
Har ansættelsen varet længere end 6 måneder,  

 forhøjes varslet til 3 måneder.
Stk. 3.  Opsigelsen, der skal begrundes, skal være  

 meddelt skriftligt senest den sidste i den måned, efter hvis udløb  

 opsigelsesvarslet begynder at løbe.  Sygdom, graviditet og ferie § 6.  Der ydes løn under sygdom inden for  

 ansættelsesperioden.
 Stk. 2.  Såfremt en timelærers sygdom strækker sig ud  

 over det tidspunkt, til hvilket denne med lovligt varsel kunne opsiges i  

 henhold til § 5, stk. 2. skal skolen meddele opsigelse med 1 måneds varsel.
 § 7.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 skolen, som sammenlagt udgør mindst 1 år, ydes der løn under fravær som følge  

 af barsel eller adoption efter de for statens tjenestemænd gældende regler.
§ 8.  Der tilkommer timelærere feriefrihed efter  

 ferieloven.
Timelærere optjener feriegodtgørelse med 12,5 %, som indbetales  

 kvartalsvis eller månedsvis til FerieGiro.  Efterløn § 9.  Efterløn udbetales efter funktionærlovens  

 regler.  Aflønning pr. læst time § 10.  Timelærere, der inden for en  

 undervisningsperiode eller en planlægningsperiode kun anvendes til  

 undervisning i enkelte lektioner, aflønnes pr. læst time med de i stk. 2  

 anførte satser.
Stk. 2.  Aflønning pr. læst time sker med følgende  

 satser pr. 1. april 1991 Uddannelsesgruppe I Til timelønningerne ydes en feriegodtgørelse på 12,5%.  Ikrafttræden  

 m.v.
 § 11.  Cirkulæret har virkning fra 1. august 1991.
 Stk. 2.  Undervisningsministeriets cirkulære af 2. april  

 1974 om ansættelse, aflønning m.v. af timelærere ved tekniske skoler og  

 maskinmesterskoler ophæves, for så vidt angår tekniske skoler.
 Stk. 3.  Timelærere ved designskolerne er ikke omfattet  

 af dette cirkulære.
Undervisnings- og Forskningsministeriet,  

 den 5. marts 1992 P. m. v.
 e. b.
A.
Jahnsen eksp.sekr.
