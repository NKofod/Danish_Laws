 I medfør af § 11 og § 12 i lov nr. 606 af 23. december 1980 om miljøstøtte  

 fastsættes:
Støtteordningens område § 1.  Støtte kan - jfr. lovens § 1 - ydes til  

 investeringer, som foretages af erhvervsvirksomheder, der ikke ejes af det  

 offentlige, og som vedrører Stk. 2.  En investering kan kun støttes, hvis det beløb,  

 hvoraf støtten beregnes, udgør mindst 40.000 kr.
 Stk. 3.  Støtten udgør 25 pct. af det af  

 miljøkreditrådet fastsatte støttegrundlag, jfr. dog § 22.
 § 2.  Støtte kan kun ydes til projekter, når det er  

 dokumenteret, at samtlige nødvendige tilladelser efter anden lovgivning  

 foreligger eller vil kunne opnås.
 Stk. 2.  Skal projektet etableres i tilknytning til en  

 virksomhed, et anlæg eller en indretning, som behandles efter  

 miljøbeskyttelsesloven eller regler udstedt i medfør heraf, skal der være  

 truffet endelig administrativ afgørelse efter disse bestemmelser, før tilsagn  

 om støtte kan meddeles.
Tilskud til investeringer i teknologi, der  

 er mindre forurenende end § 3.  Støtte efter lovens kapitel 2 kan ydes til  

 virksomheder, hvor det pågældende produktionsanlæg har været i drift i mindst  

 2 år.
 Stk. 2.  Støtte kan ydes til virksomheders investeringer  

 i mindre forurenende teknologi, såfremt der ved overgang til den ny teknologi  

 opnås en på langt sigt mere tilfredsstillende løsning af problemerne omkring  

 forurenende udledninger fra produktionen.
 Stk. 3.  Støtte kan ydes til de direkte udgifter til  

 udvikling, tilpasning, anskaffelse og indkøring af det nye eller ændrede  

 produktionsanlæg.
 § 4.  Støttegrundlaget er det af miljøkreditrådet  

 godkendte investeringsbeløb - excl. merværdiafgift - efter fradrag for  

 forøgede indtjeningsmuligheder og for opnåede besparelser.
 § 5.  Anlægsarbejderne vedrørende projekter, hvortil  

 der søges om støtte efter lovens kapitel 2, må ikke være påbegyndt, før  

 tilsagn om støtte meddeles, jfr. lovens § 4.
 Stk. 2.  Miljøkreditrådet kan dog, når særlige forhold  

 gør sig gældende, dispensere fra bestemmelsen i stk. 1.
 § 6.  Tilsagn om støtte efter lovens kapitel 2 kan  

 meddeles til projekter, der gennemføres i perioden fra den 1. januar 1981 til  

 den 31. december 1986, jfr. lovens § 16.
 Stk. 2.  Miljøkreditrådet kan dog, når særlige forhold  

 gør sig gældende, dispensere fra bestemmelsen i stk. 1 om, at projektet skal  

 være gennemført efter den 1. januar 1981.
 § 7.  Støtte efter lovens kapitel 2 kan kun ydes,  

 såfremt det pågældende projekt ikke kan opnå støtte efter andre offentlige  

 støtteordninger, der vedrører udvikling af nye produkter og  

 produktionsmetoder.
Tilskud til investeringer i økonomisk  

 tyngende projekter § 8.  Støtte efter lovens kapitel 3 kan ydes til  

 investeringer, som en erhvervsvirksomhed foretager i projekter vedrørende  

 anlæg eller indretninger, som har været i drift i mindst 2 år, før der - af  

 hensyn til det eksterne miljø - stilles skærpede krav til virksomheden.
§ 9.  Støtte efter lovens kapitel 3 kan kun ydes til  

 investeringer, der indebærer en økonomisk belastning for virksomheden, og som  

 gennemføres på grund af skærpede eller uforudseelige krav til  

 forureningsbegrænsning, eller som særlige forhold i øvrigt taler for at  

 støtte.
Såfremt investeringen er en følge af et påbud, er det en forudsætning  

 for støtte, at påbudet følges uden ugrundet forsinkelse.
Stk. 2.  Som særlige forhold kan anføres, at udenlandske  

 konkurrerende virksomheder modtager støtte til tilsvarende projekter.
Det  

 påhviler virksomheden at fremlægge dokumentation herfor.
 Stk. 3.  Miljøkreditrådet kan som grundlag for  

 vurderingen af, i hvilket omfang investeringen belaster virksomhedens  

 økonomi, kræve oplysninger om virksomhedens investeringer, herunder  

 miljøinvesteringer, samt oplysninger om omsætning og antal ansatte i de  

 seneste 5 regnskabsår.
 § 10.  Støtte efter lovens kapitel 3 kan kun ydes til  

 projekter, hvis hovedsigte er en reduktion af forureningen af de ydre  

 omgivelser.
 Stk. 2.  Støtte kan ydes til den del af investeringen,  

 der indebærer en væsentlig reduktion af den forurening, der er forårsaget af  

 virksomhedens udledning i forbindelse med produktionen.
 § 11.  Støttegrundlaget er det af miljøkreditrådet  

 godkendte investeringsbeløb - excl. merværdiafgift - efter fradrag for  

 udgifter, der ikke vedrører forureningsbegrænsning, for forøgede  

 indtjeningsmuligheder og for opnåede besparelser.
 Stk. 2.  Ved omlokaliseringer af anlæg beregnes  

 støttegrundlaget som udgifterne til nyetablering - excl. merværdiafgift - med  

 fradrag for forøgede indtjeningsmuligheder og opnåede besparelser.
Stk. 3.  Miljøkreditrådet kan bestemme, at  

 støttegrundlaget kan nedsættes udover det i stk. 1 og 2 anførte, såfremt de  

 af virksomheden angivne omkostninger skønnes at være urimeligt høje i forhold  

 til omkostningerne ved andre løsninger med samme forureningsbegrænsende  

 effekt.
Til brug for en vurdering af udgifterne kan miljøkreditrådet kræve  

 projektet udbudt i licitation.
 § 12.  Tilsagn om støtte efter lovens kapitel 3 kan  

 meddeles til projekter, der gennemføres i perioden fra den 1. januar 1981 til  

 den 31. december 1986, jfr. lovens § 16.
 Stk. 2.  Miljøkreditrådet kan dog, når særlige forhold  

 gør sig gældende, dispensere fra bestemmelsen i stk. 1 om, at projektet skal  

 være gennemført efter den 1. januar 1981.
Tilskud til anlægsbidrag i forbindelse med  

 tilslutning til offentlige § 13.  Støtte efter lovens kapitel 4 kan ydes til  

 virksomheder, der var i drift den 1. oktober 1974.
 § 14.  Støtte efter lovens kapitel 4 kan ydes til:
 Stk. 2.  Tilslutning anses for at have fundet sted, når  

 virksomhedens spildevand ledes igennem det nyetablerede eller det forbedrede  

 anlæg.
§ 15.  Ved beregning af støtte efter lovens kapitel 4  

 tages udgangspunkt i virksomhedens udledning af produktionsspildevand den 1.  

 oktober 1974. Støtten beregnes ud fra den belastning, dette spildevand ville  

 udgøre af renseanlæggets og kloaksystemets fulde kapacitet.
Støttegrundlaget  

 kan dog ikke overstige det beløb, virksomheden er blevet pålignet.
Almindelige bestemmelser § 16.  Ansøgninger om støtte skal udfærdiges på  

 særlige skemaer, der tillige med en vejledning kan rekvireres hos  

 kommunalbestyrelsen.
 Stk. 2.  Ansøgningen med bilag skal blandt andet  

 indeholde:
 Stk. 3.  Ansøgningsskemaet udfyldes og indsendes til  

 kommunalbestyrelsen i 3 eksemplarer.
§ 17.  Kommunalbestyrelsen skal afgive en udtalelse om  

 ansøgningen.
Udtalelsen skal indeholde en vurdering af ansøgningen, herunder  

 af projektets forureningsbegrænsende effekt og af forureningens virkning på  

 omgivelserne.
Kommunalbestyrelsen skal desuden oplyse, om projektet etableres  

 i tilknytning til en virksomhed, et anlæg eller en indretning, som behandles  

 eller er behandlet efter miljøbeskyttelsesloven eller regler udstedt i medfør  

 heraf og i givet fald, om der er truffet endelig administrativ afgørelse.
 § 18.  Et eksemplar af ansøgningen indsendes af  

 kommunalbestyrelsen til miljøkreditrådet, et eksemplar indsendes til  

 amtsrådet/ hovedstadsrådet, og et eksemplar beholdes af kommunalbestyrelsen.
 Stk. 2.  Amtsrådet/ hovedstadsrådet gennemgår  

 ansøgningen og videregiver eventuelle kommentarer til miljøkreditrådet.
§ 19.  Miljøkreditrådet træffer afgørelse i sager  

 vedrørende støtte.
Afgørelsen kan ikke indbringes for anden administrativ  

 myndighed, jfr. lovens § 9, stk. 2.
Stk. 2.  Miljøkreditrådet foretager en konkret vurdering  

 af projektets støtteværdighed sammenlignet med de øvrige indkomne eller  

 forventede ansøgninger.
Rådet skal herunder påse, at alle de 3 i loven nævnte  

 typer investeringer - investeringer i miljøvenlig teknologi, økonomisk  

 tyngende investeringer og anlægsbidrag til tilslutning til offentlige  

 spildevandsanlæg - tilgodeses i rimeligt omfang.
 Stk. 3.  Miljøkreditrådet kan uden varsel ændre sin  

 praksis, når det skønnes nødvendigt af hensyn til den i stk. 2 nævnte  

 afvejning af projekternes støtteværdighed.
 Stk. 4.  Miljøkreditrådet kan fastsætte frister for  

 ansøgningernes indsendelse til rådet.
 § 20.  I det omfang, det er nødvendigt til bedømmelse  

 af ansøgningen, kan miljøkreditrådet indhente yderligere oplysninger fra  

 virksomheden, herunder pålægge virksomheden at foretage målinger af  

 forureningen fra det anlæg eller den indretning, som projektet vedrører.
 § 21.  Miljøkreditrådet kan bestemme, at ansøgninger  

 fra samme virksomhed om støtte til flere projekter, herunder anlægsbidrag  

 efter lovens kapitel 4, skal behandles samlet.
 § 22.  Miljøkreditrådet kan bestemme, at støtten til  

 et projekt nedsættes med et beløb, der svarer til den støtte, der er opnået  

 til samme projekt efter anden lovgivning, medmindre formålet med støtte efter  

 anden lovgivning, herunder egnsudviklingsstøtte og støtte til  

 strukturforbedringer i landbrugets forsynings- og forædlingsvirksomheder,  

 herved modarbejdes.
 § 23.  Miljøkreditrådet kan fastsætte frister for  

 projekternes påbegyndelse og færdiggørelse.
 § 24.  Miljøkreditrådet kan betinge udbetalingen af  

 den bevilgede støtte af, at virksomheden kan dokumentere, at det gennemførte  

 projekt har medført en tilfredsstillende løsning af forureningsproblemerne.
§ 25.  Virksomheder, der har fået tilsagn om støtte,  

 skal senest 3 måneder efter projektets færdiggørelse indsende en meddelelse  

 herom til kommunalbestyrelsen.
Meddelelsen skal udfærdiges på særlige  

 skemaer.
 Stk. 2.  Meddelelsen skal indeholde dokumentation for  

 samtlige støtteberettigede udgifter ved projektet i form af en specificeret  

 oversigt over udgifterne, attesteret af en statsautoriseret eller registreret  

 revisor.
 Stk. 3.  Miljøkreditrådet kan kræve samtlige  

 regnskabsbilag for udgifterne indsendt til gennemsyn.
 Stk. 4.  I sager vedrørende støtte til  

 landbrugsvirksomheder kan attestation tillige foretages af en landøkonomisk  

 konsulent i driftsøkonomi under forudsætning af, at originalt  

 regnskabsmateriale fremsendes sammen med anmodningen om udbetaling af støtte.
§ 26.  Kommunalbestyrelsen indsender meddelelsen til  

 miljøkreditrådet med en udtalelse om, hvorvidt det gennemførte projekt er i  

 overensstemmelse med det projekt, hvortil miljøkreditrådet har givet tilsagn  

 om støtte, og hvorvidt de fastsatte frister for påbegyndelse og afslutning er  

 overholdt.
Desuden skal kommunalbestyrelsen bedømme, om der ved  

 gennemførelsen af projekter, der støttes efter lovens kapitel 3, er opnået en  

 tilfredsstillende begrænsning af den pågældende forurening.
 § 27.  Tilskud efter lovens kapitel 2 og 3 udbetales,  

 når det over for miljøkreditrådet er dokumenteret, at projektet er  

 gennemført, og samtlige udgifter er afholdt, jfr. § 25.
Stk. 2.  Selvom de dokumenterede udgifter overstiger det  

 beløb, der er oplyst i ansøgningen, ændres tilskuddet ikke.
Såfremt de  

 dokumenterede udgifter er lavere end det beløb, der er oplyst i ansøgningen,  

 beregnes støtten på baggrund af de faktisk afholdte støtteberettigede  

 udgifter.
 § 28.  Tilskud til forfaldne anlægsbidrag udbetales  

 til ansøgeren, når det over for miljøkreditrådet er dokumenteret, at  

 tilslutning er sket, jfr. § 14, stk. 2, og forfaldne anlægsbidrag er betalt.
 Stk. 2.  Tilskud til ikke-forfaldne anlægsbidrag  

 udbetales til kommunalbestyrelsen, der anvender beløbet til at nedbringe  

 restgælden i overensstemmelse med miljøkreditrådets nærmere bestemmelse.
 Ikrafttræden m. v.
 § 29.  Denne bekendtgørelse træder i kraft den 1.  

 januar 1981. Samtidig ophæves bekendtgørelse nr. 205 af 3. maj 1978 om støtte  

 til miljøinvesteringer, jfr. dog § 30.
 § 30.  For de ansøgninger, der behandles efter  

 overgangsreglerne i § 17 i lov nr. 606 af 23. december 1980, gælder  

 bestemmelserne i bekendtgørelse nr. 205 af 3. maj 1978 med de ændringer, der  

 følger af loven.
