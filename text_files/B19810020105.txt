 I henhold til § 62, stk. 2, i lov om kommunernes styrelse, jfr.  

 lovbekendtgørelse nr. 188 af 22. april 1981, fastsættes efter indstilling fra  

 rigsarkivaren og efter forhandling med de berørte ministerier følgende om  

 bevaring og kassation af arkivalier i kommunerne uden for Københavns kommune:
Område § 1.  Bestemmelserne om bevaring og kassation gælder  

 for alle kommunens arkivalier. herunder også for de arkivalier, der findes  

 ved kommunens institutioner, skoler, biblioteker, værker m.v.
 Stk. 2.  Bestemmelserne om bevaring og kassation  

 omfatter dog ikke materiale, som er omfattet af lov om offentlige  

 myndigheders registre eller de i medfør af denne lov fastsatte  

 registerforskrifter.
§ 2.  Ved arkivalier forstås såvel skriftligt  

 materiale som enhver anden art af materiale, der formidler information og er  

 blevet til eller tilvejebragt i forbindelse med kommunens virksomhed.
For  

 kort, tegninger og planer, fotografier, film og mikrofilm, grammofonplader,  

 lydbånd, hulkort, magnetbånd og andre medier til behandling og opbevaring af  

 data gælder samme regler som for de øvrige arkivalier, jfr. dog § 1, stk. 2.
Almindeligt om kassation og aflevering § 3.  Arkivalier i kommunens arkiver må kun  

 tilintetgøres, hvis de i bilaget til bekendtgørelsen er opført blandt de  

 sager, der kan kasseres.
 Stk. 2.  Arkivalier, der ikke er af egentlig kommunal  

 karakter, men er indgået i kommunens arkiver, f. eks. foreningsarkiver, må  

 ikke kasseres.
 Stk. 3.  Indenrigsministeren kan fastsætte regler om  

 kassation af arkivalier, som er blevet mikrofotograferet.
 § 4.  Arkivalier modtaget fra institutioner, hvis  

 ressort overgår til kommuner, behandles ifølge de bestemmelser, der er  

 udstedt for de pågældende institutioner.
§ 5.  Materiale, der ikke sagsbehandles, bør ikke  

 indgå i sagerne.
Det gælder først og fremmest trykt informationsmateriale,  

 herunder bl. a. love, bekendtgørelser og cirkulærer, tidsskrifter og bøger,  

 brochurer og reklamer.
 Stk. 2.  Dubletter udtages til kassation ved sagens  

 afslutning.
Stk. 3.  Materiale om den samme sag bør kun bevares et  

 sted.
Materiale, der er tilsendt fra andre institutioner eller kommunens  

 andre afdelinger til orientering, kan kasseres, når der ikke længere er  

 praktisk brug for det.
§ 6.  Arkivalier, der er bestemt til kassation, kan  

 ikke afleveres til landarkiverne.
De skal tilintetgøres på en sådan måde, at  

 uvedkommende ikke kan få adgang til dem, f.eks. ved makulering, opbrænding  

 eller formaling i en papir- eller papfabrik.
Kasserede arkivalier må ikke  

 overlades til produkthandlere eller papirindsamlinger.
 Stk. 2.  Kassationer forestås af kommunens eget  

 personanle, som har ansvaret for arbejdets udførelse.
 Stk. 3.  Landarkiverne kan foretage kassation i  

 arkivalier, der tidligere er afleveret fra kommunerne, efter de i denne  

 bekendtgørelse fastsatte retningslinier.
§ 7.  Kassationsfristerne i bilaget er kun vejledende,  

 medmindre andet er fastsat i denne bekendtgørelse eller i andre  

 retsforskrifter.
Sagsmateriale skal dog altid opbevares, så længe der er  

 administrativt behov for det.
 § 8.  Arkivalier, der skal bevares i henhold til  

 bestemmelserne, kan afleveres til landsarkiverne, sædvanligvis når  

 arkivalierne er 30 år gamle, medmindre det i bilaget er bestemt, at  

 aflevering skal ske tidligere.
Stk. 2.  Der træffes aftale med landsarkivet, forinden  

 aflevering finder sted.
Arkivalierne skal indpakkes og mærkes  

 forskriftsmæssigt, og afleveringsfortegnelse udarbejdes.
 Stk. 3.  Tvivlsspørgsmål vedrørende opbevaring eller  

 aflevering af arkivalier kan forelægges for landsarkiverne.
Kassation i personsager § 9.  I bilaget anføres kassationsbestemmelser for  

 personsager af ensartet karakter.
Kassation i sagerne sker på den måde, at  

 kun sager vedrørende personer, der er født på bestemte dage i måneden, bliver  

 bevaret.
Hvis 3 pct. skal bevares, og 97 pct. skal kasseres, bevares alle  

 sager om personer, der er født den 1. i hver måned.
Ved en bevaringsprocent  

 på 10 bevares alle sager om personer, der er født den 1., 11. og 21. i hver  

 måned, og ved en bevaringsprocent på 20 bevares alle sager om personer, der  

 er født den 1., 6., 11., 16., 21. og 26. i hver måned.
Udskillelsen af de  

 sager, der skal bevares, sker ved hjælp af de 2 første cifre i CPR-nummeret.  

 Hvis kassation af personsager ikke kan foretages efter fødselsdag, sker  

 kassation efter samråd med landsarkivet.
 Stk. 2.  Hvis personsager er henlagt i familiemapper  

 (hovedmapper), bevares alle hovedmapper med tilhørende indlægsmapper, hvori  

 der forekommer mænd, kvinder eller børn, der født den 1. hver måned.
Kassation i de enkelte dele af kommunens  

 arkiver § 10.  Kassion i de enkelte dele af kommunens arkiver  

 sker efterr anvisninger i bilaget.
Ikrafttrædelse § 11.  Bekendtgørelse træder i kraft ved  

 bekendtgørelsen i Lovtidende.
 Stk. 2.  Indenrigsministeriets cirkulærer nr. 69 af 28.  

 marts 1945 angående kassation af arkivalier bortset fra afsnit II om de  

 amtskommunale arkiver og nr. 232 af 7. november 1974 om opbevaring og  

 aflevering af folkeregistermateriale ophæves.
 Indenrigsministeriet, den 29. april  

 1981.
Henning Rasmussen / Johan Erichsen Bilag til Indenrigsministeriets bekendtgørelse nr. 201 af 29. april 1981  

 om kassation i kommunernes arkiver Indhold: 1. Materiale af almindelig karakter 2. Personalesager 3.  

 Folkeregistret 4. Valgmateriale 5. Civilforsvaret 6. Socialvæsen 7.  

 Sundhedsvæsen 8. Regnskabsvæsen 9. Skattevæsen 10. Skolevæsen 11. Museer 12. Folkebiblioteker og andre kulturelle institutioner 13. Byplanlægning og byggesager 14. Vej- og kloakvæsen samt vandløb 15. Brandvæsen 16. Renovation 17. De kommunale værker 18. Miljø- og levnedsmiddelkontrol 19. Havnevæsen 20. Kommunens jorder og skove 21. Parker og idrætsanlæg 22. Vandrerhjem, badeanstalter og campingpladser 23. Kirkegårdsforvaltning.
1. Materiale af almindelig karakter A.
Bevares skal:
 1. Arkivalier fra tiden før købstadkommunalloven af  

 26. maj 1868 og landkommunalloven af 6. juli 1867 samt i de sønderjyske  

 landsdele arkivalier i de kommunale arkiver fra tiden før 1. januar 1923.
 2. Kommunalbestyrelsens og dens udvalgs, kommissioners  

 og nævns beslutningsprotokoller, forhandlingsprotokoller, mødereferater o.  

 lign.
 3. Korrespondancejournaler, uanset om de er ført i  

 protokoller, på løsblade eller kort, samt brevkopibøger.
 4. Sager fra udvalg, som nedsættes i en særlig  

 anledning og derefter ophæves (ad hoc udvalg).
5. Sager, der har været forelagt kommunalbestyrelsen,  

 eller for tiden før 1. april 1970, byrådet eller sognerådet 6. Sager, der har været genstand for sagsbehandling i  

 udvalg, medmindre de er omfattet af de i afsnittene 2-23 omhandlede regler om  

 kassation.
 7. Inventarlister.
 8. Korrespondance, hvortil der ikke i afsnittene 2-23  

 er hjemmel til kassation.
 9. Årsberetninger og regnskaber for lokale  

 institutioner og foreninger m.v., der får tilskud fra kommunen.
B.
Kasseres må:
 1. Rutinesager, der besvares eller afgøres efter faste  

 regler, f. eks. forespørgsler om priser og åbningstider, anmodninger om  

 tilladelse til at benytte kommunens ejendomme og lign.
 Kassationsfrist: 5 år.
 2. Ansøgninger, der ikke har ført til ansættelse.
 Kassationsfrist: 5 år.
2. Personalesager A.
Bevares skal:
 1. Sager vedrørende chefstillinger, f. eks.  

 kommunaldirektør, stadsingeniør, stadsarkitekt, stadsgartner,  

 kommunebogholder, kontorchef, skatteinspektør, socialinspektør og ledere af  

 kommunale institutioner og skoler.
 2. 3 pct. af sager vedrørende det øvrige personale,  

 såvel tjenestemænd, overenskomstansatte som midlertidigt ansatte.
B.
Kasseres må:
 97 pct. af sager vedrørende det personale, som ikke er nævnt under A, nr.  

 1.
 Kassationsfrist: 20 år efter den pågældendes afskedigelse, pensionering  

 eller død.
3. Folkeregistret (Jfr. indenrigsministeriets cirkulære af 9. oktober 198O  

 »Folkeregisterinstruks«).
A.
Bevares skal:
 1. Afgangsregisterkort, jfr. dog B, 2. afsnit.
 2. Navneregisterkort, jfr. dog B, 2. afsnit.
 3. Hovedregisterkort, herunder omskrevne  

 hovedregistre, jfr. dog B, 2. afsnit.
 4. CPR-afgangspersonkort.
 5. Indgangsnøgle til CPR-personkortregistret (hvert 2.  

 år).
6. Folketællingsskemaer ældre end år 1900. 7.  

 Folkeregisterbilag, der på grund af en tidligere ødelæggelse af hoved- og navneregister opbevares til erstatning  

 for de ødelagte kort, jfr. dog B, 2. afsnit.
 8. Korrespondance af principiel betydning.
B.
Kasseres må:
 1. Korrespondance med og genparter af indberetninger  

 til CPR-registret og andre myndigheder med undtagelse af korrespondance af  

 principiel betydning.
 Kassationsfrist: 3 måneder.
 2. Folkeregisterbilag (meddelelser fra andre  

 myndigheder om fødsler, vielser, dødsfald m.v., flytningsanmeldelser,  

 flyttemeddelelser m.v.).
 Kassationsfrist: 3 måneder.
 3. CPR-kort fra før overgangen til CPR-personkort.  

 Ikke-aktuelle CPR-vejkort.
 4. CPR-ændringspersonkort.
Hovedregisterkort, afgangsregisterkort og navneregisterkort kan overføres  

 til mikrofilm.
Mikrofilm skal foreligge i 2 eksemplarer, hvoraf det ene  

 opbevares i kommunens brandsikre boks, medens det andet afleveres til  

 landsarkivet.
Navneregisterkort kan herefter makuleres, medens hovedkort og  

 afgangskort afleveres til landsarkivet.
De sønderjyske landsdeles melderegistre fra tiden før 1. januar 1923 bør  

 efter mikrofotografering afleveres til landsarkivet.
Valgmateriale A.
Bevares skal:
 1. Materiale vedrørende kandidatanmeldelser og  

 anmeldelser af liste~ og valgforbund.
 2. Materiale vedrørende klager over valget.
 3. Valgbøger.
B.
Kasseres skal:
 Stemmesedler og valglister, uanset om disse har været benyttet ved valg  

 eller folkeafstemning, samt valgkort.
 Kassationsfrist: Det nævnte materiale kasseres, når klagefristen er  

 udløbet, og eventuelle klager over valget eller folkeafstemningen er endeligt  

 afgjort.
5. Civilforsvaret A.
Bevares skal: 1. Arkivalier fra tiden før 1950. 2. Forhandlings- eller  

 beslutningsprotokoller og mødereferater. 3. Stamkort. 4. Fortegnelser over  

 uddelte hæders- og anciennitetstegn. 5. 20 pct. af sager vedrørende  

 personellet -bortset fra helbredskort og skemaer med personlige oplysninger.  

 6. Bygnings- og lokaletegninger. 7. Tegninger over tekniske installationer.  

 8. Instrukser. 9. Årsberetninger.
 10. Civilforsvarsplaner/beredskabsplaner.
 11. Lister over køretøjer og materiel.
B.
Kasseres må:
1. Korrespondance med overordnede myndigheder,  

 bekendtgørelser, cirkulærer m.v.
Koncepter til indberetninger til  

 CF-styrelsen og CF-regionen.
 Kassationsfrist: 10 år.
 2. Stamhulkort.
 Kassationsfrist: 5 år efter dødsfald, kassation, opgivelse af dansk  

 statsborgerskab, flytning til anden stamafdeling eller udelukkelse fra  

 værnepligt på grund af straf.
 3. Udrustningskort.
 Kassationsfrist: 5 år efter at udrustningen er inddraget.
 4. Beholdningskort, udrustningslister, indberetninger  

 om standardudrustninger, følgesedler og rekvisitioner.
 Kassationsfrist: 10 år.
 5. 80 pct. af sager om personellet.
 Kassationsfrist: 5 år efter afgang.
 Dog skal samtlige blanketter med personlige oplysninger kasseres, når den  

 2-årige uddannelse er afsluttet, for befalingsmænd dog først, når den  

 pligtige 4-årige befalingsmandstjeneste er afsluttet, og samtlige  

 helbredskort kasseres ved afgang.
6. Socialvæsen A.
Bevares skal:
 1. Arkivalier fra tiden før 1. januar 1892, i de  

 sønderjyske landsdele før 1. januar 1923. Dog kan landsarkiverne for de  

 sønderjyske landsdele foretage kassation i dette materiale efter de for tiden  

 efter 1. januar 1892 gældende regler.
 2. journaler og hovedbøger eller stambøger over  

 sociale ydelser før 1933.
 Landsarkiverne kan dog foretage kassation i dette materiale under  

 hensyntagen til dets lokalhistoriske og forskningsmæssige værdi.
 3. Korrespondance før 1933.
 4. Korrespondance efter 1933 i almindelighed.
 5. Hovedregistrant indtil 1970.
 6. Institutionsarkiver.
 7. Hjælpekassens arkiv.
8. 20 pct. af sociale personsager efter 1933, der er  

 henlagt i mapper for hver enkelt person, jfr. § 9, stk. 2, for så vidt angår  

 sociale personsager, som er henlagt i familiemapper.
Dette gælder også sager  

 fra børne- og ungdomsværn og familievejledning.
Dog bevares kun 3 pct. af  

 sager vedrørende aldersrente, folkepension, invalidepension, enkepension,  

 enkebørnsunderstøttelse, børnebidrag, børnetilskud og ungdomsydelse, hvis  

 disse sager er ordnet på en sådan måde, at særskilt kassation heraf er mulig.
B.
Kasseres må:
 1. Sociale personsager efter 1933, som ikke skal  

 bevares i medfør af det under A, nr. 8 anførte.
 Kassationsfrist: 70 år efter fødsel, evt. efter praktisk behov 10 år efter  

 seneste kontakt med den pågældende eller 5 år efter den pågældendes død.
 2. Alle tilmeldinger om fødte før 1. oktober 1933.
 Disse tilmeldinger kan kasseres straks.
 3. Kontokort over enkeltpersoner (regnskabskort).
Kassationsfrist: 10 år 7. Sundhedsvæsen Skolelægen:
A.
Bevares skal:
 10 pct. af helbredskortene.
B.
Kasseres må:
1. 90 pct. af helbredskortene.
Udtagningen forestås af  

 skolelægen og dennes personale på skolelægens ansvar.
 Kassationsfrist: 10 år efter at eleven er udskrevet af folkeskolen.
 2. Alle andre arkivalier.
 Kassationsfrist: 5 år.
 Børnetandplejen:
 Kasseres må:
 1. Tandlægejournaler.
 Kassationsfrist: 30 år.
 2. Alle andre arkivalier.
 Kassationsfrist: 5 år.
8. Regnskabsvæsen Reglerne om regnskabsvæsen vedrører såvel den centrale økonomiske  

 forvaltning som afdelinger, der har selvstændig regnskabsførelse.
A.
Bevares skal:
 1. Arkivmateriale for tiden før 1. april 1904, i de  

 sønderjyske landsdele før 1. april 1923. Dog kan landsarkiverne foretage  

 kassationer i materiale fra 1867/68 til henholdsvis 1904 og 1923, efter de  

 for tiden efter 1. april 1904 gældende regler.
 2. Det obligatoriske budgetmateriale, jfr. de  

 autoriserede konteringsregler fra indenrigsministeriet.
 3. Det obligatoriske regnskabsmateriale, jfr. de  

 autoriserede konteringsregler fra indenrigsministeriet, og specialregnskaber  

 samt de af revisionen afgivne beretninger og kommunalbestyrelsens decision  

 heraf.
4. Hovedbøger eller kontokort indtil overgangen til  

 tekstløst bogholderi.
Landsarkiverne kan foretage kassationer, hvis det  

 skønnes, at den benyttede tekst er for kortfattet til at give anvendelige  

 oplysninger.
B.
Kasseres må:
 1. Bogføringsmateriale (hovedbøger, balancer og andet  

 afstemningsmateriale) efter 1904, bortset fra hovedbøger og kontokort med  

 tekst.
 Kassationsfrist: 5 år.
 2. Kontokort i tekstløst bogholderi for  

 enkeltpersoner, f. eks. skatteydere og modtagere af sociale ydelser.
 Kassationsfrist: 10 år.
 3. Originale bogføringsbilag med underbilag.
 Kassationsfrist: 5 år.
 4. Materiale af kun ekspeditionsmæssig betydning, f.  

 eks. kassestrimler, kasseopgørelser, check- og girotaloner, udskrevne  

 bankbøger o. lign.
 Kassationsfrist: 2 år.
9. Skattevæsen (Jfr. skattedepartementets cirkulæreskrivelse af 29. juni 1979 til  

 skatteråd, skyldråd og amtsskatteinspektorater om kassation af arkivalier).
 Personbeskatning:
A.
Bevares skal:
a.
Indtil kildeskattesystemets indførelse i 1970:
 1. Arkivmateriale for tiden før 1. april 1904, i de  

 sønderjyske landsdele før 1. april 1923. Landsarkiverne kan foretage  

 kassationer i materialet fra 1867/68 til henholdsvis 1904 og 1923, efter de  

 for tiden efter 1. april 1904 gældende regler.
 2. Skatteligningslister for kommunal skat til og med  

 skatteåret 1931/32. Listerne findes undertiden i mandtalslisterne.
 3. Fortegnelser over den foreløbige ansættelse af  

 indkomst og formue.
b.
Efter kildeskattesystemets indførelse i 1970:
 1. Ansættelseslister.
 2. Arbejdsgivercharteques og arkivmapper vedrørende  

 arbejdsgivere, hvis CIR-numre ender på -01, -11 og -21.
3. Selvangivelser og andet slutligningsmateriale fra  

 og med 1978 bevares hvert år for alle hovedpersoner, der er født den 1., 11.  

 og 21. i hver måned.
De tilhørende bipersoners selvangivelser bevares  

 ligeledes.
Tilsvarende regler gælder for materiale vedrørende dødsboer.
B.
Kasseres må:
a.
Indtil kildeskattesystemets indførelse i 1970:
 1. Skattemateriale, der kun angår statistik og den  

 fælleskommunale skat.
 2. Fortegnelser over mindre grupper af skattepligtige,  

 f. eks. erhvervsskattepligtige, skattepligtige, der ikke har afgivet  

 selvangivelse, eller sådanne, hvis selvangivelse er ændret.
 3. Skatteligningslister for kommunal skat for årene  

 efter skatteåret 1931/32.
 4. Skattelister efter 1904, der kun giver oplysning om  

 skattebeløbet.
5. Korrespondance om enkelte skatteydere.
Dette gælder  

 også sager om eftergivelse af skat, uanset om sagerne har været forelagt  

 kommunalbestyrelsen.
 6. Genparter af indberetninger til højere myndigheder.
 7. Skattehovedbøger efter 1904.
 8. Kontokort (skattekort).
b.
Efter kildeskattesystemets indførelse i 1970:
 1. Materiale af samme art som anført under a, nr. 1,  

 2, 5 og 6.
 Kassationsfrist: 7 år.
 2. Forskudsregistreringsmateriale, når der ikke  

 længere er praktisk brug for det.
 3. Arbejdsgiverkontrolmateriale med undtagelse af det  

 under A, b, nr. 2 anførte, når der ikke længere er praktisk brug for det.
 4. Skatterestancemateriale, når der ikke længere er  

 praktisk brug for det.
 5. Materiale vedrørende statsskattedirektoratets  

 afregning med kommunerne (fordelingslister, udbetalingslister m.v.).
Kassationsfrist: 5 år 6. Mangel-, advis- og fejllister fra  

 statsskattedirektoratet, når der ikke længere er praktisk brug for dem.
 7. Selvangivelser og andet slutligningsmateriale fra  

 og med 1978, undtagen det under A, b, nr. 3, anførte.
 Kassationsfrist: for bogførings- og regnskabspligtige skatteydere 20 år.  

 For andre skatteydere 10 år.
 8. Korrespondance om enkelte skatteydere fra og med  

 1978.
 Dette gælder også sager om eftergivelse af skat.
 Kassationsfrist: 7 år.
 Ejendomsbeskatning:
A.
Bevares skal:
 1. Ejendomsskattehovedbøger for købstæder.
 2. Ejendomsskattekort eller ejendomsskattelister  

 (beløbsjournaler) for købstæder til og med 1971.
 3. Ejendomsskattekort efter 1971 for alle kommuner.
 4. Pantefogedprotokoller.
B.
Kasseres må:
 1. Ejendomsregistre.
 Kassationsfrist: 10 år.
 2. Ejendomsstamkort.
 Kassationsfrist: 10 år.
 3. Ejendomsskattehovedbøger for landkommuner.
 Kassationsfrist: 10 år.
 4. Ejendomsskattekort for landkommuner til og med  

 1971.
 Kassationsfrist: 10 år.
 5. Ejendomsskattelister (beløbsjournaler) for  

 landkommuner til og med 1971.
 Kassationsfrist: 10 år.
 6. Restancelister.
 Kassationsfrist: 10 år.
 Selskabsbeskatning:
 Selvangivelser med tilhørende bilag for selskaber, foreninger m.v. bevares  

 indtil videre.
10. Skolevæsen Skolevæsenets styrelse, herunder kommunalbestyrelsens udvalg for  

 kulturelle anliggender eller skoleudvalg, skolekommissionen, skoledirektøren  

 eller den ledende skoleinspektør samt fælleslærerrådet:
A.
Bevares skal:
 1. Originale (underskrevne) skoleplaner og  

 undervisningsplaner.
 2. Beslutningsprotokoller og mødereferater.
 3. Korrespondance i almindelighed.
 4. Lærerregistre.
 5. Elevregistre.
 6. 20 pct. af sager om enkelte elever, herunder sager  

 om tildeling af støtte fra Statens Uddannelsesstøtte.
 7. 20 pct. af sager om godkendelse af ledere og lærere  

 til fritids~ og ungdomsundervisning.
 8. Sager om holdgodkendelser vedrørende fritids- og  

 ungdomsskolevirksomhed. Årgang 1970/71 bevares og derefter hver 5. årgang.
 9. Godkendelser af fritidsaktiviteter og  

 interessegrupper.
10. Dagbøger benyttet ved fritids- og  

 ungdomsskoleundervisningen. Årgang 1970/ 71 bevares og derefter hver 5.  

 årgang B.
Kasseres må:
 1. Koncepter til indberetning og statistik.
 Kassationsfrist: 10 år.
 2. Kopier af skoleplaner og undervisningsplaner, når  

 der ikke længere er praktisk brug for dem.
 3. Sager om drift og vedligeholdelse af bygninger og  

 inventar.
 Kassationsfrist: 10 år.
 4. Genparter af elevregistre.
 Kassationsfrist: 10 år efter at eleven er udskrevet af folkeskolen, jfr.  

 undervisningsministeriets regler om afgivelse af eleverklæringer,  

 undervisningsministeriets vejledning af 2. juli 1980.
 5. 80 pct. af sager om enkelte elever.
 Kassationsfrist: 10 år efter at eleven er udskrevet af folkeskolen, jfr.  

 undervisningsministeriets regler om afgivelse af eleverklæringer,  

 undervisningsministeriets vejledning af 2. juli 1980.
 6. 80 pct af sager om godkendelse af ledere og lærere  

 til fritids- og ungdomsundervisning.
 Kassationsfrist: 20 år, eller 80 år efter fødsel.
 7. Holdgodkendelser for fritids- og  

 ungdomsskolevirksomhed fra de skoleår, der ikke ender på 0/1 og 5/6.
 Kassationsfrist: 10 år.
 8. Dagbøger benyttet ved fritids- og  

 ungdomsskoleundervisningen fra de skoleår, der ikke ender på 0/1 og 5/6.
 Kassationsfrist: 5 år.
 De enkelte skoler, herunder skolenævn og lærerråd:
A.
Bevares skal:
 1. Beslutningsprotokoller og mødereferater.
 2. Korrespondance i almindelighed.
 3. Lærerkartoteker i et eksemplar.
 4. Elevkartoteker (elevkort).
 5. 20 pct. af sager vedrørende elever og elevmapper.
 6. Standpunkts- og prøveprotokoller.
 7. Forsømmelseslister for tiden før 1940.
 8. 20 pct. af forsømmelseslister fra 1940 og  

 fremefter.
 Lister vedrørende årgang 1940/41 bevares og derefter lister for hver 5.  

 årgang.
 9. Scrapbøger, samlinger af fotografier, større  

 skolesamlinger, skolekrøniker o. lign.
B.
Kasseres må:
 1. Kopier af skoleplaner og undervisningsplaner, når  

 der ikke længere er praktisk brug for dem.
 2. Korrespondance med overordnede myndigheder,  

 herunder kommunalbestyrelsens udvalg for kulturelle anliggender eller  

 skoleudvalg, skolekommission og skoledirektør samt koncepter til  

 indberetninger og statistik.
 Kassationsfrist: 10 år.
 3. Sager om bygninger og inventar, jfr. dog afsnit 13,  

 A, nr. 2.
 Kassationsfrist: 10 år.
 4. Materiale om skemalægning.
 Kassationsfrist: 5 år.
 5. Overskydende eksemplarer af lærerkartoteker, når  

 der ikke længere er praktisk brug for dem.
 6. 80 pct. af sager om elever og elevmapper.
 Kassationsfrist: 10 år efter at eleven er udskrevet af folkeskolen.
 7. Besvarelse af prøveopgaver.
 Kassationsfrist: 1 år efter at bedømmelsen af besvarelserne er afsluttet.
 8. 80 pct. af forsømmelseslister.
 Kassationsfrist: 10 år efter at eleverne er udskrevet af folkeskolen.
 9. Skolesamlinger af mindre interesse.
 Kassationsfrist: 10 år.
 Hvis kommunen ønsker det, kan det under B, nr. 1, 3, 4, 5, 8 og 9 nævnte  

 materiale deponeres i et lokalhistorisk arkiv under forudsætning af, at de  

 for landsarkiverne fastsatte regler om tilgængelighed bliver overholdt.
 Skolepsykologen:
A.
Bevares skal:
1. Korrespondance af principiel betydning. 2.  

 Gruppeundersøgelser, videnskabelige undersøgelser m.m.
3. 20 pct. af de skolepsykologiske rapporter og  

 skolemodenhedsprøver.
Materialet skal afleveres til landsarkivet med udgangen  

 af det skoleår, i hvilket eleven udskrives af folkeskolen, medmindre det af  

 vedkommende elev eller forældremyndighedens indehaver ønskes opbevaret på  

 skolen.
Dette materiale skal afleveres til landsarkivet 10 år efter, at  

 eleven er udskrevet af folkeskolen.
B.
Kasseres skal:
80 pct. af de skolepsykologiske rapporter og skolemodenhedsprøver.  

 Rapporterne og prøverne skal kasseres med udgangen af det skoleår, i hvilket  

 eleven udskrives af folkeskolen, medmindre rapporten eller prøven af  

 vedkommende elev eller forældremyndighedens indehaver ønskes opbevaret på  

 skolen.
Kassationsfristen er i så fald 10 år.
C.
Kasseres må:
 1. Lister over børn, der får specialundervisning.
 Kassationsfrist: 10 år efter at eleven er udskrevet af folkeskolen.
 2. Korrespondance med overordnede myndigheder og  

 koncepter til indberetninger og statistik.
 Kassationsfrist: 10 år.
 Med hensyn til arkivmateriale hos skolelæge og den kommunale  

 børnetandpleje henvises til afsnit 7.
11. Museer A.
Bevares skal:
 1. Alle museumssager, dvs. alle sager om samlingerne.
 2. Administrationssager af principiel betydning.
B.
Kasseres må: Administrationssager med korrespondance af rutinemæssig  

 karakter.
Kassationsfrist: 5 år.
12. Folkebiblioteker og andre kulturelle institutioner A.
Bevares skal:
 1. Korrespondance af principiel betydning.
2. Materiale, der belyser bibliotekets eller institutionens historie, f. eks. scrapbøger, fotografier o. lign.
B.
Kasseres må:
 1. Korrespondance af rutinemæssig karakter.
 Kassationsfrist: 5 år.
2. Materiale af ekspeditionsmæssig karakter,  

 forarbejde til statistik m.v.
Kassationsfrist: 5 år.
13. Byplanlægning og byggesager A.
Bevares skal:
1. Sager, der angår tilvejebringelse eller ændring af  

 planer, vedtægter m.m. og principielle sager, som er af betydning for  

 kommunens fysiske planlægning 2. Sager om opførelse, større ombygning eller  

 nedrivning af kommunens ejendomme.
 3. Byggesager vedrørende ejendomme, som ikke er  

 typehuse.
 4. 10 pct. af sager vedrørende typehuse, således at  

 der så vidt muligt bevares et udvalg af alle typer.
B.
Kasseres må:
1. Sager om statens bygninger.
Kassationsfrist: 5 år  

 efter at bygningerne er nedrevet.
2. Sager om almindelig vedligeholdelse og drift af  

 kommunens ejendomme.
Kassationsfrist: 10 år.
 3. 90 pct. af sager om typehuse, jfr. ovenfor under A,  

 nr. 4.
 Kassationsfrist: 5 år efter at husene er nedrevet.
14. Vej- og kloakvæsen samt vandløb A.
Bevares skal:
 1. Planer og tegninger over gader og kloakker.
2. 10 pct. af sager vedrørende veje og gader.
De  

 forskellige kvarterer skal være ligeligt repræsenteret i det materiale, der  

 bevares.
 3. Sager om større samlede vej- og kloakanlæg.
 4. Sager om anlæg af rensningsanlæg, pumpestationer  

 m.v. samt større ændringer i disses kapacitet, teknik og organisation.
 5. Vandløbsprotokollen.
 6. Sager om trafik- og færdselstælling.
B.
Kasseres må:
 1. 90 pct. af sager om veje og gader.
 Kassationsfrist: 10 år.
 2. Sager om gadefejning snerydning, grusning o. lign.
 Kassationsfrist: 5 år.
 3. Sager om almindelig vedligeholdelse af gader og  

 kloakker.
 Kassationsfrist: 10 år.
 4. Sager om afløb fra de enkelte ejendomme.
 Kassationsfrist: 5 år efter at ejendommen er nedrevet.
 5. Autorisation af kloakmestre.
 Kassationsfrist: 5 år efter autorisationens bortfald.
15. Brandvæsen A.
Bevares skal: 1. Arkivalier fra før 1966. 2. Dagjournaler og  

 udrykningsrapporter. 3. Forhandlings- eller beslutningsprotokoller og  

 mødereferater. 4. Stamkort. 5. Fortegnelser over uddelte hæders- og  

 anciennitetstegn. 6. Bygnings- og lokaletegninger. 7. Tegninger over tekniske  

 installationer. 8. Instrukser. 9. Årsberetninger.
 10. Beredskabs- og opmarchplaner.
 11. Pladsfordelingsplaner.
 12. Lister over køretøjer og materiel.
 13. Fortegnelse over brandfarlige virksomheder m.v.
 14. Sager om større øvelser og  

 kontrolforanstaltninger.
B.
Kasseres må:
 1. Kopier af byggesager, når der ikke længere er  

 praktisk brug for dem.
 2. Sager om rutinemæssige øvelser, når der ikke  

 længere er praktisk brug for dem.
16. Renovation A.
Bevares skal:
 1. Sager om større ændringer i kapacitet, organisation  

 og teknik.
 2. Sager om anlæg af destruktions- og  

 formuldingsanlæg.
 3. Driftsrapporter.
B.
Kasseres må:
 Alle øvrige sager om renovation.
 Kassationsfrist: 10 år.
17. De kommunale værker A.
Bevares skal:
 1. Tegninger og planer over forsynings- og  

 produktionsanlæg.
 2. Sager om anlæg af værker samt større ændringer i  

 deres kapacitet, organisation og teknik.
 3. Sager om vandindvinding.
 4. Driftsrapporter.
B.
Kasseres må:
 1. Installationskort, når der ikke længere er praktisk  

 brug for dem.
 2. Måleraflæsningsbøger o. lign.
 Kassationsfrist: 5 år.
 3. Sager om godkendelse af installationer hos  

 forbrugere.
 Kassationsfrist: 10 år.
 4. Vandanalyser.
 Kassationsfrist: 5 år.
 5. Klager over forsyningernes tryk, brandværdi,  

 spænding temperatur, renhed o. lign.
 Kassationsfrist: 5 år.
 6. Sager om autorisation af gas-, vand- og  

 sanitetsmestre samt elektroinstallatører.
 Kassationsfrist: 5 år efter autorisationens bortfald.
18. Miljø- og levnedsmiddelkontrol A.
Bevares skal:
 1. Sager af principiel karakter.
 2. 10 pct. af sager om rutinemæssige  

 kontrolforanstaltninger, idet der så vidt muligt bevares et repræsentativt  

 udsnit af alle typer kontrolforanstaltninger, herunder vedrørende vand, luft,  

 støj og fast affald.
B.
Kasseres må:
 90 pct. af sager om rutinemæssige kontrolforanstaltninger, jfr. under A,  

 nr. 2.
 Kassationsfrist: 5 år.
19. Havnevæsen Kasseres må:
 Korrespondance om havne- og bropenge, jernbanevognafgifter, afgifter for  

 vand til skibe samt afgifter til toldvæsenet.
 Kassationsfrist: 5 år, jfr. i øvrigt afsnit 8 om regnskabsvæsen.
20. Kommunens jorder og skove A.
Bevares skal:
 1. Sager om køb, salg og pantsætning.
 2. Tinglysningssager.
 3. Oversigter over dyrkning og beplantning, når  

 kommunen selv driver jorden.
 4. Ikke-tinglyste forpagtningskontrakter.
 5. Sager om oprettelse og nedlæggelse af kolonihaver.
 6. Sager om større ændringer i driften og anskaffelse  

 af større maskiner m.v.
B.
Kasseres må:
 1. Sager om opmåling og matrikulering.
 Kassationsfrist: 30 år.
 2. Skøder, der er afløst af nye skøder, og udløbne  

 forsikringspolicer.
 Kassationsfrist: 5 år.
 3. Sager om almindelig drift og vedligeholdelse.
 Kassationsfrist: 10 år.
4. Tinglyste forpagtningskontrakter Kassationsfrist: 10 år.
21. Parker og idrætsanlæg A.
Bevares skal:
 Sager om anlæg og større omlægninger af parker og idrætsanlæg.
B.
Kasseres må:
 Sager om almindelig vedligeholdelse, arbejdssedler og andet materiale.
 Kassationsfrist: 5 år.
22. Vandrerhjem. badeanstalter og campingpladser A.
Bevares skal:
 Sager af principiel betydning.
B.
Kasseres må:
Sager, som ikke har principiel betydning.
Kassationsfrist: 5 år.
23. Kirkegårdsforvaltning A.
Bevares skal:
 1. Begravelsesprotokoller med registre.
 2. Ordensreglementer og andre sager af principiel  

 betydning, derunder nye anlæg m.v.
B.
Kasseres må:
 1. Sager om overdragelse af gravsteder m.v.
 Kassationsfrist: 5 år efter gravstedets sløjfning.
 2. Begravelsesattester.
 Kassationsfrist: 5 år.
