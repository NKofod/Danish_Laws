 Resumé  


  

 En journalist bad Landsskatteretten om løbende at få sendt kopi af de  

 kendelser som offentliggøres i en række skattefaglige tidsskrifter.
Landsskatteretten afslog anmodningen og skatteministeren  

 fastholdt afslaget.
Myndighederne begrundede afslaget med henvisning til en  

 bestemmelse i forretningsordenen for Landsskatteretten.
Ombudsmanden udtalte at efter offentlighedsloven har enhver ret  

 til aktindsigt i alle dokumenter vedrørende den pågældende sag.
På den  

 baggrund  

 mente ombudsmanden det var kritisabelt at Landsskatteretten havde undladt at  

 afgøre sagen efter offentlighedsloven.
Da det fremgik at Skatteministeriet  

 var  

 klar over at reglerne i offentlighedsloven kunne finde anvendelse, mente  

 ombudsmanden  

 det var overordentlig kritisabelt at ministeriet ikke havde påtalt dette over  

 for Landsskatteretten, men blot meddelt at ministeriet ikke fandt anledning  

 til  

 at ændre Landsskatterettens afgørelse. (J.nr. 1997-2476-219).
Adgang til løbende aktindsigt i Landsskatterettens kendelser Dagbladet B's journalist A  

 rettede telefonisk henvendelse til Landsskatteretten og anmodede  

 Landsskatteretten  

 om løbende at sende kopi af de kendelser som offentliggøres i en række  

 skattefaglige tidsskrifter.
 Af Landsskatterettens notater  

 af 19. og 20. juni 1997 af telefonsamtaler med journalist A fremgik bl.a.  

 følgende:
 Notat 19. juni 1997:
"Den 19. juni 1997 har  

 (journalist A) fra (dagbladet B) telefonisk anmodet om oplysninger vedr.  

 oversigter over de afgørelser Landsskatteretten træffer. (A) blev oplyst om,  

 at der offentliggøres et antal afgørelser i bl.a.
Tidsskrift for skatteret,  

 som  

 skønnes at have almen interesse.
(A) mente ikke, at et privat  

 forlag kan have monopol på at offentliggøre Landsskatterettens afgørelser, og  

 han ønskede kendelserne tilsendt på lige fod med dette tidsskrift.
Hvis dette  

 ikke kunne lade sig gøre, ønskede han en forklaring på herpå, idet han  

 ønskede  

 at gå videre med spørgsmålet." Notat 20. juni 1997:
"(A) har dags dato  

 telefonisk anmodet Landsskatteretten om løbende at få fremsendt kopi af  

 kendelser,  

 som sendes til offentliggørelse i en række skattefaglige tidsskrifter.
Han  

 har  

 endvidere anmodet om at få en oversigt over de nævnte tidsskrifter.
Jeg tilkendegav, at vi ikke  

 ville imødekomme hans ønske om løbende at få kopi af alle kendelser, da han  

 jo  

 har adgang til dem via tidsskrifterne som alle andre.
Han kan derimod godt få  

 en liste over tidsskrifterne." Landsskatteretten skrev bl.a.  

 følgende i sin afgørelse af 24. juni 1997:
 "Foranlediget af Deres  

 henvendelse skal Landsskatteretten herved meddele, at retten  

  

 ikke  

  

 kan imødekomme Deres ønske om  

 løbende at fremsende kopi af alle offentliggjorte kendelser.
 I henhold til  

 Forretningsorden for Landsskatteretten (Skatteministeriets bekendtgørelse nr.  

 200 af 23. marts 1990, § 25) offentliggør retten 'med passende mellemrum  

 afgørelser, som skønnes at have almen interesse'. Der er ikke fastsat nærmere  

 bestemmelser om denne offentliggørelse, og Landsskatteretten bestemmer  

 således  

 selv formen for offentliggørelse.
 Kendelserne blev tidligere  

 offentliggjort i Meddelelser fra Landsskatteretten, som udkom 2 gange årligt,  

 men fremsendes nu til nogle skattefaglige tidsskrifter med henblik på en  

 løbende og systematisk offentliggørelse.
Landsskatteretten skal  

 istedet henvise Dem til at søge de ønskede afgørelser i følgende  

 tidsskrifter,  

 som løbende modtager og offentliggør rettens kendelser: ... Landsskatteretten  

 er af den opfattelse, at De herigennem er sikret adgang til de ønskede  

 oplysninger på lige fod med alle andre skatterådgivere, journalister m.v., og  

 at der således ikke er tale om en usaglig forskelsbehandling." Den 25. juni 1997 klagede  

 journalist A til skatteministeren.
I klagen stod bl.a. følgende:
"....at  

 Landsskatteretten netop har nægtet (dagbladet B) den samme adgang til at  

 komme  

 på mailinglisten og dermed blive ligestillet med den nævnte række af private  

 firmaer.
Det er naturligvis fuldkommen uacceptabelt for en skattemedarbejder  

 på  

 (B). Skattestof er også nyhedsstof og ingen medier bør have fortrinsret til  

 den  

 type offentlige nyheder.
 Udgangspunktet for  

 undertegnede er derfor, at Landsskatteretten ikke på nogen rimelig måde kan  

 nægte at sætte (B) på mailinglisten over afsagte kendelser.
·  

  

 	  

 Der er intet arbejdsmæssigt til hinder for  

 det.
Landsskatteretten kopierer alligevel materialet.
 ·  

  

 	  

 Der er ingen merudgift for  

 Landsskatteretten, da (B) vil dække udgifter på samme vis som de øvrige  

 abonnenter.
 ·  

  

 	  

 Materialet er i forvejen anonymiseret, så  

 der er ingen krænkelse af tavshedspligt m.v.
Jeg vil derfor bede dig om at  

 omstøde den afgørelse, som Landsskatteretten har truffet.
Der er simpelthen  

 tale om en urimelig og konkurrence-forvridende forskelsbehandling." Det fremgik af sagens akter  

 at ministeriet i en indstilling af 18. august 1997 indstillede til  

 skatteministeren  

 at Landsskatterettens afgørelse skulle fastholdes.
Ministeriet havde den 25.  

 august 1997 i en påtegning på indstillingen bl.a. anført følgende:
"Alt i alt er jeg nok  

 enig i indstillingen - omend den kan forekomme formalistisk al den stund, at  

 (dagbladet B) løbende kan begære aktindsigt i alle offentliggjorte  

 kendelser." Den 28. august 1997 skrev  

 skatteministeren bl.a. følgende til journalist A:
"Landsskatteretten har  

 en forpligtelse til at offentliggøre kendelser, der skønnes at være af almen  

 interesse.
Denne forpligtelse opfylder retten gennem offentliggørelserne i  

 Tidsskrift for Skatter og Afgifter, der løbende modtager og systematisk  

 offentliggør  

 alle disse kendelser.
Du anfører i dit brev at  

 afgørelsen er urimelig og konkurrenceforvridende under hensyn til, at  

 kendelserne  

 sendes til en række fagtidsskrifter.
Disse tidsskrifter har til opgave at  

 optrykke eller orientere om rettens afgørelse, og efter min opfattelse kan et  

 dagblad som f.eks. (B) ikke sidestilles med sådanne tidsskrifter.
Jeg mener  

 derfor ikke, at der foreligger en usaglig eller konkurrenceforvridende  

 forskelsbehandling, og finder ikke anledning til at ændre rettens afgørelse.  

 I  

 stedet må jeg henvise dig til - på lige fod med andre - at søge de ønskede  

 oplysninger i de pågældende tidsskrifter." Den 10. september 1997  

 klagede journalist A til mig.
Journalist A skrev bl.a. følgende:
"Da (dagbladet B) også  

 behandler emner af skattepolitisk karakter, vil vi derfor gerne have den  

 samme  

 adgang til de nævnte afgørelser, som omtalte tre fagblade.
Vi har derfor bedt  

 om at blive sat på mailinglisten.
Men LSR har - jævnfør  

 vedlagte bilag - nægtet (dagbladet B) at blive ligestillet med de tre  

 fagblade  

 og vil ikke tilsende bladet afgørelserne. (A) har derefter klaget til  

 skatteministeren, men skatteministeren har sanktioneret LSR's afgørelse og  

 fastholder dermed de tre fagblades monopol på afgørelserne fra LSR." Den 6. oktober 1997 anmodede  

 jeg Skatteministeriet om en udtalelse og udlån af sagens akter.
 Det fremgik af  

 Landsskatterettens akter at ministeriet den 13. oktober 1997 via telefax  

 sendte  

 mit brev af 6. oktober 1997 med klagen fra dagbladet B til Landsskatteretten  

 med anmodning om Landsskatterettens eventuelle yderligere bemærkninger.
 Landsskatteretten sendte den  

 20. oktober 1997 bl.a. følgende bemærkninger til Skatteministeriet:
 "Landsskatteretten har  

 ikke yderligere bemærkninger til sagen, bortset fra at man finder anledning  

 til  

 at henlede opmærksomheden på, at en imødekommelse af (journalist A) anmodning  

 ville kunne få uoverskuelige administrative konsekvenser.  

 Dette gælder ikke bare i relation til  

 Landsskatterettens og Told- og Skattestyrelsens behandling af lignende  

 anmodninger fra andre journalister, advokater, revisorer m.fl. men også for  

 andre ministerier, styrelser og klagenævn, som løbende offentliggør  

 forskellige  

 typer af afgørelser via udvalgte tidsskrifter.
(Dagbladet B) har i klagen  

 til Ombudsmanden vedlagt et bilag vedrørende betaling for kopier ved  

 aktindsigt  

 i henhold til offentlighedsloven.
Dette bilag vedrører ikke direkte  

 nærværende  

 sag, men hænger sammen med at (journalist A) den 18. juni 1997 har fået  

 tilsendt en anonymiseret kopi af rettens kendelse af 22. april 1997 (...)  

 vedr.  

 et vindmølleprojekt.
Udleveringen er sket i overensstemmelse med rettens  

 almindelige  

 procedure ved telefoniske henvendelser angående aktindsigt i afsagte  

 kendelser.  

 Kendelsen er offentliggjort i TfS 1997 hæfte 28, der udkom den 7. juli 1997,  

 som nr. 525." Skatteministeriet afgav  

 udtalelse den 31. oktober 1997. Udover en beskrivelse af sagens faktiske  

 omstændigheder skrev ministeriet bl.a. følgende:
"Landsskatteretten er i  

 henhold til § 25 i bekendtgørelse nr. 200 af 23. marts 1990 af  

 forretningsordenen  

 for Landsskatteretten forpligtet til med passende mellemrum at offentliggøre  

 afgørelser,  

 som skønnes at have almen interesse.
Formålet med bestemmelsen er at sikre en  

 korrekt og hensigtsmæssig information om Landsskatterettens afgørelser.
Afgørelserne blev tidligere  

 offentliggjort i 'Meddelelser fra Landsskatterettten', som udkom 2 gange  

 årligt.
Med virkning fra 1. januar 1994 indgås en aftale mellem Told- og  

 Skattestyrelsen og A/S Skattekartoteket om udgivelse af Tidsskrift for  

 Skatter  

 og Afgifter.
Det fremgår af aftalens bilag C under punktet ad  

 Landsskatteretskendelser, at kendelserne 'Bringes i det omfang og den form,  

 de  

 modtages fra retten.' Herved har Landsskatteretten efter Skatteministeriets  

 opfattelse opfyldt sin forpligtelse til offentliggørelse, herunder formål  

 samt  

 de krav til omfang og form, som naturligt må stilles til offentliggørelse af  

 sådanne afgørelser.
Det er endvidere Skatteministeriets opfattelse, at en  

 journalistisk bearbejdet omtale af udvalgte kendelser i et dagblad, i dette  

 tilfælde (B), ikke kan opfylde disse krav.
 Når henses til bestemmelsens  

 formål samt de krav der må stilles til offentliggørelsen, er det  

 Skatteministeriets  

 opfattelse, at der ved en løbende fremsendelse af kendelserne til Tidsskrift  

 for Skatter og Afgifter ikke foreligger en usaglig eller  

 konkurrenceforvridende  

 forskelsbehandling i forhold til (B).
Samtidig med fremsendelse af  

 kendelserne til Tidsskrift for Skatter og Afgifter sendes kendelserne til  

 Skattepolitisk Oversigt samt Revision & Regnskabsvæsen.
Disse  

 fagtidsskrifter har ikke pligt til at offentliggøre kendelserne i det omfang  

 og  

 den form hvori de fremsendes.
 Skattepolitisk Oversigt samt  

 Revision & Regnskabsvæsen er fagtidsskrifter, hvor orientering om  

 skatteområdet indgår som en naturlig del af det samlede stofområde.
Skatteministeriet finder  

 derfor, at fremsendelse til disse fagtidsskrifter og offentliggørelse - omend  

 alene delvis - heri er med til at opfylde Landsskatterettens forpligtelse til  

 offentliggørelse.
Skatteministeriet lægger herved vægt på, at der er tale om  

  

 fag  

  

 tidsskrifter.
Det er derfor  

 ministeriets opfattelse, at der ligeledes ikke her foreligger usaglig eller  

 konkurrenceforvridende forskelsbehandling.
Det bemærkes, at  

 Skatteministeriet vil anmode Landsskatteretten undersøge og overveje  

 mulighederne  

 for etablering af en offentlig tilgængelig database med kendelserne.
Der  

 kunne  

 f.eks. etableres adgang til databasen via Internettet." Journalist A fremkom ikke med  

 bemærkninger til Skatteministeriets udtalelse.
Ombudsmandens udtalelse "Landsskatteretten har i sin afgørelse af 24. juni 1997 henvist til § 25  

 i bekendtgørelse nr. 200 af 23. marts 1990 af forretningsordenen for  

 Landsskatteretten (nu § 24 i bekendtgørelse nr. 185 af 23. marts 1998).  

 Skatteministeriet henviser til samme bestemmelse i sin udtalelse af 31.  

 oktober 1997 til mig.
 Bestemmelsen har følgende ordlyd:
'Retten offentliggør med passende mellemrum afgørelser, som skønnes at have  

 almen interesse.
Ved offentliggørelsen skal navne på fysiske og juridiske  

 personer, CPR- og SE-numre og andre personhenførbare data bortset fra rettens  

 journalnumre fjernes eller erstattes af anonymiserede betegnelser.' Deres anmodning om at få tilsendt kopi af Landsskatterettens kendelser som  

 sendes til offentliggørelse i en række skattefaglige tidsskrifter, har  

 Landsskatteretten og Skatteministeriet alene behandlet efter ovennævnte  

 bestemmelse.
 Den naturlige forståelse af Deres telefoniske henvendelser er imidlertid  

 efter min opfattelse at forstå disse som en anmodning om løbende aktindsigt i  

 de kendelser fra Landsskatteretten som offentliggøres.
 Offentlighedslovens § 4, stk. 1, 1. pkt., (lov nr. 572 af 19. december 1985  

 om offentlighed i forvaltningen, med senere ændringer) har følgende ordlyd:
'Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.' Af bemærkningerne til offentlighedsloven (Folketingstidende 1985/86, tillæg  

 A, sp. 210ff) fremgår at bestemmelsen i princippet svarer til bestemmelsen i  

 den tidligere offentlighedslov (lov nr. 280 af 10. juni 1970 med senere  

 ændringer) § 1, stk.  

 1.
 I bemærkningerne til lov nr.  

 280 af 10. juni 1970, § 1, stk. 1, er bl.a. anført følgende om bestemmelsens  

 anvendelsesområde:
'Bestemmelsen fastslår lovens  

 hovedprincip, hvorefter enhver kan forlange at blive gjort bekendt med  

 dokumenter i sager, der er eller har været under behandling i den offentlige  

 forvaltning.' Spørgsmålet om løbende  

 aktindsigt er ikke behandlet i hverken den gældende lovs eller den tidligere  

 offentlighedslovs forarbejder.
Det fremgår af den gældende lovs § 4, stk. 1,  

 1.  

 pkt., at enhver har ret til aktindsigt i alle dokumenter vedrørende den  

 pågældende sag, der er  

  

 oprettet  

  

 af en  

 forvaltningsmyndighed.
Bestemmelsen må efter sin ordlyd forstås således at  

 aktindsigt  

 kan gøres gældende såsnart dokumentet er oprettet.
Det følger derfor  

 modsætningsvis  

 af lovens § 4, stk. 1, 1. pkt., at retten til aktindsigt ikke omfatter  

 dokumenter,  

 der endnu ikke er oprettet.
 Princippet om meroffentlighed  

 er lovfæstet i offentlighedslovens § 4, stk. 1, 2. pkt., der lyder således:
'En forvaltningsmyndighed kan  

 give aktindsigt i videre omfang, medmindre andet følger af regler om  

 tavshedspligt m.v.' Om baggrunden for princippet  

 om meroffentlighed anføres det i folketingstidende 1985/86, tillæg A, sp.  

 211:
 '...
Reglerne i den gældende  

 offentlighedslov afskærer ikke myndighederne fra efter eget skøn at give  

 oplysninger i videre omfang, herunder på anden måde eller i anden form, end  

 loven forpligter til.
Da spørgsmålet i praksis synes at have givet enkelte  

 myndigheder anledning til tvivl, foreslås det, at princippet om  

 'meroffentlighed'  

 udtrykkeligt anføres i loven.
Adgangen til at give sådanne oplysninger  

 begrænses dog af reglerne om tavshedspligt m.v.
...' Af betænkning nr. 857/1978 om  

 offentlighedslovens revision, s. 70, fremgår bl.a. følgende om princippet om  

 meroffentlighed:
 'Udvalget finder det  

 utvivlsomt, at den retlige regulering af offentlighedsprincippet på generelt  

 grundlag også i fremtiden bør have karakter af en fastsættelse af  

 minimumsregler, der ikke udelukker at myndighederne kan - og efter  

 omstændighederne bør - give oplysninger i videre omfang, end loven  

 umiddelbart  

 forpligter til.
Udvalget skal i denne  

 forbindelse understrege betydningen af, at offentlighedsloven ikke i  

 myndighedernes  

 praksis opfattes som en udtømmende regulering af, hvor langt oplysningsadgang  

 bør strækkes.
Efter udvalgets opfattelse vil det således være i høj grad  

 ønskeligt,  

 at myndighederne i tilfælde, hvor der er fremsat begæring om aktindsigt, ikke  

 blot nøjes med at undersøge, hvorvidt begæringen kan afslås af formelle  

 grunde  

 eller med hjemmel i en af lovens undtagelsesbestemmelser, men mere frit  

 overvejer, om hemmeligholdelse i det konkrete tilfælde overhovedet er  

 påkrævet  

 - enten på grund af en tavshedspligtbestemmelse eller fordi offentlige eller  

 private interesser i øvrigt taler derfor.
En liberal praktisering af lovens  

 bestemmelser er ikke blot bedst stemmende med almindelige synspunkter, der  

 ligger til grund for lovfæstelsen af offenlighedspricippet, men vil også i  

 mange tilfælde bevirke, at det vil være ufornødent at tage stilling til  

 tvivlsomme afgrænsningsspørgsmål.' Justitsministeriet har i  

 vejledning om lov om offentlighed i forvaltningen (1986) bl.a. anført  

 følgende  

 om forståelsen af meroffentlighedsprincippet:
'  

  

 Forord ...
Jeg vil også gerne fremhæve,  

 at offentlighedsordningen er af særlig betydning for pressens nyhedstjeneste.  

 En almindelig afgang til at blive gjort bekendt med dokumenter inden for de  

 forskellige forvaltningsgrene stiller et omfattende nyhedsmateriale til  

 pressens rådighed, der kan medvirke til, at pressen kan informere  

 offentligheden  

 på et rigtigt faktisk grundlag.
Som det er fremhævet i loven og i  

 vejledningen  

 er offentlighedsloven en minimumslov.
Loven er ikke til hinder for, at den  

 offentlige forvaltning giver aktindsigt i videre omgang eller giver flere  

 oplysninger til pressen og andre, end det følger af selve loven, når blot det  

 sker uden at krænke myndighedernes tavshedspligt.
Det er mit håb, at  

 myndighederne  

 vil leve op til dette ønske fra folketinget om en øget åbenhed i den  

 offentlige  

 forvaltning.
 ...
Aktindsigt og meroffentlighed 6.  

  

 Offentlighedsloven regulerer alene spørgsmålet om, i hvilket  

 omfang forvaltningen er  

  

 forpligtet  

  

 til at give aktindsigt.
Den enkelte forvaltningsmyndighed er derfor ikke  

 afskåret fra efter eget skøn af give adgang til aktindsigt i videre omfang  

 end  

 fastsat i loven, medmindre andet følger af regler om tavshedspligt m.v., jf.  

 §  

 4, stk. 1, 2. pkt. (meroffentlighedsprincippet).
 Orientering til pressen m.v.
 7.  

  

 De enkelte forvaltningsmyndigheder har hidtil i praksis i vidt  

 omfang på forespørgsel givet såvel parterne i enkeltsager som andre, navnlig  

 pressen, mundtlig, herunder telefonisk orientering om sager, der er eller har  

 været under behandling hos myndigheden.
Offentlighedsloven indeholder  

 ikke regler, der pålægger forvaltningen at udvide denne  

 informationsvirksomhed,  

 idet loven alene vedrører forvaltningens  

  

 pligt  

  

 til at give oplysning om løbende eller afsluttede sager  

  

 i form af aktindsigt.  

  

 Offentlighedsloven indebærer imidlertid, at  

 det i almindelighed vil være ubetænkeligt på begæring  

 telefonisk at give oplysning om forhold, der  

 fremgår af dokumenter, som er undergivet aktindsigt efter lovens almindelige  

 regler.
Ved fremtidige henvendelser, navnlig fra pressen, om telefonisk  

 orientering  

 om, hvad der er passeret i bestemte sager, bør man derfor have opmærksomheden  

 henledt på denne mulighed for en smidig administration af  

 offentlighedsordningen.
 ...
8.  

  

 Det følger af  

  

 meroffentlighedsprincippet  

  

 ,  

 at en myndighed, der behandler en begæring om aktindsigt, ikke alene bør  

 overveje, om begæringen kan afslås efter offentlighedslovens  

 undtagelsesbestemmelser,  

 men også, om der navnlig efter reglerne om tavshedspligt er noget til hinder  

 for, at der meddeles aktindsigt.
Hvis oplysninger i et dokument ikke er  

 fortrolig, bør myndighederne i almindelighed imødekomme en begæring om  

 aktindsigt, selv om myndigheden ikke er forpligtet til det." Som det fremgår af  

 Justitsministeriets notat af 14. april 1992 der er gengivet i Folketinget  

 Ombudsmands  

 beretning for året 1992, s. 146ff, indebærer den forvaltningsretlige  

 lighedsgrundsætning at en myndighed som udgangspunkt skal behandle pressens  

 repræsentanter ens ved meddelelse af meroffentlighed.
 Efter det ovenfor anførte er  

 min opfattelse at det er kritisabelt at Landsskatteretten undlod at afgøre  

 sagen efter reglerne i offentlighedsloven.
 Da det fremgår af  

 ministeriets påtegning på indstilling til skatteministeren at ministeriet var  

 helt klar over at reglerne i offentlighedsloven kunne finde anvendelse, er  

 det endvidere min opfattelse at det er overordentlig kritisabelt at  

 Skatteministeriet ikke påtalte dette over for Landsskatteretten, men blot  

 meddelte  

 at ministeriet ikke fandt anledning til at ændre Landsskatterettens  

 afgørelse.  

 Jeg har herved ikke taget stilling om Skatteministeriet har kompetence til at  

 ændre Landsskatterettens afgørelse.
 På denne baggrund har jeg  

 anmodet Landsskatteretten om at genoptage sagen og træffe en ny afgørelse  

 efter  

 reglerne i offentlighedsloven.
Jeg har gjort  

 Landsskatteretten og Skatteministeriet bekendt med min opfattelse.
Jeg har  

 anmodet Landsskatteretten om at underrette mig om sagens videre forløb." Landsskatteretten meddelte  

 herefter at retten havde genoptaget sagen.
Landsskatteretten oplyste videre  

 at  

 de kendelser der udtages til offentliggørelse, nu offentliggjordes på rettens  

 hjemmeside på internettet.
 Jeg meddelte herefter  

 Landsskatteretten at jeg ikke foretog mig mere i sagen.
 NOTER (*1) Jf.  

 FOB 1992, s. 146ff.
