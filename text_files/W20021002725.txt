Landsskatteretskendelse af 22/1 2001. Værdiansættelse af gæld  

 ved overdragelse af ejendom.
Gaveafgift.
 Klagen vedrører afgiftsberegningen i anledning af gavegivers  

 (As) overdragelse af en ejendom til gavemodtager (B). Gavegiver og  

 gavemodtager er far og søn.
 Det fremgår af sagens oplysninger, at gavegiver ved skøde af 22.  

 september 2000 pr. 1. oktober 2000 har overdraget en ejendom til sin søn, for  

 en sum af 1.105.000 kr.
 Købesummen berigtiges i henhold til det af parterne udfærdigede  

 skøde som følger:
  .
 Køber overtager og forrenter fra skæringsdagen den i  

 ejendommen tinglyste prioritetsgæld:
A.
Pantebrev, stort opr. kr. 87.000,00 til rente 7% p.a.,  

 uaflyst til rest pr. 1.10.2000 kr. 1.474,36 til kurs 101,509 pr. 1.7.2000.  

 Lånet overtages med 1.496,00 kr.
 Lånet er inkonvertibelt.
B.
Pantebrev stort opr. kr. 150.100,00, kontantlån med særlige  

 indfrielsesvilkår, uaflyst til rest pr. 30.6.2000, kr. 111.757,13.  

 Obligationsrestgælden udgør kr. 141.729,71 der overtages til kurs 109,75 pr.  

 1.7.2000 med 155.548,00 kr.
 Lånet er konvertibelt.
C.
Pantebrev stort opr. kr. 75.834,00, kontantlån med særlige  

 indfrielsesvilkår, uaflyst til rest pr. 30.6.2000, kr. 67.485,47.  

 Obligationsrestgælden udgør kr. 94.606,93 der overtages til kurs 116,00 pr.  

 1.7.2000 med 109.744,00 kr.
 Lånet er inkonvertibelt.
D.
Pantebrev stort opr. kr. 70.000,00 kontantlån med særlige  

 indfrielsesvilkår, uaflyst til rest pr. 1.10.2000, kr. 18853,71.  

 Obligationsrestgælden udgør kr. 22.636,98 der overtages til kurs 125.00 pr.  

 1.7.2000 med 28.296,00 kr.
 Lånet er inkonvertibelt.
E.
Pantebrev stort opr. kr. 140.000,00 kontantlån med særlige  

 indfrielsesvilkår, uaflyst til rest pr. 1.10.2000, kr. 114.891,95.  

 Obligationsrestgælden udgør kr. 131.629,60, der overtages til kurs 133,00 pr.  

 1.7.2000 med 175.067,00 kr.
F.
Sælger yder køber (søn) en gave på 85.000,00 kr.
 Køber betaler eventuel gaveafgift.
G.
Senest den 29.9.2000 deponerer køber på en skødekonto i  

 sælgers navn i bank et beløb stort 450.000,00 kr.
C er bemyndiget til  når alle forhold i aftalen er opfyldt   

 af det deponerede beløb at udrede eventuelle restancer og prioriteter, der  

 ikke skal overtages af køber samt andre beløb, som skal afholdes af sælger  

 for at sikre køber anmærkningstrit skøde.
Når endeligt skøde er tinglyst uden  

 præjudicerende restanmærkninger, udbetales restbeløbet reguleret med  

 refusionssaldoen.
 Renten tilfalder sælger.
H.
Køber udsteder anfordringsgældsbrev til sælger, rente- og  

 afdragsfrit for et beløb stort 99.849,00 kr.
Købesum i alt 1.105.000,00 kr . Overdragelsen er anmeldt til told- og skatteregionen ved  

 gaveanmeldelse af 25. oktober 2000, underskrevet af gavemodtager, gavegiver  

 og  

 gavegivers ægtefælle, der tillige er mor til gavemodtager.
Gavebeløbet er i  

 anmeldelsen opgjort til 85.000 kr., svarende til differencen mellem den af  

 parterne fastsatte værdi af ejendommen  1.105.000 kr.  og de af  

 parterne  

 aftalte modydelser.
De overtagne prioritetslån er ved opgørelsen af værdien  

 af  

 ydelser såvel som modydelser ansat efter kursværdien.
 Gaveafgiften er under henvisning hertil beregnet til 0 efter  

 fradrag af 2 x afgiftsfrit bundbeløb, i alt 90.400 kr.
 Told- og skatteregionen har ved den påklagede  

 gaveafgiftsberegning accepteret den af parterne ansatte kontantomregnede  

 købesum for ejendommen, jf. reglerne i værdiansættelsescirkulærets pkt. 6.  

 Regionen har imidlertid pålagt gavemodtager at betale en af regionen beregnet  

 gaveafgift på 13.337 kr.. Afgiften er opgjort således:
Stuehusværdi incl. grundværdi 300.000,00 kr.
Driftsbygningernes værdi 505.000,00 kr.
Grundværdi i alt 300.000,00 kr.
I alt 1.105.000,00 kr.
Overtagne gældsforpligtelser 314.462,00 kr.
Anfordringsgældsbrev 99.849,00 kr.
Kontant 450.000,00 kr.
 -864.311,00 kr.
Gavebeløb 240.689,00 kr.
- afgiftsfrit bundbeløb A 45.200,00 kr.
- afgiftsfrit bundbeløb As hustru 45.200,00 kr.
Gaveafgiftspligtigt beløb 150.249,00 kr.
Gaveafgift 15 % heraf 22.537,00 kr.
- stempelafgift 9.200,00 kr.
Gaveafgift at betale 13.337,00 kr.
 Det er som begrundelse for ændringen anført, at den af køber  

 overtagne gæld skal beregnes efter den faktiske kontante restgæld, som køber  

 skal afdrage, og ikke på basis af kursværdien for restgælden, der kun vil  

 være  

 aktuel i forbindelse med ekstraordinær indfrielse af restgælden.
Det er til støtte herfor anført, at kontantlån altid antages at  

 have kurs 100 på stiftelsestidspunktet.
Det er herved bemærket, at  

 amortiseringen fastlægges på grundlag af det optagne kontantlån, selvom det  

 beror på salg af kreditforeningsobligationer, der kan udgøre et numerisk  

 højere  

 beløb, og at der ved amortisering af et kontantlån beregnes renter og afdrag  

 på  

 grundlag af den kontante gæld og ikke af obligationsrestgælden, indtil lånet  

 er  

 ordinært indfriet.
 Regionen har henvist til de i boafgiftslovens § 27 og § 30 givne  

 regler, samt til cirkulære nr. 185 af 17. november 1982 om værdiansættelse af  

 aktiver og passiver i dødsboer m.m. og ved gaveafgiftsberegning.
 Gavegivers og gavemodtagers repræsentant har over for  

 Landsskatteretten nedlagt påstand om, at den af regionen beregnede gaveafgift  

 må nedsættes i overensstemmelse med gaveanmeldelsen.
 Han har til støtte herfor anført, at de overtagne lån må  

 ansættes til kursværdi.
 Told- og skatteregionen har efter forelæggelsen af klagen til  

 Landsskatteretten indstillet den påklagede gaveafgiftsberegning nedsat til  

 6.775 kr., jf. følgende opgørelse:
Købesum 1.105.000 kr.
- overtagne, kontantomregnede gældsposter -358.253 kr.
- anfordringsgældsbrev -99.849 kr.
- kontant betaling -450.000 kr.
Gave 196.898 kr.
Gavebeløb 196.898 kr.
- afgiftsfrit bundbeløb, A -45.200 kr.
- afgiftsfrit bundbeløb, As hustru -45.200 kr.
Afgiftspligtig gave 106.498 kr.
15% af 106.498 15.975 kr.
- stempelafgift -9.200 kr.
Gaveafgift 6.775 kr.
Der er som begrundelse for indstillingen anført, at det fortsat  

 er regionens opfattelse, at de inkonvertible lån, således som de har været  

 etableret og sammensat, skal medtages til den pålydende restgæld i medfør af  

 pkt. 6 i cirkulære nr. 224 af 19. november 1998, jf. oplysningerne om, at  

 alle  

 disse er stiftet/oprettet af sælger inden den 19. maj 1993, men at regionen i  

 forbindelse med behandlingen af klagen til Landsskatteretten er blevet  

 opmærksom på, at det under pkt.
B angivne kontantlån er konvertibelt, hvorfor  

 dette lån i henhold til cirkulæret med rette er kontantomregnet til kurs  

 109,75.
 Det er for så vidt angår begrundelsen for at fastholde, at der  

 ikke er grundlag for kontantomregning af de inkonvertible kontantlån anført,  

  

 at  

  

 den aftalte købesum i henhold til skødet bl.a. berigtiges ved overtagelse af  

 de  

 indestående prioritetslån, opgjort til kursværdien,, i alt 470.151,00 kr.,  

  

 at  

  

 en gaves værdi i henhold til boafgiftslovens § 27, stk. 1, ansættes til  

 handelsværdien på tidspunktet for modtagelsen,  

  

 at  

  

 det i henhold til  

 værdiansættelsescirkulæret er den kontantomregnede værdiansættelse, der - ved  

 vurderingen af, om den aftalte værdiansættelse ligger inden for +/- 15 % af  

 den  

 senest forud for gaveoverdragelsen for parterne bekendtgjorte almindelige  

 vurdering  

 - skal sammenholdes med nævnte vurdering, og  

  

 at  

  

 det er regionens  

 opfattelse, at man ved værdiansættelsen af lånene skal foretage  

 kontantomregning i overensstemmelse med reglerne i cirkulære nr. 224 af 19.  

 november 1988 om kontantværdiansættelse af overdragelsessummer efter  

 afskrivningsloven og ejendomsavancebeskatningsloven, idet overdragelse af  

 fast  

 ejendom som gave sidestilles med salg, jf. ejendomsavancebeskatningslovens §  

 2,  

 stk. 2.
 Gavegivers og gavemodtagers repræsentant har efter forelæggelsen  

 af regionens indstilling til Landsskatteretten fastholdt, at samtlige de  

 overtagne prioritetslån ved gaveafgiftsberegningen skal medregnes til  

 kursværdi.
 Han har herved bemærket, at det i pkt. 6  2. og 3. sætning  i  

 TS-cirk. 1998-32 er anført, at særreglen alene gælder opgørelsen af sælgers  

 afståelsessum i relation til ejendomsavancebeskatningslovens § 4, stk. 4.
Han har anført, at kursen på de inkonverterbare kontantlåns  

 underliggende obligationer ved afståelsen af den faste ejendom var over 100,  

 og  

 at indfrielsesbeløbet ved købers overtagelse var det beløb, hvortil lånene på  

 overtagelsestidspunktet kunne indfries i henhold til de indfrielsesvilkår,  

 som  

 gælder for lånene.
Han har herved henvist til cirkulærets pkt. 6A   

 opgørelseskursen ved stiftelse, overtagelse eller afståelse af kontantlån.
 Han har under henvisning hertil fastholdt, at de inkonverterbare  

 lån ved opgørelsen af den gaveafgiftspligtige værdi skal medregnes til  

 kursværdien af de underliggende obligationer, jf.. cirkulærets pkt. 4.1.b, 2.  

 sætning.
 Landsskatteretten skal  

 udtale:
 Det følger af boafgiftslovens § 27, stk. 1, at en gaves værdi  

 fastsættes til dens handelsværdi på tidspunktet for modtagelsen.
 De nærmere retningslinier for fastsættelsen af handelsværdien er  

 givet i cirkulære nr. 185 af 17. november 1982 om værdiansættelse af aktiver  

 og  

 passiver i dødsboer m.m. og ved gaveafgiftsberegning.
 Det følger af værdiansættelsescirkulærets pkt. 6, jf. pkt. 5, at  

 værdien af gaven ansættes til kontantværdien, hvorved hver enkelt gældspost,  

 der indgår i parternes værdiansættelse, skal omregnes til kursværdi efter de  

 for beskatning af fortjeneste ved afståelse af fast ejendom givne regler.
 De nærmere regler for kontantværdiansættelse af  

 overdragelsessummer efter de i ejendomsavancebeskatningsloven givne regler er  

 fra og med indkomståret 1999 fastsat ved cirkulære nr. 224 af 19. november  

 1998, der i Told- og Skattestyrelsens egen fortløbende nummerrække har nr.  

 1998-32.
 Det fremgår heraf, at kontantværdien af obligationsbaserede  

 kontantlån, der overtages i forbindelse med overdragelse af fast ejendom,  

 ansættes til børskursen på de underliggende obligationer, jf. cirkulærets  

 pkt.  

 4, stk. 2, jf. pkt. 4, stk. 1, litra b, og at realkreditlån, der ikke er  

 omfattet af pkt.. 4, stk. 1, kontantomregnes til den kurs, hvortil lånet på  

 det  

 aktuelle tidspunkt kan indfries i henhold til de indfrielsesvilkår, som  

 gælder  

 for dette, jf. pkt. 4, stk. 3. Der er i cirkulærets pkt. 6 givet særregler  

 for  

 kontantværdiansættelse af visse inkonverterbare lån, men disse særregler  

 finder  

 i henhold til pkt. 6, stk. 1, 3. og 4. pkt. alene anvendelse ved opgørelsen  

 af  

 sælgers afståelsessum i de af ejendomsavancebeskatningslovens § 4, stk. 4,  

 omfattede situationer, og gælder ikke ved opgørelsen af købers  

 anskaffelsessum.
Landsskatteretten finder, at det må antages, at der ved  

 indførelsen af boafgiftsloven ikke har været tilsigtet en ændring af hidtidig  

 praksis i gavesager, hvorefter en gave værdiansættes til gavens værdi for  

 modtager.
Retten finder under hensyntagen hertil, at værdiansættelsen af de  

 ved  

 overtagelsen af ejendommen overtagne prioritetslån må foretages efter de i  

 cirkulærets pkt. 4 givne retningslinier.
 Lånene er herefter med rette i gaveanmeldelsen medregnet til  

 kursværdi, og den påklagede gaveafgiftsberegning nedsættes derfor i  

 overensstemmelse med den nedlagte påstand, idet der efter de foreliggende  

 oplysninger  herunder særlig henset til den over for Landsskatteretten  

 påklagede afgørelse - ikke ses holdepunkter for at bestride de i  

 gaveanmeldelsen opførte kursværdier af prioritetslånene.
