I overensstemmelse med Det europæiske økonomiske Fællesskabs forordninger nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved forordning nr. 419/74 af 18. februar 1974, nr. 985/68 af 15. juli 1968 om fastsættelse af almindelige regler for  

 interventionsforanstaltninger pa markedet for smør og fløde, senest ændret  

 ved forordning nr. 2714/72 af 19. december 1972, nr. 685/69 af 14. april 1969  

 om gennemførelsesbestemmelser for interventioner på markedet for smør og  

 fløde, senest ændret ved forordning nr. 658/74 af 25. marts 1974, samt bekendtgørelse nr. 123 af 5. marts 1974 om interventionskøb af  

 lurmærket smør gælder følgende:
§ 1 De danske Mejeriers Fællesorganisation, Frederiks Alle 22, 8000 Århus C,  

 foretager på vegne Direktoratet for Markedsordningerne interventionskøb af  

 smør.
§ 2 Stk. 1 . Overtagelse af smør ved interventionskøb er betinget af  

 følgende:
a.
Det tilbudte parti smør skal veje mindst 5 tons netto.
b.
Smørpartiet skal på indlagringsdatoen opfylde kravene til dansk  

 lurmærket smør og være mærket i overensstemmelse hermed.
c.
Smørpartiet må efter en prøvelagring på 2 måneder ved en  

 opbevaringstemperatur på - 15 grd C eller lavere ikke udvise større  

 kvalitetsforringelse end den, der normalt vil være indtrådt ved lagring af  

 lurmærket smør i nævnte periode.
d.
Smørfedtindholdet skal udgøre mindst 82 pct.
e.
Vandindholdet må ikke overstige 16 pct.
f.
Smørret skal være fremstillet af syrnet fløde.
g.
Smørret må ikke være tilsat salt.
h.
Smørret skal være fremstillet inden for de 14 dage, der går umiddelbart  

 forud for indlagringsdatoen.
i.
Smørret skal være emballeret i kartoner til lurmærket smør eller anden  

 af Statskontrollen med Mejeriprodukter og Æg m.m. godkendt emballage.
j.
Nettovægten pr. karton skal mindst være 25,4 kg bulkpakning.
k.
Smørpartiet skal være oplagret på et af tilbudgiveren nærmere angivet  

 lager.
Stk. 2. Ved et parti smør forstås en smørmængde, som een leverandør  

 leverer samlet fra eet lager til eet frysehus.
Interventionsmyndigheden kan  

 dog i det enkelte tilfælde bestemme, at et parti skal opdeles i flere partier  

 af nærmere angiven størrelse.
 Stk. 3 . Ved indlagringsdato forstås den dag, på hvilken smørpartiet er  

 indgået på frysehus.
§ 3 Stk. 1. Hver enkelt karton smør i et parti skal ved indlagringen være  

 mærket med følgende oplysninger:
a.
Produktionsmejeriets lurmærkenummer.
b.
Produktionsdato som angivet i cirkulære af 11. maj 1970 fra  

 Statskontrollen med Mejeriprodukter og Æg m.m. vedrørende datomærkning af  

 kasser (kartoner) til emballering af lurmærket smør.
c.
Partinunmer.
Som partinummer skal anvendes det nummer, der oplyses af  

 De danske Mejeriers Fællesorganisation.
Partinummeret skal påtrykkes med  

 taltyper af mindst 20 millimeters højde.
Partinummeret skal anføres på den på  

 kartonen trykte linie eller, såfremt denne linie mangler, i kartonens  

 nederste venstre hjørne på den side af kartonen, der bærer påskriften  

 »Controlslip at this end«.
d.
Indlagringsdato.
Indlagringsdatoen skal påtrykkes med taltyper af samme  

 størrelse som de typer, der anvendes ved påtrykning af partinummeret, og i  

 øvrigt efter samme retningslinier som gælder for produktionsdatoen, jfr.  

 litra b.
Indlagringsdatoen, skal anføres til højre for partinummeret, jfr.  

 litra c.
Forinden sælgeren påtrykker indlagringsdatoen skal han hos De danske  

 Mejeriers Fællesorganisation have indhentet oplysning om, hvornår og til  

 hvilket frysehus smørret skal leveres.
e.
Kærningsnummer.
Såfremt et mejeri på samme dag foretager flere  

 kærninger, skal kærningsnummeret anbringes umiddelbart over  

 produktionsdatoen.
Der begyndes med tallet 1 for første kærning den  

 pågældende dag.
Ved kontinuerlig smørfremstilling skal kærningsnummer  

 erstattes med et nummer der angiver det tidsrum, indenfor hvilket tilvirkning  

 har fundet sted.
 Stk. 2 . Når statskontrollen anmoder derom, skal sælgeren give  

 statskontrollen oplysning om antallet af kartoner i hver kærning i det  

 tilbudte parti.
 Stk. 3 . Alle omkostninger, der måtte opstå som følge af mangelfuld  

 mærkning, skal betales af sælgeren.
Stk. 4. Såfremt en kærning afvises ved kontrollen, jfr. § 5, stk.2, § 10,  

 stk. 2, og § 11, stk. 3, skal det angivne partinummer og den angivne  

 indlagringsdato, jfr. stk. 1, litra c og d, overstreges eller overklæbes af  

 sælgeren.
Afvises en kærning på grundlag af undersøgelse efter § 1o, stk. 2,  

 eller på grundlag af bedømmelse efter § 11, stk. 3, skal sælgeren tillige  

 annullere lurmærket ved oversværtning med sort farve.
§ 4 Stk. 1 . Tilbud på et parti smør til intervention skal fremsættes overfor  

 De danske Mejeriers Fællesorganisation på en blanket, der på begæring  

 tilsendes af fællesorganisationen.
Tilbuddet skal være fællesorganisationen i  

 hænde senest om fredagen i den uge (mandag til søndag), i hvilken smørret  

 produceres.
 Stk. 2. Fællesorganisationen underretter sælgeren om, på hvilket frysehus  

 smørret skal indlagres, og fastsætter datoen for indlagring.
§ 5 Stk. 1. Forinden det tilbudte parti smør afsendes til frysehus, skal det  

 konstateres, om smørret, dets emballage og dennes mærkning svarer til de i §§  

 2-3 omhandlede krav.
Statskontrollen med Mejeriprodukter og Æg m.m.  

 fastsætter datoen for kontrollen og meddeler denne til sælgeren.
Kontrollen  

 foregår på sælgerens lager, jfr. dog stk. 4, og omfatter hver enkelt kærning  

 i partiet.
Stk. 2 . Bedømmelse af smørrets kvalitet og dets emballage foretages af  

 statskontrollen, der ved bedømmelsen bistås af 1 repræsentant for De danske  

 Mejeriers Fællesorganisation og 1 repræsentant for de autoriserede  

 smøreksportører.
Smørrets kvalitet bedømmes på grundlag af prøver, der  

 udtages ved søgerstik.
Ved bedømmelsen følges karakterskalaen i § 5 i  

 bekendtgørelse nr. 124 af 7. april 1965 af regulativ for kvalitetsbedømmelse  

 af smør ved Statens Smørbedømmelser, idet der dog kun gives 1 hovedkarakter.  

 En prøve, der i gennemsnit får hovedkarakteren 8 eller derunder, må ikke  

 godkendes, og den, kærning som prøven er udtaget fra, skal afvises.  

 Statskontrollen kontrollerer endvidere emballagens mærkning.
 Stk. 3 . Kærninger, der ved den i stk. 2 nævnte kontrol ikke godkendes  

 til intervention, kan ombyttes på stedet, således at minimumsnettovægten på 5  

 tons pr. parti opfyldes.
Stk. 4. Samtidig med den i stk. 2 omhandlede kontrol udtager  

 statskontrollen prøver af smørret til brug ved laboratorieundersøgelse af  

 dettes indhold af fedt og vand.
Såfremt partiet hidrører fra flere mejerier,  

 skal der udtages 1 prøve af smørret fra hvert mejeri, idet der dog skal  

 udtages mindst 1 prøve for hver påbegyndt 5 tons.
 Stk. 5 . Endvidere udtages på statskontrollens foranledning kartoner til  

 undersøgelse for kvalitet efter 2 måneders opbevaringstid, jfr. § 11. Såfremt  

 partiet hidrører fra flere mejerier, udtages 1 karton af hvert mejeris  

 produktion, idet der dog udtages mindst 1 karton for hver påbegyndt 5 tons.  

 De udtagne kartoner, der forsegles af statskontrollen, skal følge med partiet  

 til frysehus, hvor de oplagres sammen med partiet.
§ 6 Stk. 1 . Sælgeren udfylder før levering af smørret til det af De danske  

 Mejeriers Fællesorganisation anviste frysehus en interventionsformular med de  

 på denne krævede oplysninger.
Interventionsformularen rekvireres hos  

 fællesorganisationen.
 Stk.2 . Statskontrollen med Mejeriprodukter og Æg m.m. attesterer ved  

 påtegning på interventionsformularen størrelsen af det kvantum smør, der er  

 godkendt ved den i § 5, stk. 2, nævnte bedømmelse.
 Stk. 3 . Statskontrollen beholder originalen af interventionsformularen.  

 Med kopierne skal der forholdes som angivet på disse.
§ 7 Stk. 1.  Sælgeren skal for egen regning og risiko  

 transportere smørret fra sit lager til det af De danske Mejeriers  

 Fællesorganisation anviste frysehus, og smørret skal ankomme til frysehuset  

 indenfor det af fællesorganisationen angivne tidsrum.
Transporten skal foregå  

 i henhold til de gældende regler for transport af lurmærket smør, jfr.  

 bekendtgørelse nr. 295 af 23. juni 1967 om pakning m.m. og transport af  

 lurmærket smør, som ændret bl. a. ved bekendtgørelse nr. 94 af 26. marts  

 1969. Partiet skal være sorteret efter lurmærkenumre, hvilket også gælder,  

 dersom kartonerne transporteres på paller.
 Stk. 2 . Såfremt smørret ved indlagringen skal transporteres udover 100  

 km regnet fra sælgerens lager til det af fællesorganisationen anviste  

 frysehus, betaler fællesorganisationen sælgeren et af  

 fællesskabsmyndighederne fastsat beløb som erstatning for omkostninger ved  

 transport udover 100 km.
 Stk. 3 . Uanset købelovens bestemmelser overgår risikoen for smørret  

 først til Direktoratet for Markedsordningerne respektive frysehuset, når  

 overtagelse har fundet sted, jfr. ª 9, stk. 1.
§ 8 Stk. 1 . Når smørret leveres til det af De danske Mejeriers  

 Fællesorganisation anviste frysehus, påhviler det frysehuset at foretage  

 aflæsning og indlagring af smørret.
Stk. 2. Ved indlagringen kontrollerer frysehuset, at antallet af leverede  

 kartoner og disses mærkning er i overensstemmelse med de i transportpapirerne  

 givne oplysninger, og at emballagen er hel og ren, dog har frysehuset ikke  

 pligt til at nedbryde paller med henblik på kontrol af emballagen, medmindre  

 omstændighederne måtte tilsige dette.
Eventuelle defekte kartoner eller  

 forkert mærkede kartoner udskilles fra de øvrige kartoner, henstilles separat  

 og medregnes ikke i det kvantum, der oplagres af interventionsmyndigheden.  

 Mangler, der konstateres ved kontrollen, noteres på transportpapirerne, og  

 dette notat underskrives af den transportfører, der indleverer smørret.
 Stk. 3 . Efter modtagelse og kontrol som angivet i stk. 2 kvitterer  

 frysehuset på den dertil beregnede kopi af interventionsformularen for  

 modtagelse af interventionssmørret og sender denne kopi til  

 fællesorganisationen.
 Stk. 4 . Fællesorganisationen underretter sælgeren om mangler, der  

 konstateres ved indlagringen.
§ 9 Stk. 1 . Smørret betragtes som overtaget fra sælgeren, når indlagring har  

 fundet sted, dog under forbehold af resultatet af de undersøgelser, der er  

 omhandlet i §§ 10 og 11.
Stk.2. Det overtagne smør betales med den på overtagelsesdagen gældende  

 danske interventionspris for smør.
Prisen angives excl. merværdiafgift.  

 Betaling finder sted senest en måned efter overtagelsesdatoen.
§ 10 Stk. 1. Såfremt undersøgelsen af de i henhold til § 5, stk. 4, utagne  

 prøver giver til resultat, at en eller flere af prøverne ikke opfylder de  

 fastsatte krav med hensyn til indhold af smørfedt og vand, jfr. § 2, stk. 1,  

 litra d og e, udtager Statskontrollen med Mejeriprodukter og Æg m.m. prøver  

 af hver af de kærninger i partiet, der hidrører fra det/de mejeri (er), af  

 hvis produktion de prøver er udtaget, som har vist sig ikke at opfylde de  

 omhandlede krav.
Stk. 2 . De i henhold til stk. 1 udtagne prøver undersøges for indhold af  

 smørfedt og vand.
Såfremt undersøgelsen viser, at en kærning ikke opfylder de  

 fastsatte krav, giver De danske Mejeriers Fællesorganisation sælgeren  

 underretning herom, samt om, at det pågældende smør er blevet afvist og vil  

 blive udskilt fra det indlagrede parti, således at det fra udskillelsen  

 henligger for sælgerens regning og risiko.
 Stk. 3 . Alle påløbne omkostninger vedrørende det afviste smør, herunder  

 omkostningerne ved udtagning og undersøgelse af prøver, skal fra  

 indlagringsdatoen betales af sælgeren i henhold til faktura fremsendt af  

 fællesorganisationen.
§ 11 Stk. 1 . Smørret i de prøvekartoner, som Statskontrollen med  

 Mejeriprodukter og Æg m.m. har udtaget i henhold til § 5, stk. 5, bedømmes  

 efter 2 måneders oplagring på frysehuset af statskontrollen, der ved  

 bedømmelsen bistås af 1 repræsentant fra De danske Mejeriers  

 Fællesorganisation og 1 repræsentant for de autoriserede smøreksportører.
 Stk. 2 . Ved bedømmelsen skal der tages stilling til, om smørret udviser  

 en større kvalitetsforringelse end den, der normalt vil være indtrådt ved  

 lagring af lurmærket smør i 2 måneder.
Stk. 3 . Såfremt det ved bedømmelsen konstateres, at smørret i en eller  

 flere af prøvekartonerne viser større kvalitetsforringelse end normalt, skal  

 der foretages bedømmelse af hver af de kærninger i partiet, der hidrører fra  

 det eller de mejeri(er), fra hvis produktion den/de pågældende prøvekarton(  

 er) er udtaget.
Kærninger, der ved denne bedømmelse viser unormal  

 kvalitetsforringelse, afvises.
 Stk. 4 . De danske Mejeriers Fællesorganisation giver sælgeren  

 underretning om undersøgelsens resultat samt om, at afvist smør vil blive  

 udskilt fra det overtagne parti, således at det fra udskillelsen henligger  

 for sælgerens regning og risiko.
Stk. 5 . Sælgeren skal betale en af fællesmarkedsmyndigehederne fastsat  

 erstatning for opståede oplagringsomkostninger vedrørende den del af smørret,  

 der er afvist.
Erstatningsbeløbet meddeles sælgeren af fællesorganisationen  

 og indbetales af sælgeren til fællesorganisationen.
§ 12 Sælgeren er pligtig til efter påkrav fra fællesorganisationen straks at  

 tilbagebetale det beløb, der er udbetalt til ham for smør, der er afvist,  

 jfr. § 10, stk. 2, og § 11, stk. 3, med tillæg af en årlig rente, der svarer  

 til den til enhver tid fastsatte officielle diskonto med et tillæg på 2 pct.,  

 og som beregnes fra datoen for beløbets udbetaling.
§ 13 Stk. 1. En ejer af smør, der på et af Statskontrollen med Mejeriprodukter  

 og Æg m.m. godkendt frysehus for egen regning og risiko har indlagret et  

 parti smør, der opfylder de i denne vejledning omhandlede krav til  

 interventionssmør, og som i forbindelse med indlagringen har været  

 underkastet bedømmelse og undersøgelser efter reglerne i § 5, kan indenfor 2  

 måneder efter produktionsdatoen tilbyde smørpartiet til intervention.
Blanket  

 til anmeldelse rekvireres hos De danske Mejeriers Fællesorganisation.
 Stk. 2 . Smørret betragtes som overtaget fra og med den dag, anmeldelsen  

 er fællesorganisationen i hænde, dog med forbehold af resultatet af den i §  

 11 omhandlede bedømmelse.
 Stk. 3 . Såfremt smørret overtages ved intervention, refunderer  

 fællesorganisationen sælgeren dokumenterede udgifter til bedømmelse og  

 undersøgelser efter § 5 i forbindelse med den endelige afregning til  

 sælgeren.
 Stk. 4. Betaling af smørret finder sted i overensstemmelse med § 9, stk.  

 2.
§ 14 Denne vejledning afløser vejledning nr. 7/73 af 26. januar 1973 om  

 interventionskøb af lurmærket smør.
