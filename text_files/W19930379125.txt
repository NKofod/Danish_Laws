Arbejdsformidlingen meddelte arbejdsløshedskassen, at medlemmet havde  

 afmeldt sig arbejdsformidlingen.
Kassen meddelte på denne baggrund medlemmet,  

 at hun derfor ikke kunne modtage dagpenge, hvorefter hun straks henvendte sig  

 til kassen.
Hun oplyste, at det ikke kunne udelukkes, at hun på grund af  

 sprogvanskeligheder havde udfyldt kontaktbrevet forkert, men at hun i hvert  

 fald ikke havde udfyldt rubrikken om årsag til afmeldelse, da hun ikke  

 ønskede at blive afmeldt.
Hun blev påny tilmeldt arbejdsformidlingen.
 Arbejdsformidlingen opbevarede ikke kontaktbrevene.
 Arbejdsløshedskassen anmodede om dispensation til at udbetale dagpenge  

 trods den manglende tilmelding til arbejdsformidlingen.
Direktoratet lagde til grund, at afmeldingen skyldtes medlemmet  

 forhold.
Hun kunne derfor ikke modtage dagpenge i den omhandlede periode.
 Nævnet lagde til grund, at kontaktbrevet ikke kunne fremskaffes.
 Nævnet fandt, at det ikke kunne afvises, at der var sket en fejl i  

 forbindelse med afmeldingen, og at fejlen skyldtes arbejdsformidlingen.  

 Nævnet ændrede derfor Direktoratet for Arbejdsløshedsforsikringens afgørelse,  

 således at medlemmet var berettiget til dagpenge i perioden.
 Medlemmet returnerede ifølge det af arbejdsformidlingen oplyste et  

 kontaktbrev til arbejdsformidlingen, hvoraf fremgik, at hun ikke længere  

 ønskede at stå tilmeldt arbejdsformidlingen.
 Arbejdsløshedskassen, der blev orienteret herom af arbejdsformidlingen,  

 meddelte medlemmet, at hun på denne baggrund ikke kunne modtage dagpenge.
Medlemmet mødte straks på arbejdsformidlingen og forklarede, at hun måske  

 havde udfyldt kontaktbrevet forkert på grund af sprogvanskeligheder, og at  

 hun ikke ønskede at blive afmeldt arbejdsformidlingen.
Hun blev tilmeldt  

 igen.
 Arbejdsløshedskassen anmodede direktoratet om dispensation til at udbetale  

 dagpenge for den omhandlede periode, trods det at medlemmet ikke havde været  

 tilmeldt arbejdsformidlingen.
 Direktoratet gav afslag herpå, idet direktoratet lagde til grund, at den  

 manglende tilmelding alene skyldtes medlemmets forhold.
 Kassen traf herefter afgørelse om, at medlemmet ikke var berettiget til  

 dagpenge i perioden.
Lokalafdelingen og medlemmet klagede, idet det anførtes, at kontaktbrevet  

 var udfyldt forkert på grund af medlemmets sprogvanskeligheder som følge af,  

 at hun var fra Polen.
Det oplystes, at medlemmet i hvert fald ikke havde  

 udfyldt rubrikken om årsagen til frameldelsen, og at arbejdsformidlingen på  

 denne baggrund burde have kontaktet hende for at få en uddybende forklaring,  

 og ikke blot afmeldt hende.
Det oplystes, at arbejdsformidlingen ikke længere  

 havde det kontaktbrev medlemmet havde returneret, da sådanne ikke  

 opbevaredes.
Tvivlen fandtes at burde komme medlemmet til gode.
Arbejdsløshedskassen henviste til, at medlemmet havde oplyst, at det ikke  

 kunne afvises, at hun havde udfyldt skemaet forkert, men at hun lige så vel  

 kunne have afkrydset rigtigt.
Hun havde helt sikkert ikke udfyldt rubrikken  

 med årsag og dato for afmeldelse.
Arbejdsløshedskassen redegjorde for dens  

 almindelige procedure i forbindelse med afmelding og undrede sig over, at  

 arbejdsformidlingen ikke sikrede sig hos medlemmet inden afmelding skete.  

 Endvidere påpegedes, at medlemmet havde henvendt sig straks det gik op for  

 hende, at hun var afmeldt.
Arbejdsløshedskassen fandt, at fejlen lige så vel  

 kunne ligge hos arbejdsformidlingen, og at medlemmet var dagpengeberettiget.
 Direktoratet for Arbejdsløshedsforsikringen fandt, at medlemmet ikke var  

 berettiget til dagpenge for perioden, hvor hun ikke havde været tilmeldt  

 arbejdsformidlingen.
 Direktoratet lagde til grund, at den manglende tilmelding alene skyldtes  

 medlemmet forhold, idet det fremgik af registerudskrift fra  

 arbejdsformidlingen, at medlemmet returnerede et kontaktbrev, hvor på hun  

 tilkendegav, at hun ikke længere ønskede at stå tilmeldt arbejdsformidlingen.
Direktoratet lagde vægt på, at medlemmet overfor kassen havde oplyst, at  

 det ikke kunne udelukkes, at hun på grund af sprogvanskeligheder havde  

 udfyldt kontaktbrevet forkert.
Direktoratet fandt ikke grundlag for at  

 antage, at afmeldingen skyldtes en fejl fra arbejdsformidlingens side, selv  

 om det ikke kunne dokumenteres, idet arbejdsformidlingen ikke gemte  

 kontaktbrevene.
 Ankenævnet fandt, at medlemmet var berettiget til at få udbetalt dagpenge  

 for den omhandlede periode.
 Ankenævnet lagde til grund, at kontaktbrevet ikke havde kunnet  

 fremskaffes.
 Ankenævnet fandt, at det ikke kunne afvises, at der var sket fejl i  

 forbindelse med afmeldingen, og at fejlen skyldtes arbejdsformidlingen.
 Ankenævnet ændrede derfor Direktoratet for Arbejdsløshedsforsikringens  

 afgørelse.
