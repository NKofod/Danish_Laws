Skrivelse om ny bekendtgørelse om  

 social pension (Til samtlige kommuner m.fl.) Hermed udsendes den nye bekendtgørelse om social  

 pension, som træder i kraft den 1. marts 2001. Samtidig ophæves  

 bekendtgørelse nr. 1046 af 17. december 1997 om social pension.
 Som følge af ændringerne i lov om social  

 pension ved lov nr. 1087  af 13. december 2000, § 12 i lov nr. 1286 af  

 20. december 2000 og lov nr. 1309 af 20. december 2000 er der foretaget en  

 række ændringer af bekendtgørelsen om social pension.
 Herudover består den nye bekendtgørelse af en  

 sammenskrivning af den tidligere bekendtgørelse nr. 1046 af 17.  

 december 1997 samt de efterfølgende ændringer af  

 bekendtgørelsen, jf. bekendtgørelse nr. 42 af 22. januar 1999,  

 nr. 184 af 17. marts 2000 og nr. 1067 af 1. december 2000.
 Endelig er der en række steder foretaget sproglige  

 præciseringer m.v.
 De væsentligste ændringer beskrives i det  

 følgende:
1. Fravigelse af bestemmelser om dansk indfødsret og bopæl  

 i Danmark Reglerne om fravigelse af bestemmelser om dansk  

 indfødsret og bopæl i Danmark i kapitlerne 2, 3 og 11 er  

 ændret af hensyn til aftalen om fri bevægelighed mellem Schweiz  

 og Det Europæiske Fællesskab og dets medlemsstater.
Aftalen  

 indeholder regler svarende til EØS-aftalen, som gælder mellem  

 Det Europæiske Fællesskab og EFTA-landene Norge, Island og  

 Liechtenstein.
Aftalen med Schweiz er endnu ikke trådt i kraft, men det  

 forventes, at aftalen vil træde i kraft i løbet af 2001.
 Ændringerne i bekendtgørelsen vil ikke  

 få betydning for kommunernes administration af reglerne om social  

 pension førend den omtalte aftale med Schweiz træder i  

 kraft.
2. Nye bestemmelser om helbredstillæg Ved lov nr. 1087 af 13. december 2000 blev der fastsat  

 regler om et helbredstillæg.
Helbredstillægget er en  

 naturalydelse, som kan ydes til pensionister, der har fast bopæl eller  

 midlertidigt ophold i Danmark.
Reglerne for ansøgning og udbetaling af  

 helbredstillæg er præciseret i bekendtgørelsens §§ 11  

 og 53.
 Pensionister, som er berettiget til naturalydelser ved  

 sygdom i Danmark efter bestemmelserne i afsnit III, kapitel 1, i  

 EF-forordning nr. 1408/71, er berettiget til helbredstillæg efter  

 bekendtgørelsens § 11 under forudsætning af, at lovens  

 øvrige betingelser er opfyldt.
 Bekendtgørelsens § 11 omfatter:
?	personer, der er statsborgere i en EU-medlemsstat eller et  

 EØS-land og har fast bopæl i Danmark og modtager pension fra  

 Danmark og/eller fra en anden EU-medlemsstat eller et EØS-land, ?	personer, der er statsborgere og har fast bopæl i en  

 EU-medlemsstat eller et EØS-land og som modtager pension fra Danmark  

 eller en anden EU-medlemsstat eller et EØS-land, når de  

 pågældende opholder sig midlertidigt i Danmark.
Det er en betingelse for udbetaling af  

 helbredstillæg, at ansøgeren modtager dansk social pension eller  

 modtager en pension fra en udenlandsk pensionsordning, som er omfattet af  

 bestemmelserne i EF-forordning nr. 1408/71 om social sikring for vandrende  

 arbejdstagere.
Kun pensionister er berettiget til helbredstillæg efter  

 lov om social pension.
Retten tilkommer således hverken  

 pensionsansøgere eller familiemedlemmer til pensionister eller  

 pensionsansøgere, selv om disse er berettiget til naturalydelser ved  

 sygdom efter afsnit III, kapitel 1 i EF-forordning nr. 1408/71.
 Det er endvidere en betingelse for udbetaling af  

 helbredstillæg, at ansøgeren er berettiget til at modtage  

 naturalydelser ved sygdom, dvs. lægebehandling,  

 tandlægehjælp m.m. i Danmark efter reglerne i EF-forordning nr.  

 1408/71 om social sikring for vandrende arbejdstagere.
 Denne ret dokumenteres for personer med fast bopæl i  

 Danmark og pension fra en anden medlemsstat ved blanket E 121. Blanket E 121  

 anvendes dog ikke mellem de nordiske lande, idet pensionister fra et andet  

 nordisk land har ret til naturalydelser umiddelbart ved flytning til  

 Danmark.
 Pensionister fra andre EØS-lande har under et  

 midlertidigt ophold i Danmark ret til naturalydelser, i det omfang der  

 opstår et behov herfor under opholdet.  Denne ret dokumenteres ved en  

 blanket E 111 udstedt af sygesikringsmyndighederne i pensionistens  

 bopælstat.  Det bemærkes dog, at blanket E 111 ikke anvendes  

  mellem de nordiske lande, og pensionister fra Det Forenede Kongerige (UK)  

 dokumenterer deres ret ved forevisning af et United Kingdom-pas, hvor  

 indehaveren på passets side 2 er angivet som »British Citizen«.
 Det er ingen betingelse for udbetaling af  

 helbredstillæg, at ansøgeren ved ansøgningen kan  

 dokumentere sin ret ved forevisning af blanket E 121 eller E 111, da disse  

 blanketter kan indhentes efterfølgende.
 Reglerne i afsnit III, kapitel 1, i EF-forordning nr.  

 1408/71 er beskrevet i  Sundhedsministeriets vejledning af april 1997 om  

 EF-regler om social sikring, hæfte 2, Sygehjælp (Sygesikring og  

 sygehusbehandling m.v.).
Helbredstillægget udbetales af ansøgerens  

 bopælskommune.
Da personer med bopæl i udlandet ikke har en dansk  

 bopælskommune, udbetales helbredstillægget til disse personer af  

 Den Sociale Sikringsstyrelse, jf. bekendtgørelsens § 53. Dette  

 gælder både for personer, som modtager dansk social pension og  

 for personer, som alene modtager pension fra en anden EU-medlemsstat eller et  

 EØS-land.
 Ansøgninger, som modtages i opholdskommunen fra  

 personer med bopæl i udlandet, videresendes til Den Sociale  

 Sikringsstyrelse.
3. Ændret bestemmelse om opgørelse af indtægt ved  

 personligt arbejde Som følge af § 12 i lov nr. 1286 af 20.  

 december 2000 er bekendtgørelsens § 33 om opgørelsen af  

 indtægt ved personligt arbejde for folkepensionister  

 præciseret.
 Vederlag i form af aktier m.v. indgik efter de hidtil  

 gældende regler i den personlige indkomst, hvorved indtægten har  

 haft betydning for opgørelsen af indtægtsgrundlaget og dermed  

 for beregningen af pensionen. Ændringen af ligningsloven betyder  

 imidlertid, at det kan aftales, at vederlag i form af aktier m.v. ikke  

 længere skal indgå i den personlige indkomst.
 For at sikre, at ændringen af ligningsloven ikke  

 medfører ændringer i det indtægtsgrundlag, der  

 opgøres i forbindelse med folkepensionens grundbeløb, er det i  

 bekendtgørelsens § 33 præciseret, at sådanne vederlag  

 skal indgå (omregnet efter ligningslovens § 28 B, stk. 3), hvis  

 indtægten skyldes personligt arbejde.
 De omtalte vederlag indgår ligeledes i  

 opgørelsen af indtægtsgrundlaget for beregning af  

 pensionstillæg og personlige tillæg til folke- og  

 førtidspensionister samt ved beregningen af grundbeløbet til  

 førtidspensionister.
4. Ændret bestemmelse om forhøjelse af  

 indtægtsgrundlaget ved bortgivelse Med lov nr. 1309 af 20. december 2000 blev reglen om  

 tillæg for fiktiv indtægt ophævet. Ændringen  

 trådte i kraft den 1. januar 2001. For bortgivelse eller lignende  

 dispositioner, der er foretaget inden den 1. januar 2001, finder de hidtil  

 gældende regler fortsat anvendelse.
 Dette er præciseret ved formuleringen af  

 bekendtgørelsens § 36, stk. 1.
5. Overgangsregler Endelig skal opmærksomheden henledes på de  

 ikrafttrædelses- og overgangsbestemmelser, der følger af  

 tidligere vedtaget lovgivning.
Dette gælder specielt ligestillingen af  

 samlevende med gifte i forhold til beregningen af pensionstillæg og  

 personligt tillæg og reglerne om bagudbetaling af pensionen, jf.  

 bekendtgørelsens § 60, stk. 3-4.
 Der henvises i øvrigt til  

 tidligere udsendte orienteringsskrivelser af 7. december 2000 (om bl.a.  

 helbredstillæg og varmetillæg) og af 18. december 2000 (om bl.a.  

 ophævelse af reglen om fiktiv indtægt).
Socialministeriet, den 28. februar  

 2001 Leif Sondrup Bilag 1 Bekendtgørelse om social pension I medfør af § 2, stk. 3, § 11, stk. 1-2, § 14, stk.  

 5, § 15, stk. 4, § 17, stk. 1, § 17 a, stk. 4, § 27, stk.  

 1, § 28, stk. 2, § 28, stk. 3, nr. 2, § 38, § 39, stk. 5,  

 § 46, stk. 3, § 60, § 62, stk. 3 og § 64 i lov om social  

 pension, jf. lovbekendtgørelse nr. 385 af 26. maj 2000, som  

 ændret ved lov nr. 1087 af 13. december 2000, § 12 i lov nr. 1286  

 af 20. december 2000 og lov nr. 1309 af 20. december 2000, samt § 8 i  

 lov om retssikkerhed og administration på det sociale område, jf.  

 lovbekendtgørelse nr. 267 af 12. april 2000, som ændret ved  

 § 2 i lov nr. 466 af 31. maj 2000, fastsættes:
Kapitel 1 Ansøgning, sagsbehandling m.v.
 § 1. Ansøgning om folkepension, tillæg efter  

 lovens §§ 16, 17, 17 a og invaliditetsydelse, anses for indgivet den  

 dato, den modtages i kommunen.
 Stk. 2. En førtidspensionssag, jf. lovens  

 § 14, anses for påbegyndt den dato, kommunen træffer  

 beslutning om, at alle aktiverings-, revaliderings- og  

 behandlingsmæssige samt andre foranstaltninger, der kan forbedre  

 erhvervsevnen, har været afprøvet, og erhvervsevnen ikke varigt  

 kan forbedres, jf. lovens § 20 a, stk. 2.
 Stk. 3. For personer med fast bopæl i udlandet  

 anses en pensionssag for påbegyndt den dato, hvor ansøgning om  

 pension indgives til Den Sociale Sikringsstyrelse eller til rette myndighed i  

 bopælslandet.
 Stk. 4. Når kommunalbestyrelsen tager en sag op til  

 kontrol, anses kontrolsagen for rejst den dato, som er fastsat i en truffen  

 afgørelse, eller hvor der træffes beslutning herom.
Stk. 5. Kommunen skal angive tidspunktet for sagens  

 påbegyndelse, jf. stk. 1-4, og meddele dette til borgeren.
Dette  

 gælder dog ikke ansøgninger om personligt tillæg efter  

 lovens § 17 og helbredstillæg efter lovens § 17 a.
§ 2. Kommunalbestyrelsen skal til personer, der ikke allerede  

 har ret til pension, udsende meddelelse om retten til folkepension i rimelig  

 tid, inden den pågældende fylder 65 år.
Til personer, der  

 er fyldt 60 år inden den 1. juli 1999 udsendes meddelelsen om ret til  

 folkepension i rimelig tid, inden den pågældende fylder 67  

 år.
Der skal ikke udsendes meddelelse om ret til folkepension til  

 personer med fast bopæl i udlandet.
 § 3. Når der for et medlem af en  

 arbejdsløshedskasse er rejst sag om førtidspension, skal  

 kommunalbestyrelsen underrette Direktoratet for  

 Arbejdsløshedsforsikringen i umiddelbar tilknytning til både  

 sagens påbegyndelse og afgørelsen.
Stk. 2. Kommunalbestyrelsen skal underrette den  

 myndighed, der anviser en tjenestemandspension, om udbetaling af eller  

 ændring i folkepensionens grundbeløb til egen- og  

 ægtefællepensionister.
Underretningen skal ske hurtigst muligt og  

 inden 1 måned efter, at beslutningen om udbetaling eller ændring  

 er truffet.
 Stk. 3. Underretning efter stk. 2 skal indeholde  

 oplysning om størrelsen af grundbeløbet, herunder om  

 grundbeløbet indtægtsreguleres efter lovens § 27, eller  

 udbetales som brøkpension efter lovens § 5, stk. 2.
Kontrol § 4. Kommunalbestyrelsen skal modtage oplysninger fra  

 folkeregistret om ændringer i pensionistens bopælsforhold,  

 herunder oplysninger om flytninger til og fra pensionistens bopæl.
 Stk. 2. Ved ændringer i pensionistens  

 bopælsforhold, jf. stk. 1, skal kommunalbestyrelsen vurdere, om  

 ændringen har betydning for beregning af pensionistens sociale  

 pension.
§ 5. Ved udbetaling af pension i udlandet skal Den Sociale  

 Sikringsstyrelse med regelmæssige mellemrum forlange en attest fra  

 pensionisten til bekræftelse af adressen og af, at  

 pågældende er i live.
Herudover skal Den Sociale Sikringsstyrelse  

 fx en gang årligt forlange en erklæring med oplysning om  

 pensionistens civilstand eller samlivsforhold, indtægts- og  

 formueforhold samt om eventuel ægtefælles eller samlevers  

 indtægt.
Flytning § 6. Ved flytning fra en kommune til en anden kommune her i  

 landet, skal kommunalbestyrelsen i fraflytningskommunen sende sagens akter  

 til kommunalbestyrelsen i den nye kommune.
§ 7. Ved flytning fra Danmark til Færøerne skal  

 kommunalbestyrelsen sende sagens akter til Færøernes  

 socialforvaltning.
Ved flytning fra Færøerne til Danmark  

 indhenter kommunalbestyrelsen sagens akter fra Færøernes  

 socialforvaltning.
§ 8. Ved flytning fra Danmark til udlandet skal  

 kommunalbestyrelsen i fraflytningskommunen sende sagens akter til Den Sociale  

 Sikringsstyrelse.
Ved flytning fra udlandet til Danmark sender Den Sociale  

 Sikringsstyrelse sagens akter til kommunalbestyrelsen i  

 tilflytningskommunen.
Kapitel 2 Fravigelse af bestemmelser om dansk indfødsret og  

 bopæl i Danmark § 9. Kravet om dansk indfødsret efter lovens § 2,  

 stk. 1, og § 68 ophæves jf. lovens § 11, stk. 2, for  

 følgende personer:
 1)	Arbejdstagere og selvstændige erhvervsdrivende, der er  

 statsborgere i en medlemsstat af de Europæiske Fællesskaber eller  

 i et land omfattet af en aftale indgået med Det Europæiske  

 Fællesskab og dets medlemsstater, eller er statsløse eller  

 flygtninge, bosat i en medlemsstat eller et land omfattet af en aftale med  

 Det Europæiske Fællesskab og dets medlemsstater.
 2)	Efterlevende ægtefæller efter de personer, der er  

 nævnt under nr. 1, uanset den efterlevendes statsborgerskab.
 3)	Efterlevende ægtefæller efter arbejdstagere og  

 selvstændige erhvervsdrivende uanset afdødes statsborgerskab,  

 når den efterlevende er statsborger i en medlemsstat af de  

 Europæiske Fællesskaber eller i et land omfattet af en aftale med  

 Det Europæiske Fællesskab og dets medlemsstater, eller er  

 statsløs eller flygtning, bosat i en medlemsstat eller et land  

 omfattet af en aftale indgået med Det Europæiske Fællesskab  

 og dets medlemsstater.
 Stk. 2. Det er en betingelse, at de  

 pågældende har ret til dansk pension efter EF-forordning nr.  

 1408/71 om anvendelse af de sociale sikringsordninger på arbejdstagere  

 og selvstændige erhvervsdrivende og deres familiemedlemmer, der flytter  

 inden for Fællesskabet eller har ret til dansk pension efter en aftale  

 med Det Europæiske Fællesskab og dets medlemsstater, hvorefter  

 forordningen anvendes for andre persongrupper.
 Stk. 3. Kravet om dansk indfødsret efter lovens  

 § 2, stk. 1, og § 68, jf. lovens § 11, stk. 1, ophæves,  

 hvor dette følger af overenskomster med andre lande.
 § 10. Kravet om bopæl i Danmark efter lovens § 3,  

 stk. 1, ophæves, jf. lovens § 11, for personer, der er berettiget  

 til social pension eller har fået tilkendt social pension efter  

 EF-forordning nr. 1408/71 om anvendelse af de sociale sikringsordninger  

 på arbejdstagere og selvstændige erhvervsdrivende og deres  

 familiemedlemmer, og som flytter inden for Fællesskabet, og for  

 personer, der er berettiget til at få social pension i et andet land  

 efter aftaler indgået med Det Europæiske Fællesskab og dets  

 medlemsstater eller efter overenskomster med andre stater.
 § 11. Helbredstillæg efter lovens § 17 a udbetales  

 til pensionister, som er berettiget til naturalydelser ved sygdom i Danmark  

 efter bestemmelserne i afsnit III, kapitel 1, i EF-forordning nr. 1408/71,  

 såfremt lovens øvrige bestemmelser for udbetaling af  

 helbredstillæg er opfyldt.
 Stk. 2. Udgiftsgrundlaget for beregning af  

 helbredstillæg nedsættes med beløb, som pensionisten  

 modtager efter offentlige sygesikringsordninger i andre lande til  

 dækning af samme udgift.
 Stk. 3. Ved nedsættelsen af udgiftsgrundlaget for  

 beregning af helbredstillæg med beløb modtaget fra offentlige  

 sygesikringsordninger i udlandet anvendes de omregningskurser for valuta, som  

 fastsættes i henhold til artikel 107 i EF-forordning nr. 574/72.
Kapitel 3 Pension til diplomater m.fl.
 § 12. Der er ikke ret til ydelser efter loven for perioder,  

 hvori en person under fast bopæl i Danmark har været omfattet af  

 et andet lands lovgivning om social sikring efter reglerne i EF-forordning  

 nr. 1408/71 eller reglerne i en aftale eller overenskomst indgået efter  

 lovens § 11.
 § 13. Ret til ydelser efter loven tilkommer ikke diplomatiske  

 eller konsulære repræsentanter eller tjenestemænd eller  

 dermed ligestillede personer, der gør tjeneste ved herværende  

 diplomatiske eller konsulære repræsentationer, og som ikke er  

 fuldt skattepligtige her i landet, jf. kildeskattelovens § 3, stk. 2 og  

 3, og Wienerkonventionerne om diplomatiske og konsulære forbindelser,  

 jf. lov nr. 252 af 18. juni 1968 og lov nr. 67 af 8. marts 1972. Det samme  

 gælder sådanne personers familiemedlemmer.
Stk. 2. Ret til ydelser efter loven tilkommer ikke  

 udenlandske statsborgere, som er beskæftiget for en fremmed stat eller  

 herværende internationale organisationer, og som ikke er fuldt  

 skattepligtige her i landet.
Dette gælder dog ikke personer, som er  

 omfattet af dansk lovgivning om social sikring efter reglerne i EF-forordning  

 nr. 1408/71 eller efter reglerne i en aftale indgået med Det  

 Europæiske Fællesskab og dets medlemsstater.
 § 14. Udlændinge med fast bopæl her i landet, der  

 er ansat i privat tjeneste ved fremmede staters diplomatiske eller  

 konsulære repræsentationer, og som er fuldt skattepligtige her i  

 landet, har adgang til ydelser efter loven.
Stk. 2. Betingelsen om fuld skattepligt gælder ikke  

 for personer, der er ansat i privat tjeneste ved fremmede staters  

 diplomatiske eller konsulære repræsentationer, såfremt de  

 er omfattet af dansk lovgivning om social sikring som følge af  

 reglerne i EF-forordning 1408/71, aftaler indgået med Det  

 Europæiske Fællesskab og dets medlemsstater eller overenskomster  

 med andre lande.
Personer, som efter reglerne i EF-forordning nr. 1408/71 har  

 valgt at være omfattet af lovgivningen om social sikring i det land,  

 som den pågældende mission eller det pågældende  

 konsulat repræsenterer, har dog ikke adgang til ydelser efter  

 loven.
Kapitel 4 Pension efter lovens § 14, stk. 3, nr. 2 og 3  

 (behovsbestemt pension) Indtægtsforhold § 15. Sag om førtidspension efter lovens § 14,  

 stk. 3, nr. 2 og 3, kan kun behandles, når  

 forsørgelsesgrundlaget for en gift eller samlevende ansøger  

 varigt er lavere end et beløb, der svarer til 52 gange det  

 beløb, der ugentligt højst kan udbetales i dagpenge efter lov  

 om dagpenge ved sygdom eller fødsel.
For en enlig ansøger er  

 den tilsvarende grænse 2/3 af dette beløb.
§ 16. Ved opgørelse af forsørgelsesgrundlaget  

 indgår ansøgerens og en eventuel ægtefælles eller  

 samlevers samlede indtægter, der udgør et aktuelt  

 forsørgelsesgrundlag opregnet til årsbasis.
For  

 selvstændige, der er omfattet af virksomhedsordningen, indgår  

 hele virksomhedens nettooverskud i opgørelsen.
 Stk. 2. Ved opgørelsen anvendes reglerne om  

 bortgivelse i §§ 36 og 37 både for ansøgeren og dennes  

 ægtefælle eller samlever.
 Stk. 3. For hvert barn, som ansøgeren, dennes  

 ægtefælle eller samlever har forsørgelsespligt overfor,  

 forhøjes indtægtsgrænserne, der er nævnt i  

 § 15, med et beløb svarende til særligt børnetilskud  

 efter § 4, stk. 3, i lov om børnetilskud og forskudsvis  

 udbetaling af børnebidrag.
§ 17. Er forsørgelsesgrundlaget, jf. § 16, varigt  

 lavere end det beløb, der er nævnt i § 15, kan pension  

 alene tilkendes 1)	personer, hvis erhvervsevne efter en individuel, konkret vurdering  

 er nedsat med mindst halvdelen, jf. lovens § 14, stk. 3, nr. 2, og 2)	personer, der er fyldt 50 år, hvor sociale og  

 helbredsmæssige forhold (herunder alder, uddannelse og arbejdsforhold  

 m.v.) efter en konkret, samlet bedømmelse taler for tilkendelse af  

 pension, jf. lovens § 14, stk. 3, nr. 3.
Tidsbegrænsning § 18. Ved tilkendelse af førtidspension til personer  

 under 60 år efter lovens § 14, stk. 3, nr. 2 og 3, skal  

 kommunalbestyrelsen fastsætte en frist for, hvornår sagen skal  

 genoptages.
Sagen skal dog genoptages senest efter 5 år regnet fra  

 tilkendelsen.
 Stk. 2. Kommunalbestyrelsen skal ved genoptagelse af  

 sagen undersøge mulighederne for at iværksætte  

 aktiverings-, revaliderings- og behandlingsmæssige samt andre  

 foranstaltninger, der kan forbedre erhvervsevnen.
 Stk. 3. Finder kommunalbestyrelsen, at pensionistens  

 mulighed for erhvervsmæssig placering er uforandret, ydes pensionen  

 fortsat, og der fastsættes ny frist for genoptagelse.
 Stk. 4. Viser kommunalbestyrelsens undersøgelse,  

 at pensionisten har mulighed for erhvervsmæssig placering,  

 træffer kommunalbestyrelsen afgørelse om, hvorvidt pensionen  

 skal inddrages.
Kapitel 5 Vurdering af erhvervsevnenedsættelsen for  

 ansøgere, der ikke kan anses for hidtil at have været  

 fuldtidsbeskæftigede (bedømmelsesgrundlag) Enlige § 19. For enlige ansøgere vurderes  

 erhvervsevnenedsættelsen i forhold til fuldt erhverv.
Gifte og samlevende § 20. For gifte ansøgere vurderes  

 erhvervsevnenedsættelsen efter lovens § 15, stk. 1 og 3, når  

 der træffes afgørelse om tilkendelse af førtidspension  

 efter lovens § 14, stk. 1 og 2, og stk. 3, nr. 1 og 2. I vurderingen af  

 erhvervsevnenedsættelsen indgår arbejdsindtægtens  

 størrelse, den tid og den måde ansøgeren hidtil har  

 anvendt sin erhvervsevne på ved erhvervsarbejde og/eller arbejde i eget  

 hjem (bedømmelsesgrundlag).
 Stk. 2. Ved vurderingen af erhvervsevnenedsættelsen  

 for samlevende ansøgere, der lever i et fast ægteskabslignende  

 forhold, sidestilles samlevende med gifte.
§ 21. For ansøgere, der hidtil har været  

 beskæftiget ved erhvervsarbejde svarende til ca. 27 timer ugentligt,  

 vurderes erhvervsevnenedsættelsen alene efter ansøgerens  

 arbejdsevne ved fuldtids erhvervsarbejde (bedømmelsesgrundlaget fuldt  

 erhverv). Ansøgere, der hidtil har været beskæftiget ved  

 erhvervsarbejde svarende til fuld arbejdstid indenfor arbejdsområdet,  

 men under 27 timer ugentlig, vurderes efter ansøgerens arbejdsevne ved  

 fuldtids erhvervsarbejde.
Medarbejdende ægtefæller uden anden  

 erhvervsindkomst, som hidtil dagligt har deltaget i driften, vurderes efter  

 ansøgerens arbejdsevne ved fuldtids erhvervsarbejde.
Der lægges  

 særligt vægt på, om ansøgeren skattemæssigt  

 har været registreret som medarbejdende ægtefælle.
 Stk. 2. For ansøgere, der hidtil har haft et ikke  

 ubetydeligt supplerende erhvervsarbejde, og som ikke er omfattet af stk. 1,  

 vurderes erhvervsevnenedsættelsen efter ansøgerens arbejdsevne  

 ved deltids erhvervsarbejde og ved deltids arbejde i eget hjem  

 (bedømmelsesgrundlaget supplerende erhverv).
 Stk. 3. For ansøgere, der hidtil har været  

 beskæftiget ved husligt arbejde i eget hjem, og hvor  

 ægtefællernes eller de samlevendes forsørgelsesgrundlag  

 opgjort efter § 16 varigt ikke overstiger de  

 indtægtsgrænser, der er fastsat i § 15, vurderes  

 erhvervsevnenedsættelsen efter ansøgerens arbejdsevne ved  

 deltids erhvervsarbejde og ved deltids arbejde i eget hjem  

 (bedømmelsesgrundlaget indikation for supplerende erhverv).
 Stk. 4. For ansøgere, der ikke er omfattet af stk.  

 1-3, vurderes erhvervsevnenedsættelsen efter ansøgerens  

 arbejdsevne ved fuldtidsarbejde i eget hjem (bedømmelsesgrundlaget  

 arbejde i eget hjem).
 Stk. 5. Ved tvivl om hvilket bedømmelsesgrundlag,  

 der skal lægges til grund for vurderingen af  

 erhvervsevnenedsættelsen, anvendes det for ansøgeren gunstigste  

 bedømmelsesgrundlag.
 § 22. Ansøgere, der inden for de seneste 5-6 år  

 har haft en sammenhængende tilknytning til arbejdsmarkedet på ca.  

 1 år, og som har måttet opgive arbejdet af helbredsmæssige  

 grunde, eller har måttet opgive arbejdet på grund af nedslidning  

 og alder efter beskæftigelse i et ikke ubetydeligt omfang i en  

 længerevarende periode, anses for hidtil at have anvendt arbejdsevnen  

 ved erhvervsarbejde, når der er en konkret formodning for, at  

 ansøgeren ville have søgt ud på arbejdsmarkedet, hvis  

 erhvervsevnen ikke var nedsat.
 Stk. 2. En ansøger, der ikke er omfattet af stk.  

 1, og som har opgivet arbejdet af helbredsmæssige grunde eller på  

 grund af pasning af et familiemedlem, anses for hidtil at have anvendt  

 arbejdsevnen ved erhvervsarbejde, når der er en konkret formodning for,  

 at ansøgeren ville have søgt ud på arbejdsmarkedet, hvis  

 erhvervsevnen ikke var nedsat.
Kapitel 6 Personligt tillæg til delvis betaling af udgifter  

 til opvarmning (varmetillæg) § 23. Varmetillæg efter lovens § 17, stk. 1,  

 fastsættes efter et beregningsgrundlag, jf. §§ 24-25, for et  

 varmeregnskabsår.
Varmetillæg kan udbetales til  

 opvarmningsudgifter, herunder udgifter til opvarmning af vand, i den bolig,  

 som pensionisten opholder sig i.
 Stk. 2. For gifte eller samlevende pensionister i samme  

 husstand fastsættes ét varmetillæg.
§ 24. I beregningsgrundlaget indgår udgifter til  

 køb af el, gas, olie og andre brændselsformer.
Der kan ikke ydes  

 tillæg til andre udgifter, der vedrører varme i boligen,  

 herunder udgifter til drift og vedligeholdelse af opvarmnings- og  

 forsyningsanlæg.
Stk. 2. Beregningsgrundlaget for et varmetillæg  

 svarer ved tildelingen til gennemsnittet af den dokumenterede årsudgift  

 til opvarmning i de sidste 3 varmeregnskabsår.
Foreligger der ikke  

 oplysninger for de sidste 3 års udgifter til opvarmning,  

 fastsættes beregningsgrundlaget på grundlag af gennemsnittet af  

 de seneste, dokumenterede årlige udgifter til opvarmning eller på  

 grundlag af den forventede, årlige udgift.
Stk. 3. Petroleumstillæg efter lovens § 17,  

 stk. 3, fastsættes på grundlag af det gennemsnitlige,  

 dokumenterede forbrug af petroleum de sidste 3 år.
Foreligger dette  

 ikke, fastsættes petroleumstillægget efter gennemsnittet af de  

 seneste, årlige dokumenterede forbrug eller efter det forventede  

 forbrug.
 Stk. 4. Varmetillæg og petroleumstillæg, der  

 udbetales på grundlag af beregningsgrundlaget efter henholdsvis stk. 2,  

 2. pkt., og stk. 3, 2. pkt., fastsættes på ny, når der  

 foreligger en ny årlig dokumenteret udgift.
 § 25. Beregningsgrundlaget efter § 24, stk. 2,  

 nedsættes med tillæg efter lovens § 17, stk. 3.
 Stk. 2. Beregningsgrundlaget nedsættes med den del  

 af opvarmningsudgiften, der skønnes at vedrøre en eventuel  

 logerende.
Stk. 3. Beregningsgrundlaget kan maksimalt udgøre  

 14.900 kr. årligt.
Hvis husstanden består af mere end 2 personer  

 over 18 år, forhøjes maksimumbeløbet på 14.900 kr.  

 med 4.500 kr. pr. person ud over 2 personer.
 Stk. 4. Hvis der i husstanden udover pensionisten og  

 dennes eventuelle ægtefælle eller samlever er flere personer over  

 18 år, deles beregningsgrundlaget forholdsmæssigt mellem disse  

 personer.
§ 26. Ydelse af varmetillæg forudsætter, at  

 beregningsgrundlaget overstiger en egenbetaling på 3.300 kr. for enlige  

 pensionister.
For gifte eller samlevende pensionister, jf. § 23, stk. 2,  

 udgør egenbetalingen 1 1/2 gange egenbetalingen for enlige.
 § 27. Varmetillægget udgør summen af:
1)	3/4 af den del af beregningsgrundlaget, der ligger over  

 egenbetalingen og op til 9.100 kr., 2)	1/2 af den del af beregningsgrundlaget, der ligger over 9.100 kr. og  

 op til 12.000 kr., og 3)	1/4 af den del af beregningsgrundlaget, der ligger over 12.000  

 kr.
 § 28. Varmetillæg efter § 27 ydes afhængig af  

 den personlige tillægsprocent, der er fastsat for den enkelte  

 pensionist, jf. lovens § 31, stk. 3.
 Stk. 2. Varmetillæg afrundes til nærmeste  

 kronebeløb, der kan deles med 12.
 § 29. Varmetillæg og petroleumstillæg udbetales  

 månedsvis bagud sammen med de øvrige pensionsydelser, jf. lovens  

 § 33.
 Stk. 2. Hvis særlige forhold gør sig  

 gældende, kan varmetillæg og petroleumstillæg udbetales  

 på andre tidspunkter.
§ 30. Varmetillæg og petroleumstillæg  

 fastsættes ud fra beregningsgrundlaget, indtil der sker  

 væsentlige ændringer i opvarmningsudgiften jf. dog stk. 2, eller  

 ændringer i husstandens størrelse, i pensionistens  

 ægteskabelige status eller samlivsforhold, ved ændring af  

 opvarmningsform eller ved flytning.
Ved væsentlige ændringer i  

 opvarmningsudgiften forstås, at gennemsnittet af de seneste 3 års  

 opvarmningsudgifter afviger med 10 pct. eller mere fra det hidtil anvendte  

 beregningsgrundlag, jf. § 24, stk. 2 og 3.
 Stk. 2. Hvis den aktuelle udgift til opvarmning på  

 årsbasis overstiger det hidtil anvendte beregningsgrundlag, jf.  

 § 24, stk. 2 og 3, med 10 pct. eller mere, omregnes  

 varmetillægget, jf. §§ 26-28, for det pågældende  

 år på grundlag af den aktuelle, årlige opvarmningsudgift.  

 Det hidtil anvendte beregningsgrundlag anvendes herefter igen, medmindre der  

 foreligger en ændring som nævnt i stk. 1.
Stk. 3. Ændret beregningsgrundlag for varme- og  

 petroleumstillæg har virkning fra den 1. i måneden efter  

 meddelelse om ændring.
Der foretages ikke efterregulering, jf. dog stk.  

 2, 1. pkt.
Har pensionisten tilsidesat sin oplysningspligt, jf. lovens  

 § 41, eller mod bedre vidende modtaget varme- eller  

 petroleumstillæg, tilbagebetales det beløb, der er modtaget med  

 urette, jf. lovens § 42.
 Stk. 4. For en pensionist, hvis ægtefælle  

 eller samlever dør, omregnes varmetillægget med virkning fra  

 dagen efter dødsfaldet, jf. dog lovens § 39, stk. 3, 3. pkt.
 § 31. Det beløb, der er nævnt i § 26,  

 reguleres én gang årligt den 1. januar med  

 satsreguleringsprocenten, jf. lov om en satsreguleringsprocent Reguleringen  

 sker 1. gang den 1. januar 2002.
Stk. 2. De beløb, der er nævnt i § 25,  

 stk. 3, og § 27, reguleres efter prisudviklingen på flydende  

 brændsel og fjernvarme m.v. ifølge Danmarks Statistiks  

 Forbrugerprisindeks.
Den årlige regulering opgøres pr. 1.  

 september på grundlag af prisudviklingen gennem de forudgående 12  

 måneder.
Reguleringen sker 1. gang den 1. januar 2002.
 Stk. 3. Beløbene afrundes efter regulering til  

 nærmeste kronebeløb, der kan deles med 100.
 § 32. Pensionister, der ved udgangen af 1987 modtog  

 varmetillæg, skal, ved bopæl i samme kommune, have beregnet  

 varmetillæg efter de hidtidige regler, hvis varmetillæg efter  

 disse regler giver et højere beløb end efter §§ 23-31.
Kapitel 7 Opgørelse af indtægten ved personligt  

 arbejde og ved udenlandske indtægter m.v.
 § 33. Indtægter ved personligt arbejde efter lovens  

 § 27, stk. 1, omfatter lønindtægt eller indtægt, der  

 midlertidigt træder i stedet herfor, samt indtægt fra egen  

 virksomhed, i hvis drift den pågældende tager aktivt del, hvis  

 disse indtægter indgår i den personlige indkomst efter  

 personskattelovens § 3, stk. 1. Indtægter ved personligt arbejde  

 omfatter desuden vederlag omfattet af ligningslovens § 28 A omregnet  

 efter ligningslovens § 28 B, stk. 3.
 Stk. 2. Ved opgørelsen af indtægten ved  

 personligt arbejde fra egen virksomhed efter stk. 1, fratrækkes for  

 personer uden for virksomhedsordningen de udgifter, der er anvendt til at  

 erhverve, sikre og vedligeholde indtægten m.v., som nævnt i  

 personskattelovens § 3, stk. 2, bortset fra udgifterne efter denne  

 bestemmelses nr. 3.
 § 34. Indtægter ved personligt arbejde, der ikke er  

 skattepligtige her i landet, opgøres på samme måde som  

 indtægterne og fradragene i § 33.
 § 35. For indtægter efter lovens § 28, stk. 1, der  

 ikke er skattepligtige her i landet, jf. lovens § 28, stk. 2,  

 opgøres og beregnes indtægtsgrundlaget på samme måde  

 som i lovens § 28, stk. 1.
 Stk. 2. Er pensionerne, som nævnt i lovens  

 § 28, stk. 3, nr. 1, ikke skattepligtige her i landet, jf. lovens  

 § 28, stk. 3, nr. 2, fratrækkes de i det opgjorte  

 indtægtsgrundlag efter stk. 1, hvis de indgår heri.
Kapitel 8 Forhøjelse af indtægtsgrundlaget ved  

 bortgivelse § 36. For bortgivelse foretaget inden den 1. januar 2001  

 foretages et tillæg  for fiktiv indtægt af beløb, hvormed  

 pensionisten har forringet sin økonomiske stilling.
Tillægget  

 indgår i indtægtsgrundlaget opgjort efter lovens § 28, og  

 til indtægtsgrundlaget efter lovens § 29, foretages  

 tillægget for pensionisten og dennes eventuelle ægtefælle  

 eller samlever.
 Stk. 2. Bortgivelse foreligger:
 1)	Ved gaver (herunder forskud på forventet arv) til personer,  

 der er omfattet af afgiftspligten i § 22 om gaveafgift i lov om afgift  

 af dødsboer og gaver (boafgiftsloven).
 2)	Ved gaver (herunder forskud på forventet arv) til andre end  

 personer, der er nævnt i nr. 1, der er indkomstskattepligtige for  

 modtageren.
 3)	Ved afkald på underholdsbidrag eller ved afkald på anden  

 løbende ydelse, der tjener til forsørgelse af  

 pågældende, hvis dispositionen ikke er omfattet af nr. 1 eller  

 2.
 4)	Ved afkald på retten til at sidde i uskiftet bo eller ved  

 afkald på falden arv.
 § 37. Indtægtsgrundlaget forhøjes i de  

 tilfælde, der er omfattet af § 36, stk. 2, nr. 1-2, med 8 pct. af  

 det beløb, hvormed formuen forringes, dog bortset fra et  

 grundbeløb, jf. boafgiftslovens § 22.
 Stk. 2. Indtægtsgrundlaget forhøjes i de  

 tilfælde, der er omfattet af § 36, stk. 2, nr. 3, med den  

 årlige ydelse, der er givet afkald på, dog bortset fra et  

 grundbeløb, jf. boafgiftslovens § 22.
 Stk. 3. Indtægtsgrundlaget forhøjes i de  

 tilfælde, der er omfattet af § 36, stk. 2, nr. 4, med 8 pct. af  

 det udskiftede beløb eller af det beløb, der er faldet i arv,  

 bortset fra et grundbeløb, jf. boafgiftslovens § 22.
 § 38. Forhøjelsen af indtægtsgrundlaget vedvarer  

 i indtil 10 år fra det tidspunkt, hvor dispositionen er foretaget.
Kapitel 9 Udbetaling § 39. Pension skal udbetales månedsvis bagud,  

 således at den er til disposition for pensionisten senest den sidste  

 bankdag i måneden.
Stk. 2. Pensionister med bopæl i udlandet kan  

 modtage pensionen ved overførsel til en konto i et dansk eller  

 udenlandsk pengeinstitut.
Ved valg af dansk pengeinstitut overføres  

 pensionen til disposition senest den sidste bankdag i måneden.
Ved valg  

 af udenlandsk pengeinstitut overføres pensionen således, at den  

 bør være til disposition den sidste bankdag i måneden.
 § 40. Det beløb, der udbetales til en efterlevende  

 ægtefælle efter lovens § 33, stk. 4-5, samt tilbagebetaling  

 efter lovens § 33, stk. 6, svarer til det nettobeløb, som  

 tidligere er blevet udbetalt efter indeholdelse af A-skat hos den nu  

 afdøde.
 § 41. I tilfælde, hvor pensionen er udbetalt eller  

 bogført på pensionistens konto i et pengeinstitut for perioden  

 efter pensionistens dødsfald, skal beløbet kræves  

 tilbagebetalt efter reglerne i stk. 2-4.
Stk. 2. Kommunen skal tilbageføre pension for  

 perioden efter pensionistens dødsfald, hvis pensionen er  

 bogført på pensionistens konto i et pengeinstitut,  

 dødsfaldet indtræder inden dispositionsdagen og både  

 tilbagekaldelsen og den faktiske tilbageførsel kan ske inden  

 dispositionsdatoen.
For personer med fast bopæl i udlandet kan  

 tilbageførsel ske også efter dispositionsdatoen.
 Stk. 3. Hvis pensionen ikke kan tilbageføres efter  

 stk. 2, skal kommunalbestyrelsen kræve det for meget udbetalte tilbage  

 efter reglerne i lovens § 33, stk. 6-7.
 Stk. 4. Kommunalbestyrelsen kan opgive krav på  

 tilbagebetaling efter stk. 3, hvis beløbet må anses for  

 uerholdeligt, eller de økonomiske og administrative omkostninger ved  

 afkrævningen står i misforhold til tilbagebetalingskravet.
 § 42. Ved flytning fra Danmark til Grønland skal  

 kommunalbestyrelsen standse udbetalingen med udgangen af  

 fraflytningsmåneden.
 § 43. Når Den Sociale Sikringsstyrelse som følge  

 af pensionistens flytning til udlandet får oversendt sagens akter fra  

 fraflytningskommunen, jf. § 8, skal fraflytningskommunen meddele  

 Sikringsstyrelsen tidspunktet for pensionsudbetalingens ophør.
§ 44. Når kommunalbestyrelsen efter lovens § 41,  

 stk. 2, afkræver pensionisten, dennes ægtefælle eller  

 samlever oplysninger til brug for beregning og udbetaling af pension, skal  

 kommunalbestyrelsen oplyse pensionisten om, at pensionsudbetalingen,  

 såfremt oplysningerne ikke modtages senest 3 måneder fra  

 anmodningen, ophører helt eller delvist med udgangen af den  

 måned, hvori fristen udløber.
Kommunalbestyrelsen skal samtidig  

 oplyse pensionisten om, at pensionsudbetalingen først genoptages med  

 virkning fra den 1. i måneden efter, at oplysningerne er modtaget.
 § 45. Ved opgørelse af minimumsbeløb for  

 udbetaling af pension efter lovens § 31, stk. 4, medregnes alle  

 pensionsydelser bortset fra tillæg efter lovens § 17 og § 17  

 a.
 § 46. Bistands- eller plejetillæg udbetales, uanset om  

 pensionstillæg og grundbeløb er bortreguleret.
Kapitel 10 Udbetaling af pension under boformer efter lov om social  

 service m.v.
§ 47. Personer, der har ophold i de boformer m.v., der er  

 nævnt i lovens § 46, kan tilkendes pension efter loven.
Pensionen  

 inddrages med virkning fra udgangen af den måned, der følger  

 efter måneden, hvor opholdet påbegyndes, uanset om pensionen  

 først tilkendes senere.
§ 48. Hvis pensionen er inddraget efter lovens § 46,  

 gælder inddragelsen alle pensionens bestanddele.
Pensionen anses dog  

 ikke for bortfaldet, og der kan ydes personligt tillæg og  

 helbredstillæg, hvis betingelserne herfor er opfyldt.
 § 49. Beløb til dækning af udgifter til husleje  

 og lignende efter lovens § 46, stk. 1, og andre faste udgifter, der har  

 betydning for opretholdelse af boligen, kan efter en konkret vurdering  

 udbetales af pensionen.
 § 50. Pensionen udbetales igen med virkning fra datoen for  

 opholdets ophør, medmindre dette sker med henblik på kortvarigt  

 ophold uden for de boformer m.v., der er nævnt i lovens § 46, og  

 senere ophold heri.
 Stk. 2. Hvis personer, der er omfattet af lovens  

 § 46, stk. 1, får fornyet ophold i boformer m.v., der er omfattet  

 af lovens § 46, inddrages pensionen på ny med virkning fra  

 udgangen af måneden efter optagelsesmåneden.
 Stk. 3. Hvis en pensionist flytter mellem boformer m.v.,  

 for hvilke der gælder regler om inddragelse, opretholdes inddragelsen.  

 Inddragelsen sker fra overflytningstidspunktet på den måde, der  

 gælder for tilflytningsboformen.
 § 51. Hvis en pensionist bliver omfattet af en foranstaltning  

 som nævnt i lovens § 46, stk. 1, og opholdet må  

 påregnes at have en varighed ud over måneden, der følger  

 efter optagelsesmåneden, skal fængslet eller arresthuset  

 underrette kommunalbestyrelsen i opholdskommunen om indsættelsen og om  

 tidspunktet for den forventede løsladelse.
Kapitel 11 Behandling af ansøgninger om pension, hvor der  

 tillige er spørgsmål om ret til pension fra et andet land § 52. De beføjelser, som kommunerne har efter loven,  

 overføres til Direktøren for Den Sociale Sikringsstyrelse,  

 når de angår pension til personer med bopæl uden for  

 Danmark.
Den Sociale Sikringsstyrelse har ikke pligt til at udsende  

 meddelelse om ret til folkepension for personer med fast bopæl i  

 udlandet.
 Stk. 2. Direktøren for Den Sociale  

 Sikringsstyrelse udøver de beføjelser, som kommunerne har efter  

 loven, når de angår pensioner, der skal samordnes med udenlandsk  

 pension efter reglerne i EF-forordning nr. 1408/71 eller efter regler i en  

 aftale indgået med Det Europæiske Fællesskab og dets  

 medlemsstater eller en overenskomst med en anden stat.
Stk. 3. For personer med bopæl i Danmark skal  

 ansøgning om udenlandsk pension, der fastsættes efter reglerne i  

 stk. 2, indgives til kommunalbestyrelsen i opholdskommunen, som  

 fastsætter og udbetaler den danske pension.
Kommunalbestyrelsen sender  

 kopi af ansøgningen samt oplysninger om bopæl og  

 beskæftigelse i udlandet til Den Sociale Sikringsstyrelse, hvis det  

 fremgår af ansøgningen, at der tillige kan være ret til  

 pension fra en anden medlemsstat af De Europæiske Fællesskaber  

 eller et land, hvormed Det Europæiske Fællesskab og dets  

 medlemsstater har indgået aftale eller et land, hvormed Danmark har  

 indgået overenskomst.
 Stk. 4. For personer med bopæl i et land, hvormed  

 Danmark har indgået overenskomst, skal ansøgning indgives til  

 pensionsmyndigheden i bopælslandet, når ansøgeren har  

 været omfattet af en pensionsordning i bopælslandet.
Stk. 5. For personer med bopæl i en anden  

 medlemsstat af De Europæiske Fællesskaber eller i et land,  

 hvormed Det Europæiske Fællesskab og dets medlemsstater har  

 indgået aftale skal ansøgning indgives til pensionsmyndigheden i  

 bopælslandet, når ansøgeren har været omfattet af en  

 pensionsordning i bopælslandet.
Ansøgere, der ikke har  

 været omfattet af en pensionsordning i bopælslandet, indgiver  

 ansøgning til pensionsmyndigheden i den medlemsstat eller det land,  

 hvor de senest har været omfattet af en pensionsordning.
Stk. 6. Ansøgning om dansk pension gælder  

 tillige som ansøgning om pension fra andre berørte  

 EF-medlemsstater, eller et land, hvormed Det Europæiske  

 Fællesskab og dets medlemsstater har indgået aftale eller et  

 land, hvormed Danmark har indgået overenskomst, og ansøgningen  

 medfører automatisk samtidig fastsættelse af pensionerne.  

 Tilsvarende anses ansøgning om pension i et af de nævnte lande  

 tillige som ansøgning om dansk pension.
Dette gælder dog ikke,  

 hvis ansøgeren anmoder om udsættelse af fastsættelsen af  

 alderspensionen fra en anden EF-medlemsstat eller et land, hvormed der er  

 indgået en aftale med Det Europæiske Fællesskab og dets  

 medlemsstater.
 § 53. Den Sociale Sikringsstyrelse træffer  

 afgørelse om og udbetaler helbredstillæg til pensionister, der  

 ikke har fast bopæl i Danmark, jf. § 11.
Kapitel 12 Overgang fra færøsk pension til dansk  

 pension § 54. Personer, der modtager folkepension efter § 2, stk.  

 1, nr. 1, i lov for Færøerne om folkepension, overgår ved  

 flytning til Danmark til folkepension efter lovens § 12.
 Stk. 2. Personer, der modtager førtidig  

 folkepension efter § 2, stk. 1, nr. 4, i lov for Færøerne  

 om folkepension, overgår ved flytning til Danmark til almindelig  

 førtidspension efter lovens § 13, nr. 4.
 § 55. Personer, der modtager (højeste) invalidepension  

 efter § 3, stk. 2, i lov for Færøerne om invalidepension  

 m.v., overgår ved flytning til Danmark til højeste  

 førtidspension efter lovens § 13, nr. 1.
 Stk. 2. Personer, der modtager (mellemste)  

 invalidepension efter § 3, stk. 3, i lov for Færøerne om  

 invalidepension m.v., og er fyldt 18 år, overgår ved flytning til  

 Danmark til mellemste førtidspension efter lovens § 13, nr.  

 2.
 Stk. 3. Personer, der modtager (laveste) invalidepension  

 efter § 3, stk. 4, i lov for Færøerne om invalidepension  

 m.v., og er fyldt 18 år, overgår ved flytning til Danmark til  

 forhøjet almindelig førtidspension efter lovens § 13, nr.  

 3, jf. § 14, stk. 3, nr. 1, hvis pensionen er tilkendt før det  

 fyldte 60. år, og den pågældende ikke var fyldt 60 år  

 den 1. januar 1984. I andre tilfælde overgår de til almindelig  

 førtidspension efter lovens § 13, nr. 4, jf. § 14, stk. 3,  

 nr. 1.
 § 56. Personer, der modtager invaliditetsydelse efter  

 § 16 i lov for Færøerne om invalidepension m.v.,  

 overgår ved flytning til Danmark til invaliditetsydelse efter lovens  

 § 18.
 § 57. Personer, der efter de færøske pensionslove  

 modtager ægteskabstillæg, som de har fået tillagt  

 før den 1. januar 1984, alderstillæg, ventetillæg,  

 bistands- eller plejetillæg, overgår ved flytning til Danmark til  

 de tilsvarende danske ydelser.
 § 58. Overgang til dansk pension efter reglerne i  

 §§ 54-57 er betinget af, at pågældende ved flytningen  

 opfylder de almindelige betingelser for pension i lovens kapitel 1.
 Stk. 2. Bopælstid på Færøerne  

 medregnes ikke ved anvendelse af lovens § 3, stk. 2 og 3.
Kapitel 13 Administrative forskrifter der forbliver i kraft efter  

 den 1. oktober 1984 § 59. De administrative forskrifter om overenskomster med  

 andre stater, der er udstedt med hjemmel i § 1, stk. 6, i lov om  

 folkepension og § 1, stk. 6, i lov om invalidepension og  

 førtidspension m.v. forbliver i kraft efter den 1. oktober 1984, jf.  

 lovenes § 11, stk. 1.
Kapitel 14 Ikrafttrædelses- og overgangsbestemmelser § 60. Bekendtgørelsen træder i kraft den 1. marts  

 2001.
 Stk. 2. Samtidig ophæves Socialministeriets  

 bekendtgørelse nr. 1046 af 17. december 1997 om social pension.
 Stk. 3. En pensionist betragtes som enlig efter § 5,  

 §§ 15-16, § 21, stk. 3, § 23, stk. 2, § 25, stk. 4,  

 § 26, 2. pkt., § 30, stk. 1, 1. pkt., § 36 og § 44, hvis  

 pågældende lever i et samlivsforhold, hvor den ene eller begge  

 har modtaget social pension fra før den 1. marts 1999, medmindre der  

 indledes et nyt samlivsforhold efter den 1. marts 1999.
 Stk. 4. Pensionen udbetales forud efter § 29, stk. 1  

 og § 39 til personer, der har opnået ret til pension den 2.  

 februar 1999 eller tidligere.
