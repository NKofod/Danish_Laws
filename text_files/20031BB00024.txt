Fremsat den 24. oktober 2003 af  

 Keld Albrechtsen (EL) og Søren Søndergaard&nbsp  

 ;(EL) Forslag til folketingsbeslutning om større åbenhed om EU-sager i Folketinget Folketinget opfordrer præsidiet til at fremsætte forslag om  

 ændring af § 8, stk. 9, i Folketingets forretningsorden med henblik på at  

 sikre,   

 	  

    

 at der gennemføres  

 åbenhed om referaterne fra Europaudvalgets møder efter samme retningslinjer,  

 som anvendes i den svenske Rigsdag,   

 	  

    

 at forslag til  

 retsakter, som på et eller flere trin behandles i åbne ministerrådsmøder i  

 EU,  

 også behandles på en åben del af de ordinære møder i Folketingets  

 Europaudvalg,  

 og   

 	  

    

 at der indføres en  

 ordning, således at forslag til EU-retsakter på et tidligt tidspunkt   

 og  

 senest 3 måneder efter fremsættelsen  enten behandles i en procedure  

 svarende  

 til behandlingen af forslag til folketingsbeslutning eller i det mindste  

 behandles i fagudvalgene med afgivelse af en betænkning/beretning, der  

 angiver  

 partiernes principielle holdning til forslaget.
Bemærkninger til forslaget Forslagsstillerne har tidligere foreslået en langt mere  

 omfattende grad af åbenhed og mulighed for indsigt i Europaudvalgets  

 behandlinger af EU-sager.
Hvor Folketinget og Europaudvalget tidligere var en  

 model, som de andre EU-lande kunne efterligne, så er vi nu ved at havne i den  

 situation, at det danske Folketing og Europaudvalget må se sig overhalet  

 netop  

 på disse områder.
F.eks. har den svenske Riksdag nogle bestemmelser om, at  

 referaterne fra møderne i deres EU-nämnden skal offentliggøres 14 dage efter  

 mødets afholdelse.
Med den tilføjelse, at der kan fjernes passager, som  

 omhandler EUs forhandlinger med tredjelande, og at den svenske regering  

 kan  

 anmode om at enkelte afsnit hemmeligholdes.
Ifølge en svensk undersøgelse fra  

 1999: »Riksdagen, Europeiska unionen och demokratin« af Hans Hegeland så er  

 det  

 begrænsede tekststykker, som ikke kommer med i referaterne.
Det burde være en selvfølge, at i den udstrækning  

 ministerrådsmøderne i EU er offentlige, ja så burde der ikke være nogen som  

 helst problemer i, at de tilsvarende danske møder i Europaudvalget med de  

 samme  

 sager på dagsordenen også er offentlige.
I forvejen er det sådan, at åbenhed,  

 indsigt og demokrati i lovgivningsarbejdet i EU har trange kår.
Når det så  

 endelig kommer dertil, at der er åbne møder i Ministerrådet, burde  

 Folketingets  

 Europaudvalg vel kunne følge med i denne udvikling? Der snakkes meget i disse år om, at de nationale  

 parlamenter skal have større indflydelse på EU-sager, deres behandling og  

 endelige vedtagelse i EUs Ministerråd, arbejdet i de utallige komiteer  

 og  

 lobbyarbejdet EU-systemet.
Sidste efterår, november 2002, sagde f.eks.
Claus  

 Larsen-Jensen i et interview til månedsbladet »Europa« udgivet af  

 Europa-Kommissionen, at: »EU-politik er først og fremmest indenrigspolitik.  

 Derfor skal de nationale parlamenter have reel politisk indflydelse på  

 europapolitikken.
Over for vores egne regeringer og gennem et styrket  

 samarbejde mellem parlamenterne« (»Europa«, november 2002,  

 (Europa-Kommissionens Repræsentation i Danmark)).
 I et forslag fra COSAC omtalt i samme artikel i »Europa«  

 foreslås der følgende ændringer:
»For det første foreslås det, at EU-politikken systematisk  

 integreres i de enkelte landes nationale parlamenter.
Det betyder, at  

 parlamentet skal have mulighed for at påvirke regeringens politik, før  

 beslutninger træffes i EU, ligesom parlamenterne efterfølgende skal kunne  

 kontrollere regeringens politik i EU« (»Europa«, november 2002,  

 (Europa-Kommissionens Repræsentation i Danmark)).
For fremtiden bør Folketinget på et tidligt tidspunkt  og  

 mens forslag til EU-retsakter endnu reelt kan ændres  gå aktivt ind i  

 sagerne.  

 Det sker sjældent i dag, hvor hovedvægten af arbejdet koncentreres om  

 Europaudvalgets mandatgivning, der oftest sker på så sent et tidspunkt, at  

 lovgivningsprocessen i EU kun med stor vanskelighed lader sig påvirke.
Derfor  

 bør der på et tidligt tidspunkt af behandlingen af et EU-forslag udstikkes en  

 dansk linje, således at Danmark i størst muligt omfang kan få indflydelse, og  

 således at den danske offentlighed i langt højere grad inddrages i debatten,  

 mens tingene sker.
Denne opgave kan løses på flere måder.
Den bedste løsning  

   

 som dog også er meget tidskrævende  vil være en tidlig behandling af  

 forslag  

 til EU-retsakter efter samme procedure, som gælder for forslag til  

 folketingsbeslutninger.  

 Dette sikrer offentlighed, skriftlig besvarelse af udvalgsspørgsmål samt  

 afgivelse af betænkning inden 2. behandling.
Såfremt der ikke er flertal for  

 at  

 lade alle forslag behandle efter denne omfattende procedure, kan en del af  

 forslagene behandles efter en ny fremgangsmåde, hvor det pågældende fagudvalg  

 afgiver betænkning over forslaget.
Så ved regeringen, om der er flertal for  

 forslaget, om et flertal i Folketinget ønsker bestemte ændringer, eller om et  

 flertal i Folketinget er imod forslaget.
Dette giver regeringen mulighed for  

 at  

 forhandle i EUs Ministerråd eller i EUs lovgivende komiteer  

 allerede i de  

 tidligere stadier af et forslags behandling.
I dag er regeringen tvunget til  

 at  

 føre disse forhandlinger i dølgsmål og uden parlamentarisk rygdækning, og det  

 må givetvis være en stor belastning for ansvarlige ministre.
Den foreslåede fremgangsmåde erstatter på ingen måde den  

 nuværende fremgangsmåde med mandater i Folketingets Europaudvalg i den  

 afsluttende fase i en sags behandling.
Denne mandatgivning vil stadig være  

 nødvendig.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om større åbenhed om EU-sager i Folketinget.
(Beslutningsforslag nr.
B 24).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
