Nogle timer senere fik hun endnu en styrtblødning, og da hun  

 endvidere følte sig svimmel, blev hun indlagt akut.
På sygehuset  

 blev det konstateret, at en del af moderkagen fortsat sad i livmoderen, og at  

 blodprocenten var faldende.
Der blev derfor givet 2 portioner blod, og den  

 følgende dag blev der foretaget en udskrabning.
 Der blev klaget over, at vagtlægen foretog en utilstrækkelig  

 undersøgelse og behandling af kvinden.
Klage over vagtlæges undersøgelse  

 og behandling i forbindelse med styrtblødning efter fødsel Patientklagenævnet lagde vægt på, at det  

 af vagtlægens journalnotat fremgik, at der blev foretaget en  

 gynækologisk undersøgelse, hvorved livmoderen blev fundet  

 fast.
 Nævnet lagde endvidere vægt på, at det  

 ligeledes af journalnotatet fremgik, at kredsløbet var i orden.  

 På baggrund af journaloplysningerne fandt nævnet at måtte  

 lægge til grund, at der ikke var tale om et blodtab, der  

 påvirkede kredsløbet, således at der kunne blive tale om  

 en akut indlæggelse.
 Nævnet lagde yderligere vægt på, at der  

 blev givet en indsprøjtning med Methergin, som får livmoderen  

 til at trække sig sammen, samt at der herudover blev ordineret  

 Methergintabletter med henblik på at standse blødningen.
 Nævnet fandt herefter, at der blev foretaget en  

 relevant undersøgelse og behandling af kvinden, og nævnet fandt  

 derfor ikke grundlag for at kritisere vagtlægen.
 Nævnet fandt imidlertid, at det havde været  

 hensigtsmæssigt, om vagtlægen tydeligt havde gjort det klart for  

 kvinden, at hun i tilfælde af fornyet blødning skulle kontakte  

 lægevagten med det samme.
Nævnet lagde herved vægt på  

 vagtlægens oplysning om, at han ikke med tilstrækkelig tydelighed  

 fik klargjort dette.
Nævnet tog endvidere i betragtning, at det ville  

 være umuligt helt at afgøre årsagen til den fornyede  

 blødning ved en gynækologisk undersøgelse, og at  

 muligheden for at den iværksatte behandling med Methergin ikke var  

 tilstrækkelig, var tilstede.
 Nævnet fandt på denne baggrund, at det er  

 vigtigt, at det sikres, at patienterne informeres grundigt om, hvilke  

 symptomer der skal føre til fornyet henvendelse til  

 lægevagten.
