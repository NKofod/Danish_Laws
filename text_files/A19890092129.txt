(Regionplanloven) Herved bekendtgøres lov om lands- og regionplanlægning,  

 jf. lovbekendtgørelse nr. 776 af 14. december 1988, med de ændringer, der  

 følger af lov nr. 192 af 29. marts 1989, lov nr. 216 af 5. april 1989 og lov  

 nr. 340 af 24. maj 1989.
Formål § 1.  Ved en sammenfattende fysisk lands- og  

 regionplanlægning tilstræbes at tilvejebringe grundlag for:
Landsplanlægning § 2.  Miljøministeren drager omsorg for udførelsen af  

 en sammenfattende fysisk landsplanlægning og for, at der foretages de  

 undersøgelser, som er nødvendige herfor.
 § 3.  Offentlige myndigheder samt koncessionerede og  

 tilsvarende virksomheder skal til brug for den sammenfattende fysiske  

 landsplanlægning give oplysninger om forberedelse eller udførelse af  

 undersøgelser, planlægning og større anlægsdispositioner, som kan få  

 betydning for planlægningen.
 Stk. 2.  Miljøministeren kan pålægge amtsrådene og  

 kommunalbestyrelserne at tilvejebringe oplysninger til brug for udførelsen af  

 landsplanarbejdet.
 Stk. 3.  Private virksomheder skal efter anmodning fra  

 miljøministeren give de oplysninger og foretage de undersøgelser, der er  

 nødvendige for en vurdering af de miljømæssige konsekvenser, når de påtænker  

 at etablere større enkeltanlæg, der må antages at påvirke miljøet i væsentlig  

 grad.
 § 4.  Efter forhandling med de ministre, hvis  

 sagsområde særligt berøres, kan miljøministeren som led i landsplanlægningen  

 bestemme, at nærmere angivne forudsætninger skal lægges til grund for  

 regionplanlægningen.
 Stk. 2.  Miljøministeren kan bestemme, at  

 forudsætningerne efter stk. 1 tillægges retsvirkninger som regionplaner, i  

 Københavns og Frederiksberg Kommuner som kommuneplaner.
 Stk. 3.  Miljøministeren kan endvidere i særlige  

 tilfælde bestemme, at bygge- og anlægsarbejder, der er et led i en beslutning  

 efter stk. 1, skal kunne iværksættes uden forudgående tilvejebringelse af  

 kommune- og lokalplan, og at reglerne om højdebegrænsninger i lov om  

 kommuneplanlægning samt reglerne om udstykning, bebyggelse og anvendelse af  

 arealer i landzone i lov om by- og landzoner ikke finder anvendelse på  

 sådanne bygge- og anlægsarbejder.
 § 5.  Miljøministeren afgiver en årlig redegørelse om  

 landsplanarbejdet til Folketingets miljø- og planlægningsudvalg.
Regionplanlægning § 6.  For hver amtskommune skal der foreligge en  

 regionplan.
I Københavns og Frederiksberg Kommuner er kommuneplanen tillige  

 regionplan.
En regionplan skal omhandle en periode på 12 år.
 § 7.  Regionplanen skal indeholde retningslinjer for:
 Stk. 2.  Regionplanen kan indeholde retningslinjer for  

 andre forhold af væsentlig betydning for fremme af en hensigtsmæssig by- og  

 bebyggelsesudvikling m.v. i regionen.
Stk. 3.  I Københavns og Frederiksberg Kommuner og i  

 Københavns, Frederiksborg og Roskilde Amtskommuner (hovedstadsområdet) skal  

 de regionale retningslinjer fastsættes med særlig hensyntagen til den  

 kollektive trafikplan for området.
Der skal i de nævnte regioner yderligere  

 fastsættes retningslinjer for:
§ 8.  En regionplan skal ledsages af en redegørelse  

 for planens forudsætninger, herunder den forudsatte rækkefølge for planens  

 gennemførelse.
Redegørelsen for den del af regionplanen, der indeholder  

 retningslinier for de i § 7, stk. 1, nr. 6, nævnte anlæg, skal indeholde en  

 vurdering af de miljømæssige konsekvenser.
Redegørelsen skal indeholde  

 regionplanmyndighedens vurdering af udviklingen, og den skal tillige belyse,  

 hvorledes regionplanen forholder sig til den hidtil udførte planlægning for  

 regionen og tilgrænsende områder.
Forslag til regionplantillæg, der  

 gennemføres i perioden mellem regionplanrevisioner, skal ledsages af en  

 redegørelse for tillæggets forudsætninger og for de regionplanemner, der  

 berøres af de forhold, der ligger til grund for tillægget.
 § 9.  Regionplanlægningen skal udføres under  

 overholdelse af landsplanbestemmelser i medfør af § 4 og i øvrigt under  

 anlæggelse af en helhedsvurdering af den ønskelige udvikling i regionen, i  

 hovedstadsområdet dog i det samlede område.
 Stk. 2.  Regionplanmyndighedens udarbejdelse af forslag  

 til regionplan og regionplantillæg skal ske efter forhandling med kommunerne,  

 berørte statslige myndigheder og koncessionerede og tilsvarende virksomheder.  

 I hovedstadsområdet forhandler regionplanmyndigheden desuden med de øvrige  

 regionplanmyndigheder.
 Stk. 3.  Miljøministeren kan efter forhandling med de  

 kommunale organisationer fastsætte regler om udførelsen af  

 regionplanlægningen.
§ 10.  (Ophævet) § 11.  Regionplanmyndigheden indhenter oplysninger om  

 foreliggende planer og igangværende planlægning for regionen eller dele  

 deraf.
 Stk. 2.  Kommunalbestyrelserne og andre myndigheder samt  

 koncessionerede og tilsvarende virksomheder skal efter anmodning fra  

 amtsrådet give de oplysninger, der findes nødvendige for regionplanlægningen.  

 I hovedstadsområdet påhviler der de øvrige regionplanmyndigheder en  

 tilsvarende oplysningspligt.
 Stk. 3.  Private virksomheder skal give amtsrådet de  

 oplysninger og foretage de undersøgelser, der er nødvendige for en vurdering  

 af de miljømæssige konsekvenser, når de påtænker at etablere de i § 7. stk.  

 1, nr. 6, omhandlede anlæg.
§ 12.  (Ophævet) § 13.  Når amtsrådet har vedtaget et forslag til  

 regionplan, offentliggør amtsrådet dette med ledsagende redegørelse og tager  

 initiativ til en offentlig debat herom.
Stk. 2.  Materialet sendes til kommunalbestyrelserne og  

 de myndigheder og virksomheder, fra hvem amtsrådet har modtaget oplysninger  

 efter § 11, med oplysning om, at eventuelle indsigelser eller bemærkninger  

 skal sendes til amtsrådet inden 16 uger.
I hovedstadsområdet sendes  

 materialet desuden til områdets øvrige regionplanmyndigheder og til de  

 amtskommuner, der grænser op til hovedstadsområdet.
Materialet sendes  

 samtidig til miljøministeren, der vurderer, om miljøministeren skal afgive en  

 udtalelse fra de statslige myndigheder.
Afgives en sådan udtalelse ikke,  

 underrettes amtsrådet senest ved offentlighedsperiodens udløb om grunden  

 hertil.
 Stk. 3.  Når offentlighedsperioden er afsluttet,  

 vedtager amtsrådet ved en fornyet behandling forslaget til regionplan  

 endeligt.
 Stk. 4.  Forslaget indsendes til miljøministeren  

 ledsaget af de modtagne indsigelser og bemærkninger og amtsrådets vurdering  

 heraf.
 § 14.  En regionplan godkendes af miljøministeren,  

 efter at forslaget er gennemgået i samarbejde med de ministre, hvis område i  

 øvrigt berøres af planlægningsarbejdet.
 Stk. 2.  Miljøministeren kan godkende  

 regionplanforslaget delvis, hvis dette findes hensigtsmæssigt og skønnes at  

 kunne ske uden væsentlig risiko for en uheldig foregribelse af planen som  

 helhed.
 Stk. 3.  I forbindelse med godkendelsen kan  

 miljøministeren foretage de ændringer, som skønnes at være påkrævede af  

 landsplanmæssige hensyn, efter at de påtænkte ændringer er gennemgået i  

 samarbejde med de i stk. 1 nævnte ministre.
 Stk. 4.  Har miljøministeren ikke godkendt  

 regionplanforslaget inden 8 uger efter forslagets indsendelse efter § 13,  

 stk. 4, underretter ministeren amtsrådet om grunden hertil.
 Stk. 5.  Den godkendte regionplan offentliggøres af  

 amtsrådet.
 § 15.  Regionplanmyndighedens og  

 kommunalbestyrelsernes planlægningsvirksomhed og udførelse af  

 anlægsdispositioner må ikke stride mod regionplanlægningen.
 Stk. 2.  Regionplanmyndigheden og kommunalbestyrelserne  

 skal virke for regionplanens gennemførelse, herunder ved udøvelse af  

 beføjelser i medfør af lovgivningen.
§ 16.  (Ophævet) § 17.  Regionplanmyndigheden skal hvert 4. år revidere  

 regionplanen.
Regionplanmyndigheden kan endvidere udarbejde tillæg til en  

 godkendt regionplan.
Miljøministeren kan pålægge regionplanmyndigheden at  

 udarbejde sådanne tillæg.
 Stk. 2.  §§ 6-9, 11 og 13-15 finder tilsvarende  

 anvendelse på tillæg til en regionplan, idet miljøministeren dog kan fritage  

 helt eller delvis for overholdelse af bestemmelserne i § 13.
 Stk. 3.  Miljøministeren kan fastsætte regler om, at  

 regionplantillæg helt eller delvis fritages for overholdelse af  

 bestemmelserne i § 13.
 Stk. 4.  I Københavns og Frederiksberg Kommuner er  

 tillæg som nævnt i stk. 1 ændringer i kommuneplanen.
Andre bestemmelser § 18.  Der skal gives regionplanmyndigheden lejlighed  

 til at udtale sig, inden en statslig myndighed, en kommunalbestyrelse eller  

 en koncessioneret eller tilsvarende virksomhed træffer beslutning om  

 beliggenheden eller udførelsen af større anlæg eller institutioner.
 § 18 a.  Overlader miljøministeren sine beføjelser til  

 at træffe afgørelser efter loven eller efter bestemmelser fastsat efter loven  

 til en institution under ministeriet, kan ministeren fastsætte regler om  

 adgangen til at klage over afgørelserne, herunder om, at afgørelserne ikke  

 kan indbringes for ministeren.
§ 18 b.  Miljøministeren kan fastsætte nærmere regler  

 om, hvilke større anlæg der er omfattet af § 7, stk. 1, nr. 6. Anlæg, der  

 vedtages i enkeltheder ved særlig lov, er dog altid undtaget.
Ministeren kan  

 endvidere fastsætte regler om, hvilke mindsteoplysninger der er nødvendige  

 for, at en miljømæssig vurdering kan foretages.
 § 19.  Midlerne i de pr. 31. december 1980 bestående  

 fonde for frigørelses- og afståelsesafgift kan anvendes til:
 Stk. 2.  Lån efter stk. 1, nr. 3, kan ydes til primær-  

 og amtskommuner og fælleskommunale selskaber samt private virksomheder og  

 selskaber, der forestår forsynings- og servicevirksomhed m.v. af almen  

 karakter i amtskommunen.
 Stk. 3.  De nærmere regler for lån efter stk. 1, nr. 3,  

 og stk. 2 fastsættes af miljøministeren.
 Stk. 4.  Midlerne i Hovedstadsrådets fond for  

 frigørelses- og afståelsesafgift fordeles til fonde hos hver af de fem  

 regionplansmyndigheder i overensstemmelse med bestemmmelserne i § 2 i lov om  

 ophævelse af lov om et hovestadsråd.
 § 20.  Loven træder i kraft den 1. april 1974.
§ 21.  (Ophævet) § 22.  Loven gælder ikke for Færøerne og Grønland.
 § 7  i lov nr. 355 af 13. maj 1987 om ændring af  

 forskellige miljø- og planlægningslove er sålydende:
 § 7.  Miljøministeren fastsætter bestemmelser om  

 lovens ikrafttræden. (* 1) § 4 i lov nr. 393 af 10. juni 1987 om ændring af  

 lov om lands- og regionplanlægning, lov om regionplanlægning i  

 hovedstadsområdet og lov om frigørelsesafgift m.v. af fast ejendom er  

 sålydende:
§ 4.  Loven træder i kraft den 1. juli 1987. (* 2) § 32, 1.  pkt. i lov nr. 192 af 29. marts 1989 om  

 ændring af forskellige lovbestemmelser som følge af nedlæggelsen af  

 Hovedstadsrådet er sålydende:
§ 32, 1.  pkt.
Loven træder i kraft den 1. januar  

 1990. (* 3). § 4 i lov nr. 216 af 5. april 1989 om ændring af lov om lands-  

 og regionplanlægning, lov om regionplanlægning i hovedstadsområdet og lov om  

 miljøbeskyttelse er sålydende:
 § 4.  Loven træder i kraft dagen efter bekendtgørelsen  

 i Lovtidende. (* 4). § 3 i lov nr. 340 af 24. maj 1989 om ændring af lov om  

 lands- og regionplanlægning og lov om regionplanlægning i hovedstadsområdet  

 er sålydende:
 § 3.  Loven træder i kraft dagen efter bekendtgørelsen  

 i Lovtidende. (* 5).
Miljøministeriet, den 22. december 1989 Lone Dybkjær / Ole Christiansen (* 1) Vedrørende §§ 4, stk. 2 og 3, 6, 7, stk. 1, nr. 3, 10, 11 og 12, 8,  

 9, stk. 2, 10, 11, stk. 1, 2. pkt., stk. 3, 12, 13, 14, stk. 3, 2. pkt., stk.  

 4, 16, 17 og 18 a.
Ikrafttrædelsen er fastsat til den 1. juli 1987, jf.  

 Miljøministeriets bekendtgørelse nr. 438 af 22. juni 1987.
 (* 2) Vedrørende § 19.
 (* 3) Vedrørende § 3, stk. 2, § 4, stk. 2, § 6, § 7, stk. 1, nr. 1, og  

 stk. 2, § 7, stk. 3, § 8., 2. pkt., § 9, stk. 1 og 2, 2. pkt., § 11, stk. 1  

 og 2, 2. pkt., § 13, stk. 2, § 15, stk. 1 og 2, § 17, stk. 1, 2 og 4, § 19,  

 stk. 4, og § 21.
(* 4) Vedrørende § 3, stk. 3, § 7, stk. 1., nr. 6, § 8, stk. 1, 2. pkt., §  

 11, stk. 3, og § 18b.
Loven trådte i kraft den 12. april 1989.
 (* 5) Vedrørende § 7, stk. 1, nr. 7. Loven trådte i kraft den 28. maj  

 1989.
