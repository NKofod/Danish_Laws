 Ved noteveksling i Dar es Salaam den 29. juni og den 17. august 1979 er  

 der indgået en overenskomst mellem Danmark og Tanzania om dansk økonomisk  

 bistand til et projekt vedrørende oprettelse af et institut for uddannelse af  

 specialarbejdere inden for Tanzanias cementindustri.
 Ifølge overenskomsten yder den danske regering i alt 7.890.000 kroner til  

 projektet, hvilket beløb foruden lønninger til teknisk bistandspersonale  

 navnlig vil blive anvendt til indretning af og udstyr til  

 undervisningslokaler, værksteder og laboratorier samt til opførelse af et  

 kollegium med plads til 40 elever.
