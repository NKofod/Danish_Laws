Skriftlig fremsættelse (7. oktober 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om en aktiv beskæftigelsesindsats (Virksomhedspraktik til  

 særligt udsatte unge under 18 år) (Lovforslag nr.
L 19).
 Lovforslaget er et led i indsatsen for unge kriminelle under  

 18 år.
 Det foreslås at udbrede de gode erfaringer fra projekt  

 Spydspidsen i Københavns Kommune til en generel ordning, som  

 giver kommunerne  

 mulighed for at tilbyde redskabet virksomhedspraktik til marginaliserede unge  

 primært mellem 15 og 18 år.
 Det foreslås derfor at give kommunen mulighed for at anvende  

 redskabet virksomhedspraktik til marginaliserede unge primært mellem 15-18 år  

 i  

 de tilfælde, hvor servicelovens regler om særlig støtte, herunder i form af  

 praktiktilbud, har vist sig utilstrækkelige til at give den unge støtte til  

 at  

 komme på rette spor og få den fornødne tilknytning til arbejdsmarkedet.
Det foreslås videre at give kommunen mulighed for under  

 virksomhedspraktikken at udbetale den unge en godtgørelse, som højest kan  

 udgøre et beløb, der svarer til satsen for unge udeboende under 25 år, der  

 har  

 modtaget kontanthjælp i 6 måneder eller mere.
Godtgørelsen fastsættes i  

 samarbejde med de faglige organisationer og med udgangspunkt i den mindste  

 overenskomstmæssige timeløn på det pågældende område.
 Det foreslås, at loven træder i kraft den 1. januar 2005.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
