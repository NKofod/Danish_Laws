Bekendtgørelse om plantesortsnavne I medfør af § 1, stk. 1 og stk. 2, nr. 2, og  

 § 4, stk. 2 og 3, i lov nr. 834 af 18. december 1991 om frø,  

 kartofler og planter, § 11, stk. 4, og § 26, stk. 3 og 4,  

 i lov om plantenyheder, jf. lovbekendtgørelse nr. 51 af 5. februar  

 1996, samt efter bemyndigelse fastsættes:
 § 1. Den, der efter bekendtgørelse om en  

 sortsliste over landbrugsplante- og grønsagsarter eller efter lov om  

 plantenyheder har anmeldt en sort til optagelse hhv. på sortslisten  

 eller i Plantenyhedsregisteret, skal snarest muligt og senest tre  

 måneder efter en anmodning herom fra Plantenyhedsnævnet fremsende  

 et forslag til sortsnavn, der opfylder betingelserne i § 2 for  

 godkendelse.
§ 2. Sortsnavnet 1)	skal være egnet som generisk betegnelse for sorten og som  

 identifikation af denne, 2)	skal være forskelligt fra navnet på kendte sorter af  

 samme art eller nært beslægtede arter, 3)	må ikke kunne give anledning til vildfarelse eller  

 forveksling, for så vidt angår sortens karakteristika og  

 værdi eller sortens og forædlerens identitet, og 4)	må ikke bestå alene af tal, alene af bogstaver, der ikke  

 danner ord, eller af en kombination heraf, medmindre dette er sædvane  

 inden for den pågældende art.
§ 3. Plantenyhedsnævnet kan afvise et  

 forslag til sortsnavn, 1)	hvis navnet ikke opfylder betingelserne i § 2, 2)	hvis en medlemsstat af Den Internationale Konvention om Beskyttelse  

 af Plantenyheder (UPOV) meddeler, at navnet ikke vil kunne godkendes i denne  

 stat, og, 3)	for så vidt angår udenlandske sorter, hvis navnet er  

 beskyttet her i landet efter anden lovgivning.
 § 4. Finder Plantenyhedsnævnet, at det  

 foreslåede sortsnavn opfylder betingelserne for godkendelse i § 2,  

 godkender og registrerer det navnet og offentliggør det i »Meddelelser  

 fra Sortsafprøvningen«, senest i forbindelse med meddelelsen om  

 registreringen af sorten.
 Stk. 2. Afviser nævnet et forslag til sortsnavn, kan  

 anmelderen foreslå et nyt navn inden for en frist på tre  

 måneder.
 § 5. Viser det sig efterfølgende, at  

 sortsnavnet ikke opfylder betingelserne for godkendelse i § 2, kan  

 Plantenyhedsnævnet tilbagekalde godkendelsen og pålægge  

 anmelderen inden for en frist på tre måneder at foreslå et  

 nyt navn, der opfylder disse betingelser.
Stk. 2. I en overgangsperiode fastsat af nævnet kan det  

 oprindelige navn benyttes som supplerende betegnelse sammen med det  

 godkendte, nye sortsnavn.
Efter udløbet af overgangsperioden må  

 det oprindelige sortsnavn ikke benyttes.
 § 6. Efter udløbet af den frist, der er  

 nævnt i § 4, stk. 2, afviser Plantenyhedsnævnet sorten  

 fra registrering.
 Stk. 2. Efter udløbet af den frist, der er nævnt  

 i § 5, stk. 1, kan nævnet slette registreringen af  

 sorten.
§ 7. Sortsnavnet skal anvendes ved ethvert salg og  

 enhver avertering og omtale af sorten, også efter at registreringen af  

 sorten er slettet.
Ved salg skal sortsnavnet være angivet tydeligt og  

 let læseligt.
 Stk. 2. Anvendes et varemærke, firmanavn eller lignende  

 tillægsbetegnelse i forbindelse med sortsnavnet, skal sortsnavnet  

 anføres, så det er let genkendeligt som sortsnavn.  

 Tillægsbetegnelsen skal være anmeldt til  

 Plantenyhedsnævnet.
 § 8. Overtrædelse af § 5, stk. 2,  

 2. pkt., og § 7 straffes med bøde.
 Stk. 2. Der kan pålægges selskaber m. v.  

 (juridiske personer) strafansvar efter reglerne i straffelovens 5.  

 kapitel.
 § 9. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 364 af 5. august 1970 om  

 navngivning af plantenyheder ophæves.
