 Resumé  


  

 En journalist (A) klagede over den tid der indtil da var medgået til  

 Trafikministeriets (TM's) behandling af hans anmodninger om aktindsigt i en  

 sag  

 om Øresundsforbindelsen.
Efter klagen til ombudsmanden meddelte TM A aktindsigt i sagens  

 journalkort samt i flere af sagens dokumenter.
TM henviste samtidig A til på  

 ny  

 at rette henvendelse til TM såfremt han måtte mangle yderligere dokumenter  

 fra  

 sagen.
TM var henholdsvis 6 og 4 måneder om at besvare A's  

 aktindsigtsanmodninger.
Ombudsmanden udtalte at TM's sagsbehandlingstid ved besvarelserne  

 af A's aktindsigtsanmodninger var klart uacceptable.
Ombudsmanden udtalte  

 videre  

 at han anså det for beklageligt, at TM havde afsluttet behandlingen af  

 aktindsigtsanmodningerne som anført og overladt det til A at forsøge at  

 identificere de yderligere dokumenter i sagen, som han ikke måtte have fået  

 aktindsigt i.
Ombudsmanden præciserede at ved anmodninger om aktindsigt i en  

 sag påhviler det efter offentlighedslovens bestemmelser vedkommende myndighed  

 at gennemgå samtlige sagens akter og for hvert dokument afgøre, om der kan  

 meddeles aktindsigt.
Efter sin gennemgang af sagen fandt ombudsmanden endelig  

 at TM ikke ved besvarelsen af aktindsigtsanmodningen havde været opmærksom på  

 en konkret brevveksling mellem TM og Finansministeriet, som A specielt havde  

 bedt om aktindsigt i.
Ombudsmanden henstillede til TM at genoptage  

 behandlingen  

 af denne del af aktindsigtsbegæringen. (J. nr. 1993-2015-500).
Sagsaktindsigt: Pligt til gennemgang af hele sagen. 10-dages  

 fristen.
Etapevis meddelelse af aktindsigt.
Sagsbehandlingstid.
 A klagede i et brev af 6.  

 september 1993 over den tid som Trafikministeriet på daværende tidspunkt  

 havde  

 anvendt til behandling af A's anmodning om aktindsigt i en række dokumenter  

 vedrørende den kommende faste forbindelse over Øresund.
Det fremgik af sagens akter  

 at A i et brev af 10. maj 1993 anmodede om aktindsigt i "samtlige  

 dokumenter  

 m.v., som Trafikministeriet har udarbejdet og/eller modtaget i forbindelse  

 med  

 driftsøkonomiske rentabilitetsberegninger og -analyser (herunder trafiktal)  

 i forbindelse med den kommende faste forbindelse over Øresund." A  

 henviste udtrykkeligt til et notat om Øresundsforbindelsens driftsøkonomiske  

 rentabilitet som Planlægningskontoret i DSB den 2. oktober 1990 havde  

 fremsendt  

 til Vejdirektoratet, Finansministeriet og Trafikministeriet.
A anmodede om  

 aktindsigt i tidligere udgaver og versioner af dette notat hvis disse var  

 omfattet  

 af retten til aktindsigt.
A oplyste at han ville være interesseret i at  

 gennemgå dokumenterne i Trafikministeriet fremfor at modtage dem i kopi, hvis  

 der var tale om voldsomt mange.
I et brev af 11. maj 1993 til  

 Trafikministeriet fremhævede A at det i notat af 18. marts 1991 om  

 Øresundsforbindelsens driftsøkonomiske forudsætninger, udarbejdet af  

 Trafikministeriet, bl.a. var anført, at "Realrenten sættes efter  

 anbefaling fra Finansministeriet til 5 pct p.a...." A bad også om  

 aktindsigt i denne anbefaling.
Hvis ikke anbefalingen var omfattet af  

 offentlighedsloven,  

 bad A om at få oplyst hvordan og under hvilke omstændigheder  

 Finansministeriet  

 var kommet med denne anbefaling til Trafikministeriet.
 Den 26. maj 1993 svarede  

 Trafikministeriet at A's anmodninger om aktindsigt ville blive behandlet  

 snarest muligt.
 I en skrivelse modtaget i  

 Trafikministeriet den 1. juni 1993 rykkede A for svar på de 2 skrivelser.  

 (A's  

 skrivelse må have krydset Trafikministeriets skrivelse af 26. maj 1993).
Den 24. juni 1993 rykkede A  

 igen for svar.
A bad om at få en vurdering fra ministeriets side af hvornår  

 han  

 ville få svar, hvis hans anmodninger ikke kunne imødekommes umiddelbart.
 I et brev af 29. juni 1993  

 anmodede A om aktindsigt i et notat udarbejdet den 19. februar 1991 af  

 Trafikministeriet der bl.a. behandlede spørgsmålet om DSB's og SJ's  

 nettofordele ved en fast forbindelse over Øresund.
 Den 6. september 1993 rykkede  

 A på ny for svar på sine aktindsigtsanmodninger af 10. maj, 11. maj og 29.  

 juni  

 1993. A  

 gjorde samtidig ministeriet opmærksom på at han samme dato havde klaget til  

 mig over ministeriets langsommelige sagsbehandling.
I sin klage til mig påpegede  

 A at hans ønske om at gennemse dokumenterne i Trafikministeriet, hvis der var  

 voldsomt mange, var et forsøg fra hans side på at gøre adgangen til  

 dokumenterne så enkel og dermed så hurtig som mulig.
A henviste til  

 bemærkningerne til forslaget til lov om offentlighed i forvaltningen der  

 fremhæver vigtigheden af hurtig behandling og afgørelse af sager om  

 aktindsigt.
A oplyste endvidere at han  

 den 10. og 11. maj 1993 også havde anmodet Vejdirektoratet om aktindsigt i  

 direktoratets sag og bl.a. havde bedt om aktindsigt i et særligt "bilag  

 2", som Vejdirektoratet skulle have udarbejdet, og som skulle belyse  

 takstniveauets betydning for trafikmængden.
Vejdirektoratet svarede den 19.  

 maj 1993 at "det er internt aftalt, at Trafikministeriet som overordnet  

 ansvarlig tager stilling til Deres henvendelse." A anmodede den 26. maj  

 1993 Vejdirektoratet om yderligere oplysninger om indholdet af  

 Vejdirektoratets aftale med Trafikministeriet.
I et brev af 9. september  

 1993 bad jeg Trafikministeriet om en udtalelse i anledning af klagen.
Jeg bad  

 om at udtalelsen efter omstændighederne blev afgivet snarest muligt.
 Efter telefonisk at have  

 rykket Trafikministeriet flere gange for ministeriets udtalelse rykkede jeg  

 senest i skrivelse af 8. november 1993 ministeriet for svar.
A klagede i en skrivelse af  

 5. november 1993 over at en anmodning om aktindsigt i journalkort ikke var  

 blevet besvaret.
Det drejede sig om journalkort der hørte til sagerne om  

 "den driftsøkonomiske rentabilitet i og prognoser, skøn etc. angående  

 dertil hørende trafikmængder i forbindelse med en kommende fast forbindelse  

 over Øresund". A henviste til at det bl.a. var journalkortene fra sag  

 nr. 90-84260-2 og 90-84260-3, han ønskede kopi af.
A rykkede samtidig  

 ministeriet for svar på sin aktindsigtsanmodning.
I en skrivelse af 11.  

 november 1993 besvarede Trafikministeriet A's aktindsigtsanmodning.  

 Ministeriet  

 vedlagde journalkort vedrørende de 2 journalnumre.
Ministeriet skrev  

 endvidere  

 følgende:
"Ministeriet er på  

 baggrund af den rapport, De har udarbejdet om Øresundsforbindelsen, der er  

 offentliggjort  

 for nylig, bekendt med, at De allerede er i besiddelse af dokumenter fra  

 nævnte  

 sager, som derfor ikke vedlægges påny.
Der vedlægges yderligere dokumenter,  

 idet ministeriet går ud fra, at De retter henvendelse hertil såfremt De  

 herefter måtte mangle dokumenter i sagen." Ministeriet beklagede den  

 sene besvarelse der blev forklaret med ressourceproblemer.
I ministeriets udtalelse til  

 mig af 15. november 1993 beklagede ministeriet dybt den sene besvarelse.  

 Ministeriet henviste til en nærmere redegørelse som jeg havde fået i en  

 udtalelse fra ministeriet i en anden sag.
Ministeriet redegjorde i denne  

 udtalelse således for baggrunden for den sene besvarelse af en anden  

 anmodning  

 om aktindsigt:
 "...
Under telefoniske drøftelser  

 med medarbejdere hos Folketingets Ombudsmand er det oplyst, at begrænsede  

 ressourcer kombineret med bl.a. en række personalemæssige og organisatoriske  

 ændringer  

 i indeværende år har medført, at det ikke har været muligt at ekspedere sager  

 med den ønskede hurtighed, uanset et betydeligt merarbejde og inddragelse af  

 ferie, hvorved bemærkes, at ministeriet i dag alene har en enkelt  

 medarbejder,  

 der har deltaget i arbejdet vedrørende Øresundsforbindelsen siden 1990, hvor  

 dette blev indrettet med henblik på indgåelsen af en regeringsaftale og  

 fremsættelse  

 af lovforslag om Øresundsforbindelsen, hvilket har medført særlige  

 ressourceproblemer, idet vedkommende udover Øresundsforbindelsen og andre  

 spørgsmål om faste forbindelser (Storebæltsforbindelsen) samtidig har  

 varetaget andre sagsområder af betydelig offentlig interesse eller har været  

 konstitueret i anden stilling.
Sidstnævnte er påny tilfældet for tiden,  

 hvilket  

 har medført yderligere forsinkelse af sagen.
Hertil kommer de særlige  

 problemer vedrørende anmodning om aktindsigt, som et sagsområde om faste  

 forbindelser kan give anledning til, jf. nedenfor.
 Såfremt Folketingets  

 Ombudsmand ønsker en uddybning af ovenstående skal ministeriet foreslå, at  

 der  

 afholdes et møde herom, hvor ministeriet også vil kunne give en nærmere  

 redegørelse for arbejdet med Øresundsforbindelsen, som i en række andre  

 tilfælde har givet anledning til henvendelser til Folketingets Ombudsmand,  

 herunder enkelte vedrørende sager om aktindsigt.
 Sager om aktindsigt har også  

 i relation til ministeriet været af begrænset omfang, hvilket skyldes, at  

 ministeriet - oftest på baggrund af telefoniske henvendelser - har udleveret  

 ønsket materiale, herunder også i tilfælde, hvor offentlighedslovens  

 undtagelsesbestemmelser kunne have været bragt i anvendelse.
Arbejdet med  

 Øresundsforbindelsen har været et projektarbejde af meget betydeligt omfang,  

 men det har stedse været et aktuelt lovgivningsprojekt med et bestemt angivet  

 indhold i henseende til, hvad der ønskes reguleret, nemlig en fast  

 forbindelse  

 mellem København og Malmø. Lovgivningsprojektet er gennemført i samarbejde  

 med  

 en lang række ministre og myndigheder, m.v., idet de interesser som disse  

 repræsenterer og som naturligt er knyttet til et anlægsarbejde af denne  

 størrelsesorden  

 alene herved har kunnet tilgodeses.
Samarbejdet har været organiseret mere  

 eller mindre formelt, herunder i en række arbejdsgrupper dels her i landet og  

 dels i arbejdsgrupper, hvori der har været repræsentanter for de to lande.  

 Som  

 et resultat af dette arbejde er udarbejdet et meget betydeligt antal  

 dokumenter, hvoraf hovedparten er dokumenter af mere foreløbig karakter, der  

 har tjent til forberedelse af beslutningsgrundlaget for det politiske niveau.
Det følger af ovenstående, at  

 anmodninger om aktindsigt undertiden kan give anledning til et betydeligt  

 arbejde med henblik på nærmere at fastlægge karakteren af hvert dokument for  

 sig i relation til offentlighedsloven.
Den enkelte sag kan således indeholde  

 dokumenter der på sædvanlig måde er indgået til ministeriet, dokumenter  

 udarbejdet som led i arbejdet i særlige arbejdsgrupper m.v.
I det omfang  

 dokumentet herefter kan anses for at falde ind under en af  

 undtagelsesbestemmelserne i offentlighedsloven skal der derefter ifølge  

 lovens  

 § 8 og § 11, stk. 1, tages konkret stilling til om dokumentet indeholder  

 oplysninger om faktiske omstændigheder eller om der blot er tale om  

 vurderinger,  

 idet denne sondring ikke forekommer enkel.
..." I en skrivelse til A udtalte  

 jeg følgende:
"Som det fremgår af det  

 Trafikministeriet har anført, har jeg også behandlet en anden sag der bl.a.  

 omhandlede Trafikministeriets sagsbehandlingstid ved besvarelse af en  

 anmodning om aktindsigt.
Til Deres orientering vedlægger jeg kopi af min  

 udtalelse i den anden sag. (Udtalelsen er optaget i beretningen som nr.  

 17-1).
 For så vidt angår de  

 retningslinier der gælder for den tid, der bør medgå til behandlingen af en  

 aktindsigtsbegæring,  

 henviser jeg til det jeg har anført i den vedlagte udtalelse af ... Jeg  

 henviser tillige til det jeg har anført  

  

 om  

  

 underretninger vedrørende offentlighedslovens 10-dages-frist,  

  

 om  

  

 besvarelse af rykkerskrivelser og  

  

 om  

  

 den pligt, som forvaltningsmyndigheden  

 har til på eget initiativ at meddele den aktindsigtssøgende aktindsigt i  

 journalkort.
 Trafikministeriets skrivelse  

 af 11. november 1993 indeholder en samlet besvarelse af Deres anmodninger om  

 aktindsigt af 10. maj, 11. maj og 29. juni 1993. Trafikministeriet anvendte 6  

 måneder til besvarelse af Deres oprindelige aktindsigtsanmodninger af 10. og  

 11. maj 1993 og over 4 måneder til besvarelse af anmodningen af 29. juni  

 1993.
Trafikministeriets sagsbehandlingstid  

 ved besvarelse af Deres anmodninger om aktindsigt er efter min mening klart  

 uacceptabel.
Jeg henviser til det jeg har anført i min udtalelse optrykt i  

 Folketingets Ombudsmands beretning for året 1990, s. 50ff.
På tilsvarende  

 måde  

 er det uacceptabelt  

  

 at  

  

 Trafikministeriet  

 ikke inden for 10 dage underrettede Dem om, hvornår afgørelse kunne ventes at  

 foreligge,  

  

 at  

  

 Trafikministeriet ikke  

 i sin skrivelse af 26. maj angav, hvad grunden var til, at der ikke blev  

 truffet afgørelse inden for fristen,  

  

 at  

  

 Trafikministeriet ikke gav en form for nærmere tidsmæssig angivelse af,  

 hvornår afgørelse kunne forventes at foreligge, og  

  

 at  

  

 Deres rykkerbreve ikke blev besvaret.
 Jeg har gjort Trafikministeriet  

 bekendt med min opfattelse.
I Trafikministeriets svar af  

 11. november 1993 sendte ministeriet Dem journalkort og yderligere  

 dokumenter.  

 Under henvisning til Deres offentliggjorte rapport om Øresundsforbindelsen  

 meddelte ministeriet Dem endvidere at ministeriet gik ud fra, at De rettede  

 henvendelse, hvis De herefter måtte mangle dokumenter i sagen.
Jeg har  

 opfattet  

 dette svar på den måde at ministeriet anså sin behandling af Deres  

 aktindsigtsbegæring  

 for afsluttet, medmindre De vendte tilbage til sagen.
At ministeriet under  

 henvisning til Deres offentliggjorte rapport ikke vedlagde de dokumenter fra  

 ministeriets sag, som De havde omtalt heri, og som De derfor måtte antages at  

 kende, kan ikke i sig selv give mig anledning til bemærkninger.
Om det  

 forhold  

 at ministeriet sendte Dem en del af sagens resterende dokumenter, skal jeg  

 bemærke følgende:
Når en sag indeholder enkelte  

 dokumenter, hvor retten til aktindsigt er tvivlsom og kræver nærmere  

 undersøgelser og overvejelser, er det i god overensstemmelse med  

 offentlighedsloven straks at meddele aktindsigt i de dokumenter hvor retten  

 til  

 aktindsigt er utvivlsom, og så senere vende tilbage med en afgørelse  

 vedrørende  

 de resterende dokumenter.
Hvis 10-dages fristen i lovens § 16, stk. 2, herved  

 forventes overskredet, skal myndigheden underrette den begærende om grunden  

 til  

 overskridelsen og om hvornår en afgørelse kan forventes at foreligge.
Den  

 delvise aktindsigt i ministeriets afgørelse i skrivelsen af 11. november 1993  

 er imidlertid ikke begrundet i dette forhold, jf. at ministeriet herved  

 afsluttede sin behandling af sagen.
Om ministeriets opfordring til Dem om at  

 vende tilbage til sagen hvis De måtte mangle dokumenter i sagen, skal jeg  

 bemærke følgende:
Hvis en myndighed er i tvivl  

 om indholdet eller rækkevidden af en anmodning om aktindsigt, er myndigheden  

 naturligvis berettiget til at søge denne tvivl afklaret ved henvendelse til  

 ansøgeren.
En sådan tvivl synes dog ikke at have været anledning til  

 ministeriets omtalte bemærkninger i skrivelsen af 11. november 1993. Af Deres  

 offentliggjorte rapport s. 43-44 fremgår klart hvilke dokumenter De havde  

 anvendt  

 som grundlag for rapporten, og dermed hvilke dokumenter som ministeriet med  

 rette kunne antage, De var bekendt med.
Når hertil lægges de yderligere  

 dokumenter, som ministeriet med skrivelsen af 11. november 1993 meddelte Dem  

 aktindsigt i, må jeg lægge til grund at ministeriet ved en gennemgang af  

 akterne i sagen med forholdsvis stor sikkerhed kunne udskille de resterende  

 dokumenter.
Jeg må anse det for beklageligt at ministeriet på denne baggrund  

 afsluttede sin behandling af sagen og overlod det til Dem at forsøge at  

 identificere de yderligere dokumenter i sagen.
Ved anmodninger om aktindsigt  

 i  

 en sag (til forskel fra anmodninger om aktindsigt i et enkelt eller enkelte  

 dokumenter fra sagen) påhviler det efter offentlighedslovens bestemmelser  

 vedkommende  

 myndighed at gennemgå samtlige sagens akter og for hvert enkelt dokument  

 afgøre  

 om der kan meddeles aktindsigt.
Deres anmodning om aktindsigt angik sagen i  

 sin  

 helhed.
Hvis der ikke kan meddeles aktindsigt i samtlige af sagens dokumenter  

 eller oplysninger, skal myndigheden nærmere begrunde afslaget på aktindsigt i  

 overensstemmelse med bestemmelserne i forvaltningslovens §§ 22-24.
 Jeg har gjort ministeriet  

 bekendt med min opfattelse.
Det fremgår af sagen at De  

 efter modtagelsen af ministeriets skrivelse af 11. november 1993 flere gange  

 har rettet henvendelse til ministeriet og anmodet om aktindsigt i en lang  

 række  

 konkret opregnede dokumenter.
Endvidere har De i en skrivelse til mig af 28.  

 november 1993 der vedrørte behandlingen af Deres aktindsigtsanmodninger i  

 både  

 Trafikministeriet, Finansministeriet og DSB, klaget over at De ikke har fået  

 svar fra de nævnte myndigheder.
Jeg oversendte den 6. december 1993 Deres  

 skrivelse  

 af 28. november 1993 til bl.a.
Trafikministeriet med henblik på at  

 ministeriet  

 snarest ville meddele Dem endeligt svar på Deres anmodninger om aktindsigt.  

 ...
 Som jeg underrettede Dem om i  

 min skrivelse af 18. januar 1993, har jeg drøftet behandlingen af  

 aktindsigtssager vedrørende Øresundsforbindelsen med Trafikministeriet.  

 Ministeriet  

 har meddelt at De vil få svar på Deres aktindsigtsanmodninger inden for meget  

 kort tid.
 ...
Trafikministeriet har ikke i  

 sin afgørelse af 11. november 1993 på nogen måde omtalt det forhold at der  

 skulle foreligge en beslutning om, at ministeriets svar på Deres  

 aktindsigtsanmodning  

 også skulle udgøre et svar på den aktindsigtsanmodning, som De havde rettet  

 til  

 Vejdirektoratet.
Trafikministeriet har heller ikke på baggrund af Deres klage  

 til mig nævnt dette forhold i sin udtalelse.
 Da jeg ikke kender baggrunden  

 for eller har fået en redegørelse for indholdet af den beslutning der måtte  

 være truffet af Trafikministeriet i samarbejde med Vejdirektoratet, har jeg i  

 dag henstillet til Trafikministeriet at ministeriet over for Dem redegør for  

 dette forhold.
 Jeg beder Dem afvente at  

 Trafikministeriet over for Dem redegør herfor, før De tager stilling til, om  

 der er grundlag for at klage til mig.
 Jeg har i forbindelse med min  

 gennemgang af sagen bemærket at Trafikministeriet i afgørelsen af 11.  

 november  

 1993 har meddelt Dem, at der ikke, for så vidt angår realrenten i  

 beregningerne, foreligger brevveksling herom med Finansministeriet.
Ved min gennemgang af de  

 sagsakter fra Trafikministeriet som jeg har haft til gennemsyn i forbindelse  

 med den anden sag om aktindsigt, som er omtalt ovenfor, har jeg noteret mig  

 at  

 der foreligger et notat fra Budgetdepartementet af 4. februar 1991 med  

 overskriften "  

  

 Fast forbindelse over  

 Øresund - valg af forrentningsfaktor.  

  

 " Jeg er umiddelbart af den  

 opfattelse at dette notat omhandler det forhold, som De har ønsket aktindsigt  

 i.
Under henvisning til at der foreligger dette notat, har jeg henstillet til  

 Trafikministeriet at ministeriet, i forbindelse med at ministeriet udtømmende  

 besvarer Deres aktindsigtsanmodninger, genoptager behandlingen af denne del  

 af  

 Deres anmodning om aktindsigt.
Jeg har, på baggrund af det  

 jeg har anført ovenfor, bedt Trafikministeriet om at underrette mig om hvad  

 ministeriet foretager sig i sagen." NOTER (*1) Jf.  

 FOB 1990, s. 50ff.
