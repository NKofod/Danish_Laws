Aftale mellem ministeren for statens lønnings- og pensionsvæsen og  

 Statstjenestemændenes centralorganisation I, Statstjenestemændenes  

 centralorganisation II og Danske statsembedsmænds Samråd om rådighedstillæg til erstatning for honorarer for rådighedstjeneste m.v.,  

 som bortfalder pr. 1. april 1970.
I medfør af bestemmelsen i § 45, stk. 1, i lov nr. 291/1969 aftales følgende:
§ 1 Fra 1. april 1970 ydes et rådighedstillæg til tjenestemænd og dermed  

 ligestillede, som fra nævnte tidspunkt mister et hidtil oppebåret  

 finanslovhonorar for rådighedstjeneste.
§ 2 Rådighedstillæggets grundbeløb fastsættes til samme beløb som det hidtidige grundhonorar.
§ 3 Et rådighedstillæg efter tilsvarende principper ydes, selvom det  

 bortfaldne finanslovhonorar har haft anden betegnelse end rådighedshonorar,  

 såfremt honoraret har været fastsat som godtgørelse for manglende sædvanlig  

 betaling for overarbejde, mistede fridage, natpenge, delt tjeneste og  

 tjeneste på lørdage og søndage m.v.
§ 4 Såfremt rådighedstjenesten ikke har været vederlagt med honorar, men med  

 andet fast vederlag, som bortfalder, gælder samme kompensationsordning som  

 anført ovenfor.
 Dersom det hidtidige faste vederlag ikke eller kun delvis har været  

 reguleret som finanslovhonorarer, foretages der ved fastsættelsen af  

 rådighedstillæggget en omregning, således at rådighedstillæggets årlige  

 grundbeløb (rundet op til nærmeste 10 kr.) suppleret med midlertidig tillæg  

 og dyrtidstillæg svarer til det bortfaldne vederlags bruttobeløb pr. 1. april  

 1970.
§ 5 Rådighedstillæg efter §§ 1 - 4 ydes kun under forudsætning af, at  

 rådighedstjeneste i samme omfang som hidtil udføres af den ansatte, og kun  

 såfremt der ikke ved stillingens klassificering er eller bliver taget hensyn  

 til den med stillingen forbundne rådighedstjeneste.
§ 6 De ved denne aftale fastsatte rådighedstillæg kan for enkelte eller flere  

 grupper erstattes af anden med vedkommende centralorganisation aftalt  

 ordning.
I øvrigt forbliver aftalen i kraft, indtil den opsiges af en af  

 parterne.
København, den 13. marts 1970 Statstjenestemændenes  

 centralorganisation I Børge Aanæs Statsmændenes centralorganisation II Jens Christensen Danske statsembedsmænds samråd H.
C.
Engell Ministeriet for statens lønnings- og pensionsvæsen P.
M.
V.
