Bekendtgørelse om ændring af bekendtgørelse om afgivelse af radiodækningsplaner og oplysninger om eksisterende antennepositioner § 1 I bekendtgørelse nr. 954 af 7. juli 2010 om afgivelse af radiodækningsplaner og oplysninger om eksisterende antennepositioner foretages følgende ændringer:
 1. § 5, stk. 2, nr. 4, affattes således:
»4) Positionsangivelse, aflæst maksimalt en meter fra antennepositionens fysiske placering, i form af geografiske koordinater for antennepositionens placering, samt hvor det er muligt, nærmeste adresse som angiver antennepositionens placering.« 2. I § 5 indsættes som stk. 3:
»Stk. 3. Eksisterende positioner, der ved bekendtgørelsens ikrafttræden var indberettet, men ikke var angivet med den under stk. 2, nummer 4, angivne nøjagtighed, skal senest ved indberetningen 1. juli 2016 indberettes med denne nøjagtighed.« § 2 Bekendtgørelsen træder i kraft den 30. juni 2011.
