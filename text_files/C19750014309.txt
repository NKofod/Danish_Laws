(Til alle amtsråd, kommunalbestyrelser,  

 skolekommissioner, skolenævn, lærerråd og skoleledere udenfor  

 København) I.
Indledning.
Lovens ikrafttræden.  Folketinget har den 13. juni  

 1975 vedtaget en ny lov om folkeskolen, der træder i kraft den 1. august  

 1976. Loven er stadfæstet den 26. juni 1975 og bekendtgjort i Lovtidende som  

lov nr. 313 af 26. juni 1975  , der blev udsendt i særtryk den 18.  

 juli 1975.
 Ministeriet skal i dette cirkulære give en almindelig orientering  

  om lovens indhold og forudsætninger, således som disse fremgår af  

 bemærkningerne til lovforslaget og af behandlingen i folketinget (afsnit II  

 nedenfor). Man skal i denne forbindelse navnlig omtale de bestemmelser,  

 hvorved loven adskiller sig fra reglerne i den gældende lov.
Derimod vil der ikke  i dette cirkulære blive fastsat sådanne  

 supplerende eller udfyldende regler, som det efter loven er overladt til  

 undervisningsministeren at fastsætte om bestemte forhold.
Men der vil i et  

 særligt afsnit herom blive givet en  foreløbig oversigt  over, hvornår  

 de forskellige bekendtgørelser og cirkulærer og vejledninger, der skal  

 udarbejdes i henhold til loven, kan forventes udsendt fra ministeriet (afsnit  

 III nedenfor). Dette er ikke mindst af betydning for den revision af  

 kommunernes skoleplaner og undervisningsplaner,  som forudsættes  

 gennemført inden lovens ikrafttræden, og som omtales nedenfor i afsnit IV.
Loven træder som nævnt i kraft den 1. august 1976  , og fra samme  

 dato ophæves den gældende folkeskolelov.
Herfra gælder dog følgende  

undtagelser  , jfr. den nye lovs §§ 48 og 49:
a.
Lovens kapitel 5 (§§ 32-39) om undervisningspligt og om indskrivning og  

 optagelse i folkeskolen har virkning allerede fra den 1. august 1975  

  . Om betydningen heraf henvises der til afsnit II, 19 og 20 nedenfor.
 Om ophævelsen af de bekendtgørelser og cirkulærer, der er udstedt i medfør  

 af den gældende folkeskolelov, henvises der til oversigten i afsnit V.
II.
Almindelig orientering om den nye lovs indhold.
 De væsentligste ændringer i forhold til den gældende lov er, at delingen  

 af eleverne efter 7. klassetrin i en 8.-10. klasse-afdeling og en  

 realafdeling bortfalder, og at de nuværende afsluttende prøver og eksaminer  

 (statskontrolleret prøve efter 9. og 10. klasse, teknisk og udvidet teknisk  

 forberedelseseksamen og realeksamen) afløses af frivillige afgangsprøver  

 (Folkeskolens afgangsprøver og Folkeskolens udvidede afgangsprøver). Disse  

 ændringer omtales nedenfor i afsnit 2, 7 og 10.
 De nye bestemmelser vil i øvrigt blive omtalt i tilnærmelsesvis samme  

 rækkefølge som lovens, dog således at man vil søge at fremhæve sammenhængen  

 mellem på den ene side reglerne i lovens kapitel 2 om selve  

 undervisningstilbuddet og om undervisningens organisation (§§ 3-18) og på den  

 anden side reglerne i kapitel 3 om kommunernes forpligtelser til at sørge for  

 undervisning m.v. og om det enkelte skolevæsens opbygning (§§ 19-26).
 1. Folkeskolens formål.
 Lovens formålsbestemmelse (§ 2) vil blive retningsgivende for de  

 beslutninger, der skal træffes i flere led om grundlaget for undervisningen  

 og om rammerne for det daglige arbejde i skolerne.
 Der tænkes herved bl.a. på:
 Det falder uden for rammerne af dette cirkulære at give nærmere vejledning  

 med hensyn til formålsbestemmelsens anvendelse i disse relationer eller med  

 hensyn til dens fortolkning i øvrigt.
 2. Folkeskolens generelle struktur.
 Efter lovens § 3, stk. 1, omfatter folkeskolen fremtidig en 1-årig  

 børehaveklasse, en 9-årig grundskole (1.-9. klassetrin) og en 1-årig 10.  

 klasse.
 Folkeskolen er herefter en udelt skole  , hvor eleverne i  

 princippet holdes sammen i de oprindelige klasser gennem hele skoleforløbet.
 Dette princip har fundet udtryk i loven i en række forskellige  

 bestemmelser, der kan sammenfattes i følgende hovedpunkter:
A.
Der kan ikke foretages nogen opdeling eller udskillelse af eleverne  

 i en klasse på grundlag af deres evner eller standpunkt.
 Herefter gælder kun følgende undtagelser:
 g , jfr. § 4, stk. 6, og afsnit 5 nedenfor.
B.
Den enkelte elev undervises på det klassetrin, der svarer til  

 elevens »skolealder«  , dvs. det antal år, eleven har modtaget  

 undervisning, jfr. lovens § 11, stk. 1.
Denne regel kan dog fraviges i særlige tilfælde, men kun med forældrenes  

 samtykke, jfr. nærmere § 11, stk. 1, 2 og 3. pkt.
Bestemmelserne om oprykning  

 i skolestyrelseslovens § 62, stk. 1, og § 27, stk. 2, må herefter opfattes  

 således, at lærerrådets stillingtagen kun er vejledende for forældrene, og at  

 den ikke kan indankes for skolenævnet.
C.
De enkelte klassetrin (de enkelte »årgange«) undervises  

 hver for sig.
 Herfra gælder følgende undtagelser:
D.
Det skal tilstræbes, at den klassedannelse, der har fundet sted ved  

 elevernes optagelse i 1. klasse, kan bevares på de følgende klassetrin,  

  jfr. § 23, stk. 3. Dette gælder også ved elevernes overflytning fra en skole  

 for de yngre til en skole med ældre klassetrin eller ved omlægning af  

 distriktsgrænser mellem bestående skoler, jfr. § 22, stk. 4. Loven er  

 imidlertid ikke til hinder for, at der foretages opbrydning og sammenlægning  

 af eksisterende klasser, hvis udviklingen i elevtallet gør det nødvendigt.  

 Men der kan ikke  foretages ny klassedeling på grundlag af elevernes  

 valg af fag eller kurser, jfr. § 23, stk. 3, 2. pkt.
E.
Endelig forudsættes det, at at de enkelte klasser normalt undervises  

 hver for sig og med deltagelse af alle klassens elever.   Dette gælder  

 dog kun med følgende væsentlige modifikationer, hvoraf nogle allerede er  

 nævnt foran under A og C:
 3. Undervisningsfagene.
A.
Bestemmelserne herom findes i lovens §§ 4, 7 og 9 samt i § 6, stk. 2  

 (»klassens time«). Der kan skelnes mellem følgende  

kategorier  af fag, hvorved bemærkes, at enkelte fag forekommer i  

 flere kategorier:
a.
Obligatoriske fag  , som alle elever skal deltage i på de  

 angivne klassetrin.
Disse er:
dansk, klassens time, idræt (1.-10.), regning/matematik (1.-9.), kristendomskundskab (1.-6., 7. el. 8., og 9.), formning, musik (1.-5.), historie, geografi, biologi (3.-7.), håndarbejde (4.), sløjd (5.), hjemkundskab (6.), engelsk (5.-10.), fysik/kemi (7.-9.) og samtidsorientering (8.-10.).
b.
Tilbudsfag  som skal  tilbydes eleverne på de angivne  

 klassetrin som frivillig undervisning.
Tilbudsfagene er:
tysk (7.-10.), latin (9.) og regning/matematik, kristendomskundskab/religion, fysik/kemi, fransk (10.).
c.
Valgfag  som kan  tilbydes eleverne på 8.-10. klassetrin  

 som frivillig undervisning.
Valgfagene er:
maskinskrivning og fotolære, drama og filmkundskab, historie, geografi og biologi, formning, musik, håndarbejde, sløjd og hjemkundskab, motorlære og andre værkstedsfag, kendskab til uddannelsesforhold og til vilkårene i arbejdslivet, herunder  

 besøg og praktikophold i virksomheder og institutioner (arbejdskendskab).
Der kan ikke etableres undervisning i andre fag  end dem, loven  

 nævner, jfr. dog § 9, stk. 3, om undervisning i andre »praktisk eller  

 kunstnerisk betonede fag« på 8.-10. klassetrin og i andre fagområder i  

 10. klasse.
Der vil endvidere være mulighed for at udvide fagkredsen som led  

 i et forsøgsarbejde, jfr. lovens § 18 og afsnit 17 nedenfor.
B.
Om undervisningsfagene gælder i øvrigt følgende:
 Den valgfri undervisning kan være fælles for elever fra flere klassetrin,  

 jfr. § 23, stk. 2, pkt. 3.
 På 8. og 9. klassetrin kan de her omtalte fem fag alle tilbydes som  

 egentlige valgfag, og eleverne er i så fald ikke forpligtet til at vælge  

 nogen af dem, jfr. pkt. 4 nedenfor.
at  afgørelsen om elevernes deltagelse træffes af  

 forældrene  , efter samråd mellem forældrene, eleven og skolen, jfr. §  

 11, stk. 3 (alene bortset fra de tilfælde, hvor eleven er fyldt 18 år eller  

 har indgået ægteskab, jfr. § 46, stk. 1, 2. pkt.), at  det samlede ugentlige timetal for den obligatoriske  

  undervisning på 8. og 9. klassetrin ikke må overstige 22 timer, jfr. § 16,  

 stk. 2, 1. pkt., og at  det samlede ugentlige timetal for de valgfag  , den  

 enkelte elev kan deltage i, ikke må være mindre end det timetal, eleven kan  

 bruge til tilbudsfag, jfr. § 9, stk. 4. Undervisningen i valgfag skal med  

 andre ord udgøre et reelt alternativ til tilbudsfagene.
Dette krav kan  

 imidlertid opfyldes ved henvisning til ungdomsskolen, jfr. nærmere § 22, stk.  

 3.
For elever, der ikke vælger tysk på 7. klassetrin  , jfr. § 4, stk.  

 2, er der ikke i loven givet anvisning på, hvilken undervisning der skal  

 tilbydes i stedet.
Ministeriet vil finde det rigtigst, at det - for så vidt  

 specialundervisning ikke er begrundet -  tilbydes  de pågældende  

 elever at deltage i undervisning, der er tilrettelagt for andre klassetrin  

 efter § 4, stk. 4, eller § 9, stk. 1, eller  i en undervisning, som er  

 tilrettelagt specielt for denne elevgruppe inden for de fag, der ikke er  

 obligatoriske på 7. klassetrin.
Forældrene afgør, om eleven skal modtage et  

 sådant tilbud.
 4. Særligt om kristendomsundervisningen.
 Om undervisningen i det obligatoriske fag kristendomskundskab gælder  

 enkelte særlige bestemmelser:
a.
Faget er som nævnt obligatorisk på alle klassetrin i grundskolen (1.-9.  

 klassetrin) undtagen 7. eller 8. klassetrin  . Denne valgmulighed for  

 de lokale skolemyndigheder skyldes ønsket om at kunne undlade undervisning i  

 kristendomskundskab på det klassetrin, hvor eleverne normalt går til  

 konfirmationsforberedelse.
b.
Fagets centrale kundskabsområde  er fastlagt i selve loven, jfr.  

 § 5, stk. 1. Denne fastlæggelse er naturligvis bindende for de lokale  

 myndigheders udformning af undervisningsplanens bestemmelser om det faglige  

 indhold, jfr. § 16, stk. 1, nr. 2.
Det er i øvrigt forudsat, at orienteringen om fremmede religioner og  

 andre livsanskuelser  , jfr. lovens § 6, stk. 1, nr. 4, skal kunne  

 henlægges enten  til undervisningen i kristendomskundskab eller  

  til undervisningen i orienteringsfagene.
Nærmere regler herom vil blive  

 udsendt i henhold til lovens § 6, stk. 3, jfr. afsnit III, pkt. 6.
c.
Den hidtidige adgang til efter forældrenes anmodning at blive  

fritaget  for at deltage i denne undervisning er i princippet  

 opretholdt uændret, jfr. nærmere lovens § 5, stk. 2. Det bemærkes i denne  

 forbindelse, at der ikke  er hjemmel til at efterprøve, om  

 forældremyndighedens indehaver opfylder erklæringen om selv at ville sørge  

 for barnets religionsundervisning.
 5. Supplerende undervisning.
 Den nye bestemmelse i lovens § 4, stk. 6, tager sigte på tilfælde, hvor  

 eleven ikke er handicappet i den forstand, at elevens personlige udvikling  

 kræver en særlig hensyntagen eller støtte, (jfr. afsnit 15 nedenfor om  

 specialundervisning), men hvor de rent ydre omstændigheder har bevirket, at  

 eleven midlertidigt har vanskeligt ved at følge den almindelige undervisning  

 i klassen.
 De nærmere regler om denne undervisning vil blive fastsat særskilt, jfr.  

 afsnit III, pkt. 10.
 6. Obligatoriske emner.
 Efter lovens § 6, stk. 1, skal en række emner indgå i den obligatoriske  

 undervisning.
 Af disse emner er »fremmede religioner og andre livsanskuelser«  

 nye.
 Der henvises herom til afsnit 4.b. foran.
I forhold til den gældende lov er bibliotekskundskab og svømning udgået.  

 For så vidt angår bibliotekskundskab  er det herved forudsat, at  

 elevernes indføring i brugen af biblioteker efterhånden er så vel indarbejdet  

 i den almindelige skolebibliotekspraksis, at det ikke længere er nødvendigt  

 at nævne dette emne særskilt i loven.
For så vidt angår svømning  har  

 forpligtelsen til at etablere svømmeundervisning hidtil været betinget af, at  

 de praktiske muligheder herfor var til stede.
Ministeriet finder det fortsat  

 meget ønskeligt, at der kan gives alle elever undervisning i svømning som led  

 i det obligatoriske fag idræt.
 En del af undervisningen i de obligatoriske emner vil kunne gives inden  

 for »klassens time« (§ 6, stk. 2). Dette gælder navnlig  

 undervisningen i færdselslære og i uddannelses- og erhvervsorientering.  

 Klassens time skal dog fortrinsvis anvendes til varetagelse af klasselærerens  

 sociale og almenpædagogiske opgaver i samvær med klassen.
 Der henvises i øvrigt til lovens § 6, stk. 3. De heri omtalte regler vil  

 blive fastsat særskilt, jfr. afsnit III, pkt. 6. Der kan dog ikke forventes  

 udsendt nye regler om seksualoplysning, jfr. afsnit V, C, pkt. 24.
 7. Delingen i to kurser i visse fag på 8.-10.  

 klassetrin.
A.
Efter lovens § 8, stk. 1, gives undervisningen i regning/matematik,  

 engelsk og tysk på 8.-10. klassetrin og fysik/kemi på 9. og 10. klassetrin i  

to kurser af forskelligt indhold.  Kurserne benævnes  

 »grundkursus« og »udvidet kursus«.
 Delingen i de to kurser forudsættes normalt gennemført således, at  

 eleverne undervises på hvert sit hold  i de pågældende fag, idet  

 holdene naturligvis kan sammensættes af elever fra flere klasser på samme  

 klassetrin (parallelklasser), herunder eventuelt elever fra andre skoler,  

 jfr. § 22, stk. 2.
 Ved skoler, der kun omfatter een klasserække for 8. og 9. klassetrin, og  

 hvor et samarbejde med en anden skole ikke er praktisk muligt, f.eks. på  

 grund af afstandene, kan undervisningen i to kurser efter § 8, stk. 1, dog  

 tilrettelægges således, at alle elever i klassen undervises sammen  ,  

 altså uden nogen holddeling i de pågældende fag eller eventuelt med  

 holddeling i enkelte timer.
Eleverne skal efter § 8, stk. 2, kunne vælge mellem de to kurser i  

 hvert fag for sig  , således at grundkursus i et eller flere af fagene  

 kan kombineres med udvidet kursus i andre.
Man er opmærksom på, at dette kan  

 medføre, at undervisningen i et af kurserne må henlægges til de sene  

 eftermiddagstimer ved skoler, hvor de to kurser i samme fag ikke kan lægges  

 parallelt i skemaet.
Dette vil navnlig blive aktuelt for faget fysik/kemi,  

 idet de to hold i dette fag normalt må undervises i samme faglokale.
B.
Efter lovens § 8, stk. 3, kan undervisningsministeren godkende,  at  

 delingen i de to kurser undlades ved den enkelte skole  i et eller flere  

 af fagene, dog kun på 8. og 9. klassetrin.
Godkendelsen er betinget af, at  

 der foreligger en indstilling herom fra skolens lærerråd og skolenævn og fra  

 skolekommissionen.
Forslag om undladelse af deling indsendes gennem  

 kommunalbestyrelsen direkte til undervisningsministeriet, direktoratet for  

 folkeskolen, folkeoplysning, seminarier m.v.
Hvis lærerrådets eller skolenævnets indstilling om undladelse af deling  

 ikke er enstemmigt vedtaget, skal der gives skolekommissionen oplysning om,  

 hvorledes stemmerne har fordelt sig.
Der henvises i denne forbindelse til  

 skolestyrelseslovens § 16, stk. 4, og til § 14 i bekendtgørelse nr. 118 af  

 11. april 1975 om lærerråd og fælleslærerråd uden for København.
Det er endvidere forudsat, at indstillinger om undladelse af deling  

 afgives for hvert fag for sig, og at skolekommissionen tager stilling hertil  

 for hvert enkelt skole og ikke for skolevæsenet som helhed.
Indstillingerne  

 kan endvidere begrænses således, at de kun omfatter 8. klassetrin eller kun  

 en begrænset periode.
Ministeriet kan derfor ikke på nuværende tidspunkt  

 udtale sig om, på hvilken måde godkendte indstillinger kan indarbejdes i  

 skolens undervisningsplan (jfr. lovens § 16, stk. 1, nr. 1), men vil senere  

 vende tilbage til dette spørgsmål, jfr. afsnit III, pkt. 9.
 Ministeriet vil i nær fremtid optage forhandlinger med Danmarks  

 Lærerforening og Kommunernes Landsforening om de økonomiske forhold i  

 forbindelse med undladelse af deling efter § 8, stk. 3.
 8. Besøg og praktik i virksomheder og institutioner  

 m.v.
 Ved lovens § 9, jfr. § 13, stk. 3, er der åbnet mulighed for, at eleverne  

 på 8.-10. klassetrin kan udsendes i praktik i virksomheder og  

 institutioner  i videre omfang end efter den hidtidige  

 erhvervspraktik-ordning.
 Formålet hermed er at forberede elevernes muligheder for - som led i deres  

 skolegang - at få et direkte indblik i arbejdslivets vilkår og et kendskab  

 til de praktiske forhold i samfundet uden for skolen.
 Udsendelse i praktik kan ske på to måder:
Ad 1) Det forudsættet her, at undervisningen i arbejdskendskab tilbydes  

 eleverne på linie med andre valgfag  , og at de besøg og  

 praktikophold, der finder sted i forbindelse hermed, kan afvikles uden at  

 gribe ind i den øvrige undervisning, eleverne deltager i på skolen.
Derimod  

 vil praktikken eventuelt kunne henlægges til timer inden for normal  

 arbejdstid, som ellers er elevernes fritid.
Det forudsættes endvidere, at den  

 lærer, der varetager undervisningen i faget, står til rådighed for eleverne,  

 når disse er i praktik, og i øvrigt benytter denne tid til at forberede nogle  

 senere besøg, opretholde kontakten med arbejdsstederne o.lign.
Ad 2) Denne udsendelsesform svarer i princippet til den hidtidige  

 erhvervspraktik og må tilrettelægges inden for de tidsmæssige rammer, der er  

 fastsat i § 13, stk. 3. Det forudsættes, at eleverne normalt udsendes  

samtidig  til de forskellige praktiksteder, således at klassens  

 undervisning indstilles i de pågældende perioder, og lærerne står da til  

 rådighed for skolen i de timer, hvor de frigøres.
Hvor praktiske grunde taler  

 derfor, kan klassen dog også udsendes i mindre hold, uden at klassens  

 undervisning indstilles, men det antal timer, hvormed undervisningen således  

 afkortes for de enkelte grupper af elever, bør ikke overstige det i § 13  

 fastsatte.
Der vil ikke  i henhold til § 9, stk. 2, kunne  

 tilrettelægges en individuel praktik for elever på 8. og 9. klassetrin, der  

 måtte have et særligt behov for en kortere eller længere afbrydelse af  

 skolegangen.
Sådanne ordninger kan kun etableres efter reglerne i § 33, stk.  

 4, jfr. herom i afsnit 19 nedenfor.
Den nye bestemmelse i § 9, stk. 2, åbner  

 også mulighed for, at eleverne i kortere perioder deltager i  kursus i  

 andre skoleformer  i stedet for at følge undervisningen i folkeskolen.  

 Der er herved bl.a. tænkt på introduktionskursus inden for de erhvervsfaglige  

 uddannelsesområder.
 Der vil senere blive udsendt nærmere regler og vejledning om besøg og  

 praktik i virksomheder og institutioner og om deltagelse i kursus i andre  

 skoleformer, jfr. § 9, stk. 3, og nedenfor afsnit III, pkt. 7 og 22.
 Bestemmelsen i § 13, stk. 3, vil også kunne udnyttes inden for skolens  

 egne rammer at tilrettelægge aktiviteter, som inddrager eller forestås af  

 medarbejdere fra virksomheder og institutioner uden for skolen eller af andre  

 personer.
Det bemærkes i denne forbindelse, at undervisningen vil kunne indstilles i  

 flere perioder i skoleårets løb, og at det efter bestemmelsens formulering  

 ikke behøver at dreje sig om hele skoledage.
De enkelte praktikperioder vil  

 således kunne forlænges ved, at eleverne følger normal skolegang i en del af  

 timerne.
 Endelig bemærkes, at det i § 13, stk. 3, angivne maksimale årlige timetal  

 - uanset det faktiske antal skoledage i skoleåret - altid kan beregnes på  

 grundlag af det ugentlige  timetal, der er fastsat i  

 undervisningsplanen for vedkommende klassetrin, jfr. § 16, stk. 1, nr. 3,  

 idet dette timetal multipliceres med henholdsvis 2, 4 og 6.
 9. Standpunktsbedømmelser og afgangsbeviser.
De nye bestemmelser herom i lovens § 12, stk. 1 og 2, adskiller sig ikke  

 væsentligt fra den gældende lovs bestemmelser og den praksis, der har  

 udviklet sig på grundlag heraf.
Der er dog tale om ændringer på følgende  

 punkter:
Det er ikke en betingelse for at give standpunktskarakterer i prøvefagene,  

 at eleverne kan indstille sig til afgangsprøve i faget ved det pågældende  

 skoleårs afslutning.  Derimod er det naturligvis en forudsætning, at  

 eleven har fulgt undervisningen i faget på det pågældende klassetrin.
Der kan  

 således ikke gives standpunktskarakterer til elever, der forlader skolen  

 efter 7. klassetrin, i fag, som eleven ikke har været undervist i på dette  

 klassetrin.
 De nærmere regler om standpunktsbedømmelser, karaktergivning og  

 afgangsbevisernes udformning vil blive fastsat senere, jfr. afsnit III, pkt.  

 23.
 10. Afsluttende prøver.
A.
Efter lovens § 12, stk. 3-6, kan eleverne indstille sig til »  

Folkeskolens afgangsprøve  » i hvert af følgende fag:
 Folkeskolens afgangsprøve er en fælles  prøve i faget for alle  

 elever, der indstiller sig til denne prøve ved afslutningen af de nævnte  

 klassetrin, og uanset om de har fulgt undervisningen i grundkursus eller i  

 udvidet kursus (jfr. afsnit 7, A).
B.
I hvert af de under A, 1)-5) nævnte fag kan eleverne ved afslutningen  

 af 10. klasse i stedet indstille sig til » Folkeskolens udvidede  

 afgangsprøve«.  .
 Adgangen til at indstille sig til denne prøve er - bortset fra faget dansk  

 - betinget af, at eleven har gennemgået udvidet kursus i faget i 10. klasse.  

 Herudover kan der ikke stilles krav om deltagelse i forudgående undervisning.
C.
Afgørelse om indstilling til prøverne træffes efter § 12, stk. 8, af  

 eleven selv, efter samråd med forældrene og skolen.
 De nærmere regler om kravene ved prøverne, om indstilling til prøverne og  

 om deres afholdelse vil blive fastsat senere, jfr. afsnit III, pkt. 13 og 23.
 11. Skoleåret.
 Reglerne om skoleårets begyndelse, skoledagenes antal og placering m.v. er  

 i realiteten uændrede, bortset fra den allerede i afsnit 8 omtalte nye  

 bestemmelse i § 13, stk. 3.
Der er dog indføjet en adgang for ministeren til at tillade, at  

 undervisningen i særlige tilfælde henlægges til en lørdag.
Bestemmelsen tager  

 sigte på at imødekomme lokale ønsker om på denne måde at give flest muligt af  

 forældrene lejlighed til at overvære undervisningen.
 12. Elevernes ugentlige og daglige undervisningstid.  

 Lærerskematimeforbruget pr. elev.
A.
Med bestemmelsen i lovens § 14, stk. 1, er der sket en generel  

  udvidelse af rammerne for elevernes ugentlige undervisningstid  ,  

 d.v.s. for det samlede ugentlige timetal på hvert klassetrin, der skal  

 fastsættes i undervisningsplanen, jfr. § 16, stk. 1, nr. 3. For klasser med  

 under 18 elever er udvidelsen allerede gennemført i 1974 ved en ændring af  

 den gældende lovs § 16, stk. 1, jfr. herom undervisningsministeriets  

 cirkulære af 4. juli 1974, afsnit 3.
Formålet med denne udvidelse af timetalsrammerne er at skabe øget mulighed  

 for at tilpasse forbruget af lærerskematimer,  d.v.s. det antal timer,  

 lærerne anvender til selve undervisningen, til det aktuelle elevtal i  

 klasserne  . Tankegangen bag en sådan mere varieret anvendelse af  

 lærerskematimerne er, at den undervisning, der skal tilrettelægges under  

 hensyn til hver enkelt elevs særlige forudsætninger og behov, er mere  

 tidskrævende for læreren, jo flere elever der skal undervises sammen.
Klasser  

 med færre elever end gennemsnittet må derfor kunne nøjes med et lavere  

 timetal end normalt, medens klasser med flere elever har behov for flere  

 »lærertimer«, herunder timer, hvor klassen kan deles i to hold  

 (deletimer) eller undervises af to lærere i fællesskab.
De hidtidige regler  

 om anvendelse af deletimer m.v., jfr. senest undervisningsministeriets  

 cirkulære af 21. februar 1975, har da også været udformet således, at der  

 tilkom den enkelte klasse et antal deletimer, der var stigende med  

 elevtallet.
Når rammerne for elevernes timetal nu er udvidet generelt, således at de  

 også gælder for klasser med 18 og flere elever, og når der ikke i den nye lov  

 er grundlag for en central fastlæggelse af deletimernes antal, beror det på,  

 at man har villet overlade det til lokal afgørelse  , hvorledes  

 timerne skal anvendes.
Det gælder både spørgsmålet om, hvorledes det samlede  

 antal lærerskematimer, der er til rådighed, skal fordeles mellem de enkelte  

 skoler (under hensyn til klassernes størrelse), og spørgsmålet om, hvorledes  

 timerne på den enkelte skole skal fordeles mellem elevskematimer (inden for  

 lovens rammer) og »ekstra« lærerskematimer (deletimer, holdtimer  

 til valgfag m.v.).
 For at sikre opretholdelsen af en rimelig fælles standard på dette område,  

 således at undervisningen kan opfylde lovens almindelige forudsætninger, er  

 der dog samtidig givet undervisningsministeren bemyndigelse til at fastsætte  

 rammer for de enkelte kommuners  samlede  forbrug af lærerskematimer  

pr. elev  , jfr. lovens § 15, stk. 2. Disse rammer kan beregnes for  

 hvert klassetrin i grundskolen og for 10. klasse, og det er yderligere  

 foreskrevet, at rammerne i givet fald skal baseres på et gennemsnitligt  

 elevtal i grundskolens klasser på højst 22 elever  .
 Meningen med dette sidste er, at rammerne for timeforbruget pr. elev skal  

 fastsættes således, at skoler med gennemsnitligt (kun) 22 elever pr. klasse  

 typisk kan opfylde den vejledende timefordelingsplan, som ministeriet skal  

 udsende i henhold til lovens § 4, stk. 5.
 Som det forlods er meddelt, alle amtsråd og kommunalbestyrelser i  

 ministeriets cirkulæreskrivelse af 18. juli 1975 om grundlaget for  

 kommunernes budgettering af lærerlønsudgifterne i henhold til den nye  

 folkeskolelov, agter ministeriet ikke  at udnytte denne bemyndigelse  

 for skoleåret 1976-77. Men der er i cirkulæreskrivelsen givet oplysning om  

 det beregnede lærerskematimeforbrug pr. elev, som typisk udløses af den  

 vejledende normaltimeplan ved et elevtal på 22 elever pr. klasse.
B.
Bestemmelsen i § 14, stk. 2, om elevernes (højeste) daglige  

 undervisningstid  svarer til den gældende lovs § 16, stk. 2, med følgende  

 ændringer:
C.
Efter lovens § 14, stk. 3, medregnes den undervisning, der er frivillig  

 for eleverne, (dvs. undervisningen i tilbudsfag og valgfag) ved fastlæggelsen  

 af den ugentlige og daglige undervisningstid.
Dette betyder, at den enkelte  

 elev ikke kan overskride  det i undervisningsplanen fastsatte højeste  

 daglige timetal, selv om  en del af undervisningen er frivillig.
Der  

 ses herved bort fra supplerende undervisning efter § 4, stk. 6 (afsnit 5) og  

 undervisning i fritiden efter § 3, stk. 3 (afsnit 16) samt praktikophold  

 efter § 9, stk. 1 og 2 (afsnit 8).
Derimod kan elevens faktiske ugentlige timetal være lavere  end  

 fastsat i undervisningsplanen, nemlig i det omfang eleven ikke udnytter  

 tilbuddet om frivillig undervisning.
Den enkelte elevs  mindste  

  timetal er således identisk med det i undervisningsplanen fastsatte timetal  

 for de obligatoriske fag.
Dette kan på 8. og 9. klassetrin ikke overstige 22  

 timer, jfr. § 16, stk. 2, men det kan være lavere end 22.
 13. Elevtallet i klasserne.
Efter lovens § 15, stk. 1, må elevtallet i grundskolens  klasser  

 (1.-9. klassetrin) ikke overstige 28 ved skoleårets begyndelse.
Derimod kan  

 tilflytninger i skoleårets løb eventuelt bevirke et højere elevtal.
 For 10. klasse  er der ikke i loven fastsat nogen tilsvarende  

 regel.
 14. Børnehaveklasser.
 Reglerne om børnehaveklasser er i hovedsagen opretholdt uændret.
 Det er fastslået i lovens § 3, stk. 1, at børnehaveklasser er  

1-årige  , og i § 19, stk. 1, at kommunerne ikke er forpligtet  

  til at oprette børnehaveklasser.
 De øvrige bestemmelser om børnehaveklasser findes i lovens § 10, § 14,  

 stk. 5, § 15, stk. 3, § 23, stk. 1, § 24, stk. 1, nr. 2, § 25, stk. 1, § 28  

 og § 37.
 Efter § 14, stk. 5, er børnehaveklassernes mødetid  fremtidig 3  

 timer daglig ved alle skoler.
Efter § 15, stk. 3, må børnetallet  ikke overstige 22, medmindre  

 klassen deles i to grupper med hver højst 14 børn.
Der er herved åbnet  

 mulighed for at danne 1. klasser med 23-28 elever, som alle har gået i samme  

 børnehaveklasse.
Det forudsættes herved, at der stilles den fornødne  

 kvalificerede medhjælp til rådighed til at beskæftige børnene i de to  

 grupper, eller at der indføres deletimer i det omfang, der er behov for det.
 Det fremgår af § 23, stk. 1, at børnehaveklasser vedblivende skal have  

samme skoledistrikt  som skolens 1. klasser.
 Efter § 25, stk. 1, skal kommunen sørge for befordring  mellem  

 skolen og hjemmet af børn i børnehaveklasser, der har længere skolevej end 2  

 1/2 km, jfr. i øvrigt om de nye befordringsregler afsnit 18 nedenfor.
Efter § 37, stk. 2, er det ikke længere en betingelse for at optage  

 børn, der er fyldt 5 år  i samme kalenderår, at de kan forventes optaget  

 i 1. klasse det følgende år.
Der henvises i øvrigt om § 37 til afsnit 20  

 nedenfor.
 Der vil efter den nye formulering af lovens bestemmelse om  

 specialundervisning, jfr. afsnit 15 nedenfor, være mulighed for at yde  

specialpædagogisk bistand  til børn i børnehaveklasser.
 15. Specialundervisning.
Lovens hovedbestemmelser om specialundervisning findes i § 3, stk. 2, og i  

 § 19, stk. 1. Herefter skal der til børn, hvis udvikling kræver en særlig  

 hensyntagen eller støtte  , gives specialundervisning eller anden  

 specialpædagogisk bistand.
Det er hermed understreget, at det ikke blot  

 drejer sig om børn, hvis handicap begrænser deres rent faglige udbytte af den  

 almindelige undervisning, men også om børn, som på anden måde  er  

 hæmmet i deres personlige udvikling.
Samtidig er det fremhævet, at den  

 specialpædagogiske bistand kan gives under andre former  end gennem  

 specialundervisning, eksempelvis i form af særlig støtte og vejledning under  

 den almindelige undervisning eller ved at stille egnede tekniske hjælpemidler  

 til rådighed.
 Andre særlige bestemmelser om specialundervisning findes i lovens § 11,  

 stk. 2, § 16, stk. 1, nr. 3, § 20, stk. 4 og 5 (jfr. § 40, stk. 1) og § 24,  

 stk. 1, nr. 2. Disse bestemmelser svarer i det væsentlige til hidtil gældende  

 regler og praksis.
Det er i øvrigt forudsat, at lovens almindelige  bestemmelser om  

 undervisningen i grundskolen og i 10. klasse også omfatter  

 specialundervisningen.
Reglerne i §§ 15, 22 og 23 (om elevtal, timeforbrug  

 pr. elev, skoledistrikter og inddeling i klasser) gælder dog ikke for  

 specialklasser og specialskoler, og undervisningsministeren er desuden  

 bemyndiget til - i forbindelse med de nærmere regler om specialundervisning -  

 at fravige §§ 4, 7 og 14 (om de obligatoriske fag og om elevernes  

 undervisningstid).
 16. Undervisning i fritiden.
A.
Med lovens § 3, stk. 3, er der tilvejebragt et lovmæssigt grundlag for  

 den frivillige undervisning i musik og andre fag, som skolerne tilbyder  

 eleverne uden for skoletiden.
Det er hermed fastslået, at også denne  

 undervisning må betragtes som en del af folkeskolens almindelige  

 virksomhed  , der i princippet er omfattet af de om folkeskolen i øvrigt  

 gældende regler.
 Det følger bl.a. heraf, at den omtalte undervisning i elevernes fritid  

 administrativt henhører under de myndigheder, der i øvrigt varetager tilsynet  

 med kommunens skolevæsen, dvs. skolekommissionen i forbindelse med skolenævn  

 ved de enkelte skoler, jfr. skolestyrelseslovens § 8, stk. 1. Undervisningen  

 bør dog i videst muligt omfang søges koordineret med de øvrige tilbud om  

 fritidsvirksomhed i kommunen, der henhører under fritidskommissionen.
B.
Om undervisning i fritiden efter § 3, stk. 3, gælder i øvrigt følgende  

særlige bestemmelser:
C.
Lovens § 3, stk. 3, tager som nævnt i første række sigte på at  

 fastlægge de lovmæssige rammer for skolernes frivillige musikundervisning,  

 men bestemmelsen er ikke begrænset til dette fagområde.
Der kan således  

 tilbydes fritidsundervisning også i andre skolefag, herunder f.eks. i  

 formning og idræt, ligesom der kan tilbydes undervisning i fag, der ligger  

 uden for skolens almindelige fagkreds.
I denne forbindelse må det imidlertid understreges, at det er den enkelte  

 kommunalbestyrelse, der afgør, i hvilket omfang lovens § 3, stk. 3, skal  

 udnyttes ved kommunens skoler, og at der i så henseende bør lægges vægt på,  

 at skolerne ikke gennem dette undervisningstilbud påfører det frivillige  

 børne- og ungdomsarbejde i kommunen en urimelig konkurrence.
Men henleder  

 herved også opmærksomheden på den foran under B.5) omtalte bestemmelse i  

 lovens § 42, der giver mulighed for at bestemme, at de økonomiske vilkår for  

 deltagelse i undervisning efter § 3, stk. 3, skal være de samme som for  

 deltagelse i anden tilsvarende fritidsvirksomhed.
 17. Forsøgsundervisning.
 Lovens § 18 og § 43 åbner mulighed for at fravige de foran omtalte  

 bestemmelser i lovens kapitel 2 (§§ 3-17) som led i  forsøgsvirksomhed og  

 pædagogisk udviklingsarbejde  og for at yde særlige statstilskud til  

 dette arbejde.
 Indstillinger herom indsendes som hidtil til undervisningsministeriet,  

 direktoratet for folkeskolen, folkeoplysning, seminarier m.v. gennem  

 vedkommende amtsråd.
18. Den lokale skolestruktur.
Befordring m.v.
Bestemmelserne i lovens kapitel 3 (§§ 19-26) om kommunernes forpligtelser  

 til at sørge for undervisning og befordring m.v. af de elever, der bor eller  

 opholder sig i kommunen, og om det enkelte skolevæsens opbygning og de  

 enkelte skolers inddeling af klasser m.v. er allerede i et vist omfang omtalt  

 i de foregående afsnit.
Bestemmelserne svarer i det væsentlige til reglerne i  

 den gældende lovs § 2, stk. 3, § 3, § 5, § 11, stk. 1, § 18, § 50, § 51 og §  

 51 a.
 Man skal dog her specielt pege på følgende nye eller ændrede bestemmelser:
længere undervises i klasser sammen med yngre elever.
Også denne regel kan dog fraviges i særlige tilfælde, jfr. § 23, stk. 4.
b.
Reglerne gælder også børn i børnehaveklasser.
d.
Det er udtrykkelig fastslået, at forpligtelsen til at sørge for  

 befordring på grund af afstandene eller trafikforholdene kan opfyldes ved at  

 henvise eleverne til offentlige trafikmidler eller ved at godtgøre deres  

 udgifter til egen befordring.
Dette sidste kan også omfatte forældrenes  

 kørsel med børnene i egen bil.
Det ligger i ordet »henvise«, at  

 kommunen også afholder udgifterne til befordring med offentlige trafikmidler.
e.
Amtsrådet kan i særlige tilfælde dispensere fra de almindelige  

 befordringsregler.
Denne dispensationsadgang tager i særlig grad sigte på  

 kommuner, hvor man har indrettet beskyttede »skolestier« for  

 eleverne.
 19. Undervisningspligtens opfyldelse.
 Reglerne om undervisningspligtens opfyldelse efter det 7. klassetrin (7  

 års undervisning) er ændret på visse punkter, og disse ændringer har som  

 nævnt i afsnit I virkning allerede fra den 1. august 1975.
A.
Der er ved lovens § 33, stk. 3, åbnet adgang til at opfylde  

 undervisningspligten ved at deltage i heltidsundervisning i den kommunale  

 ungdomsskole  , for så vidt der i det pågældende område er indrettet en  

 sådan undervisning i henhold til lov om fritidsundervisning m.v.
Der kræves  

 ikke nogen særlig tilladelse til at opfylde undervisningspligten på denne  

 måde.
Eleverne udskrives af folkeskolen, og dette indberettes til  

 skolekommissionen, som herefter må træffe nærmere aftale med ungdomsskolens  

 ledelse om tilsynet med elevernes deltagelse i undervisningen.
B.
Der kan efter lovens § 33, stk. 4, gives tilladelse til at opfylde  

 undervisningspligten ikke blot ved erhvervsmæssig uddannelse, men også ved  

erhvervsmæssig beskæftigelse  . I konsekvens heraf er den hidtidige  

 bestemmelse om fritagelse for undervisningspligt bortfaldet.
Betingelsen  for at opnå dispensation er den samme som hidtil,  

 nemlig at særlige grunde taler for, at det er til elevens bedste  .  

 Som anført i ministeriets cirkulære nr. 103 af 12. maj 1972, afsnit I.1, er  

 det ikke tilstrækkeligt, at forældrenes økonomi eller andre forhold i  

 hjemmet gør det vanskeligt for dem at lade eleven fortsætte skolegangen,  

 eller at der er tradition i familien for at forlade skolen efter kun 7 års  

 undervisning.
Det må kræves, at eleven selv ønsker at påbegynde en  

 erhvervsmæssig uddannelse eller beskæftigelse, at  eleven ikke i  

 øjeblikket kan antages at ville få rimeligt udbytte af at fortsætte  

 skolegangen på sædvanlig måde eller af et eventuelt kostskoleophold, og  

at  den uddannelse eller beskæftigelse, som ønskes påbegyndt, og som  

 der må foreligge et tilsagn om, virkelig giver eleven mulighed for at udvikle  

 sig efter sine evner og forudsætninger.
 Som grundlag  for skolenævnets stillingtagen må der i det mindste  

 foreligge en anmodning fra forældrene, en udtalelse fra skolens side  

 (klasselæreren) og et tilsagn fra vedkommende arbejdsgiver eller  

 uddannelsessted.
Tilladelsen kan som hidtil gives helt eller delvis  , dvs. også for  

 en begrænset periode eller for et begrænset antal timer om ugen, således at  

 eleven fortsat følger en del af den obligatoriske undervisning.
Tilladelsen  

 kan også betinges af  , at eleven (i stedet) følger supplerende  

 undervisning i ungdomsskolen.
Tilladelser kan i øvrigt søges og meddeles  

med virkning fra  ethvert tidspunkt i skoleåret.
 En tilladelse til at opfylde undervisningspligten ved erhvervsmæssig  

 uddannelse eller beskæftigelse kan ikke  medføre, at  

 undervisningspligten forlænges tilsvarende, jfr. § 34, stk. 1, 2. pkt.
 Med hensyn til tilladelsernes indberetning  til ministeriet og med  

 hensyn til skolekommissionens  opgaver i forbindelse med dispensation  

 kan der i det hele henvises til cirkulæret af 12. maj 1972, afsnit I.1. Det  

 må dog hertil føjes, at også skolen  som sådan er forpligtet til at  

 støtte de elever, der opnår dispensation efter § 33, stk. 4, og til i givet  

 fald at tilbyde eleven at vende tilbage til skolen eller være behjælpelig med  

 at fremskaffe alternative tilbud.
 20. Indskrivning og optagelse i folkeskolen.
 Reglerne om indskrivning og optagelse (lovens §§ 36-38) er på enkelte  

 punkter ændret i forhold til de hidtidige bestemmelser, og disse ændringer  

 har ligeledes virkning fra den 1. august 1975,  jfr. afsnit I.
at  forældrene har ret  til at få deres børn, som fylder 6  

 år i kalenderåret, optaget i en eksisterende børnehaveklasse, hvis der er  

 plads til dem, og at  ledige pladser (op til 18 børn) skal  tilbydes de børn,  

 der er fyldt 5 år i tiden 1. januar-31. juli samme år, og hvis forældre ved  

 indskrivningen har anmodet om deres optagelse i børnehaveklassen.
Som  

 allerede nævnt foran i afsnit 14, er det ikke længere en betingelse for at  

 optage børn i denne aldersgruppe, at de kan forventes optaget i 1. klasse det  

 følgende år.
Derimod er det vedblivende en betingelse for optagelse, at de  

er  fyldt 5 år inden den 1. august.
III.
Regler og vejledninger i tilslutning til loven.
 Som anført i indledningen påhviler det efter den nye lov ministeriet at  

 udsende en del supplerende regler og vejledende planer eller retningslinier,  

 ligesom der kan være behov for at udsende andet vejledende materiale i  

 tilslutning til loven.
 En del af disse udfyldende bestemmelser foreligger allerede i form af  

 bekendtgørelser og cirkulærer, som er udsendt i medfør af tilsvarende  

 bemyndigelser i den gældende  folkeskolelov, jfr. afsnit V.C. nedenfor  

 om de administrativt fastsatte regler, der holdes i kraft indtil videre.
 For hovedpartens vedkommende er der dog tale om bestemmelser og  

 vejledninger, som skal udarbejdes eller omarbejdes inden den nye lovs  

 ikrafttræden, og som endog helst skal foreligge i god tid inden den 1. august  

 1976, at hensyn til de lokale myndigheders administration af loven.
Ministeriet har opstillet en foreløbig tidsplan  for udsendelsen af  

 dette materiale og vil bestræbe sig på, at denne tidsplan kan blive fulgt  

 uden væsentlige afvigelser.
Skulle der blive tale om ændringer eller  

 forsinkelser af væsentlig betydning, vil kommunalbestyrelserne blive  

 orienteret herom så hurtigt som muligt.
 Ved vurderingen af denne tidsplan må det tages i betragtning, at  

 udarbejdelsen af de nævnte regler og retningslinier i en række tilfælde  

 forudsætter medvirken af særligt sagkyndige og/eller forhandlinger med de  

 interesserede organisationer, og at den arbejdskraft, der i øvrigt står til  

 rådighed for ministeriet på dette område, er stærkt begrænset.
 Tidsplanen omfatter følgende:
 1. august 1975:
 1. Vejledning om grundlaget for kommunernes  

 budgettering af lærerlønsudgifterne i henhold til den nye lov (udsendt).
 15. september 1975:
 2. Bekendtgørelse om formålet med undervisningen i de  

 enkelte fag (§ 4, stk. 5).
 3. Vejledende timefordelingsplan for klasser med  

 normalt elevtal (»normaltimeplanen«) (§ 4, stk. 5).
 4. Vejledning om udarbejdelse af timefordelingsplaner,  

 der afviger fra normaltimeplanen (§ 4, stk. 5).
 1. november 1975.
 5. Bekendtgørelse om bortvalg af fag til realeksamen i  

 1976, 1977 og 1978 (§ 49, stk. 2).
 6. Cirkulære(r) om undervisning i visse emner efter §  

 6, stk. 1 (§ 6, stk. 3).
 7. Cirkulære(r) om undervisning i valgfag og om  

 praktik i virksomheder og institutioner (§ 9, stk. 3).
 1. december 1975:
 8. Cirkulære om grundlaget for normering af  

 lærerstillinger (§ 24, stk. 2).
 9. Cirkulære om udformning af skoleplaner og  

 undervisningsplaner (skolestyrelseslovens § 2, stk. 4).
 1. januar 1976:
 10. Cirkulære om supplerende undervisning og om  

 undervisning af fremmedsprogede elever (§ 4, stk. 6).
 11. Vejledning om planlægning af skoleåret,  

 skemalægning m.v.
 1. november 1975 - 1. april 1976:
 12. Vejledende læseplaner for undervisningen i de  

 enkelte fag (§ 4, stk. 5).
 1. marts 1976:
 13. Bekendtgørelse om kravene ved afgangsprøver og  

 udvidede afgangsprøver (§ 12, stk. 9).
 14. Cirkulære om frikvarterer og spisepauser (§ 14,  

 stk. 3).
 15. Bekendtgørelse om undervisning af syge og  

 invaliderede elever (§ 21, stk. 3).
 16. Bekendtgørelse om befordring af syge og  

 invaliderede elever (§ 25, st. 2).
 17. Bekendtgørelse om skolernes tilsyn med eleverne i  

 skoletiden (§ 44).
 18. Bekendtgørelse om afstemninger om nedlæggelse af  

 skoler (§ 22, stk. 5).
 19. Cirkulære om indskrivning og udskrivning af  

 undervisningspligtige elever (§ 36, stk. 5).
 20. Cirkulære om revision af udbygningsplaner  

 (skolestyrelseslovens § 35, stk. 5).
 21. Cirkulære om ansættelse af lærere og pædagoger med  

 særlig uddannelse (§ 29).
 1. november 1975 - 1. august 1976:
 22. Undervisningsvejledninger for de enkelte fag og  

 aktiviteter (faghæfter).
 1. februar 1977:
 23. Bekendtgørelse om afholdelse af afgangsprøver,  

 karaktergivning, afgangsbeviser m.v. (§ 12, stk. 9).
IV.
Revision af skoleplaner og undervisningsplaner.
Gennemførelsen af den nye lov vil i langt de fleste tilfælde forudsætte,  

 at der udarbejdes nye eller delvis nye  undervisningsplaner  for de  

 enkelte skoler, og at kommunens  skoleplan  revideres på baggrund af  

 den nye lovs bestemmelser.
A.
Med hensyn til skoleplanernes indhold  

  henvises der til lovens § 24. Der er ikke heri fastsat nye bestemmelser med  

 hensyn til, hvad skoleplanen skal indeholde, bortset fra undervisning i  

 fritiden efter § 3, stk. 3 (jfr. afsnit II.16.B.2).
 Om de enkelte afsnit i skoleplanerne, jfr. § 24, stk. 1, nr. 1-5, bemærkes  

 følgende:
 Ad 1) Distriktsinddelingen.
Der kan i forbindelse hermed tages stilling til de muligheder for at  

 henvise elever til undervisning uden for distriktsskolen, som er angivet i  

 lovens § 22, stk. 2 og 3. Hvis disse muligheder ønskes udnyttet, er det dog  

 ikke nødvendigt at præcisere dette på anden måde i selve skoleplanen end ved  

 at bestemme, inden for hvilke fag eller fagområder sådan henvisning  

kan  finde sted.
De enkelte skolers undervisningsplaner må da  

 koordineres indbyrdes i det omfang, disse muligheder ønskes udnyttet.
 Ad 2) De enkelte skolers omfang.
 Der sigtes herved til, hvilke klassetrin den enkelte skole omfatter, jfr.  

 § 23, stk. 1. Er flere klassetrin samlet i een klasse, jfr. § 23, stk. 2, bør  

 dette ligeledes fremgå af skoleplanen.
 Ad 5) Normeringen af stillinger som tjenestemænd, timelærere og faste  

 vikarer.
 Der vil ikke kunne tages endelig stilling til normeringen, før de regler  

 foreligger, som undervisningsministeriet skal udsende i henhold til § 24,  

 stk. 2 (jfr. afsnit III, pkt. 8).
I grundlaget for normeringen indgår som den væsentligste bestanddel det  

 samlede forbrug af lærerskematimer på de enkelte skoler.
Dette kan ikke  

 opgøres endeligt, før de nye timefordelingsplaner er vedtaget, og der er  

 taget stilling til klasse- og holdfordelingen ved de enkelte skoler, jfr.  

 nedenfor under B.
Men der kan som et  foreløbigt  normeringsgrundlag  

 opstilles et skøn over det samlede skematimeforbrug i normalklasserne på  

 basis af 1) de forventede elevtal på de enkelte klassetrin, sammenholdt med  

 2) det af ministeriet beregnede lærerskematimeforbrug pr. elev, jfr. herom  

 afsnit II.12.A foran, og 3) det hidtidige gennemsnitlige skematimeforbrug pr.  

 elev på de enkelte klassetrin.
B.
Med hensyn til undervisningsplanernes indhold  henvises der til  

 lovens § 16, stk. 1, nr. 1-4, idet man hertil skal knytte følgende  

 bemærkninger:
 Ad 1) Undervisningens ordning.
 Der kan i forbindelse hermed tages stilling til de muligheder, der er  

 omtalt i følgende bestemmelser i loven:
 a. § 4, stk. 1, nr. 2  , om undervisning i kristendomskundskab på  

 7. eller 8. klassetrin (jfr. afsnit II.4.a).
 b. § 4, stk. 3,  om ikke-fagdelt undervisning (jfr. afsnit II.3.B.,  

 pkt. 1).
 c. § 4, stk. 4,  om udvidet obligatorisk undervisning i visse fag,  

 eventuelt kombineret med en valgordning (jfr. afsnit II.3.B., pkt. 1 og 2).
 d. § 6, stk. 1,  om obligatoriske emners placering i tilknytning  

 til de obligatoriske fag, herunder klassens time, (jfr. afsnit II.6.). Der  

 vil dog ikke kunne tages endelig stilling hertil, før de regler foreligger,  

 som ministeriet skal udsende (jfr. afsnit III, pkt. 6).
 e. § 8, stk. 3,  om undladelse af delingen i to kurser i visse fag  

 på 8. og 9. klassetrin (jfr. afsnit II.7.B.). Det bemærkes dog, at  

 behandlingen af forslag herom afviger fra den sædvandlige procedure for  

 udarbejdelse og vedtagelse af undervisningsplaner, og at det indtil videre er  

 uafklaret, på hvilken måde sådanne forslag i givet fald kan indarbejdes i  

 undervisningsplanen.
f. § 9, stk. 1 og 2,  om undervisningen i valgfag og om praktik i  

 virksomheder og institutioner m.v. (jfr. afsnit II.3 og 8). Det må fremgå af  

 undervisningsplanen, hvilke fag der kan tilbydes eleverne ved den pågældende  

 skole, herunder eventuelt ved henvisning til andre skoler eller til  

 ungdomsskolen, jfr. foran under A, ad 1), og i hvilket omfang tilbuddet kan  

 være fælles for elever fra flere klassetrin, jfr. § 23, stk. 2, 3 pkt.  

 Endvidere må der tages stilling til, i hvilket omfang skolen kan  

  udnytte bestemmelsen i § 9, stk. 2, jfr. § 13, stk. 3, på de forskellige  

 klassetrin.
Der kan også på dette område forventes udsendt nærmere regler.  

 (jfr. afsnit III, pkt. 7).
 Antallet af parallelklasser  på de enkelte klassetrin skal ikke  

 fremgå af undervisningsplanen, men der bør i forbindelse med spørgsmålet om  

 klassetallet tages stilling til de eventuelle konsekvenser for elevernes  

 ugentlige timetal af et væsentligt ændret elevtal i de enkelte klasser, jfr.  

 afsnit II.12.A.
 Om timetallet for de enkelte fag  eller faggrupper henvises til  

 bemærkningerne nedenfor ad 3).
 Ad 2) Undervisningens indhold (læseplaner).
Undervisningsplanernes bestemmelser om undervisningens indhold i de  

 enkelte fag (læseplaner) må udformes således, at  det fortsatte formål med undervisningen i faget, jfr. § 4,  

 stk. 5, kan opfyldes, og - for kristendomsundervisningens vedkommende -  

 tillige bestemmelsen i lovens § 5, stk. 1 (jfr. afsnit II.4.B), at  kravene ved eventuelle afgangsprøver kan opfyldes, jfr. § 16,  

 stk. 3, og at  der indrømmes lærere og elever visse muligheder for valg af  

 undervisningsstof, jfr. § 16, stk. 4.
 Som det fremgår af afsnit III, kan bekendtgørelsen om formålet med  

 undervisningen i de enkelte fag forventes udsendt i september 1975, medens  

 bekendtgørelsen om kravene ved afgangsprøverne og ministeriets vejledende  

 forslag til læseplaser først kan forventes at foreligge i løbet af foråret  

 1976.
Ad 3) Elevernes ugentlige timetal.
Timefordelingsplanen.
 Det må fremgå direkte af undervisningsplanen, hvilket samlet ugentlige  

 timetal der er fastsat for eleverne på hvert klassetrin (jfr. herom afsnit  

 II.12.A og C.), og hvorledes dette timetal er fordelt på de enkelte fag eller  

 faggrupper (timefordelingsplanen). Der henvises i denne forbindelse til  

 reglerne i lovens § 9, stk. 4, og § 16, stk. 2, som er omtalt foran i afsnit  

 II.3.B., pkt. 4.
 Derimod kræves det ikke efter loven, at antallet af deletimer og andre  

 »ekstra« læreskematimer til kursus- eller holddeling skal fremgå af  

 undervisningsplanen.
For deletimernes  vedkommende har det hidtil været reglen, at  

 undervisningsplanerne kun skulle indeholde bestemmelser herom, for så vidt  

 der anvendtes flere  deletimer end det af ministeriet fastsatte  

 minimum, jfr. cirkulæret af 21. februar 1975, § 5. Med den nye lov bortfalder  

 imidlertid grundlaget for dette minimums-krav (jfr. foran afsnit II.12.A og  

 nedenfor afsnit V.A, pkt. 4). Ministeriet vil derfor finde det rigtigst, at  

 antallet af deletimer fremtidig i alle tilfælde fastsættes på skolens  

 undervisningsplan, i det mindste således at der fastsættes  regler  

  for antallet af deletimer på hvert klassetrin i forhold til antallet af  

 elever i de pågældende klasser.
Denne sidstnævnte fremgangsmåde vil indebære  

 den fordel, at antallet af deletimer fra år til år kan afpasses efter det  

 aktuelle elevtal i klasserne efter det i afsnit II.12A. omtalte princip,  

 samtidig med at der sikres de kommunale skolemyndigheder den ønskede  

 indflydelse på det samlede forbrug af lærerskematimer pr. elev.
For så vidt angår de øvrige  »ekstra« lærerskematimer -  

 som bl.a. hidrører fra elevernes opdeling i mindre hold i kursusdelte fag,  

 tilbudsfag og valgfag - vil det derimod næppe være muligt eller  

 hensigtsmæssigt at søge timeforbruget fastlagt i selve undervisningsplanen,  

 idet dette kan være stærkt svingende fra år til år, afhængig af elevernes  

 valg af fag eller kurser.
Men der vil i overensstemmelse med hidtidig praksis  

 kunne fastlægges  budgetmæssige rammer for skolernes timeforbrug på  

 dette område, som efterhånden  justeres på basis af indvundne  

 erfaringer med hensyn til elevernes valg af fag, holdenes gennemsnitlige  

 størrelse m.v.
 Som anført i afsnit III, pkt. 3, vil der fra ministeriet om kort tid blive  

 udsendt en vejledende  timefordelingsplan for klasser med normalt  

 elevtal samt en vejledning om udarbejdelse af timefordelingsplaner, der  

 afviger herfra.
 Ad 4) Ferieplanen.
 Der vil fra ministeriet som hidtil blive udsendt en vejledende ferieplan i  

 løbet af efteråret, og der vil i den forbindelse blive givet vejledning om,  

 hvorledes skolens ferieplan kan indarbejdes i undervisningsplanen.
V.
Bortfald af bestemmelser, der er fastsat i henhold til den  

 tidligere lov.
A.
Med den nye lovs ikrafttræden den 1. august 1976 bortfalder  

 umiddelbart  følgende bestemmelser:
 1. Cirkulære nr. 186 af 29. december 1958 om adgangen  

 til på grundlag af forældrenes ønsker at undlade den folkeskolelovens § 17,  

 stk. 7, omhandlende deling af børnene fra begyndelsen af 6. skoleår.
 2. Bekendtgørelse nr. 25 af 9. februar 1961 om  

 optagelse af elever i 1. realklasse og 1. gymnasieklasse på realskoler og  

 gymnasieskoler.
 3. Bekendtgørelse nr. 157 af 14. april 1971 om  

 regulering af folkeskolebyggerier.
 4. Cirkulære nr. 23 af 21. februar 1975 om deling af  

 klasser for 1.-7. skoleår ved undervisningen i dansk, regning og fremmedsprog  

 (deletimer), bortset fra § 3, jfr. §§ 4 og 5.
B.
Følgende bestemmelser bortfalder med udgangen af skoleåret  

 1977-78  i overensstemmelse med den nye lovs § 49, stk. 2:
 5. Bekendtgørelse nr. 237 af 28. juni 1961 om  

 fordringerne og prøveformerne ved realeksamen og oprykningsprøven fra 2.  

 realklasse.
 6. Bekendtgørelse nr. 238 af 28. juni 1961 om  

 eksamensordninger og karaktergivningen m.v. ved realeksamen og  

 oprykningsprøverne i realafdelingen.
 7. Bekendtgørelse nr. 37 af 20. februar 1967 om  

 deltagelse i undervisning og prøver i visse fag i realafdelingen.
 8. Bekendtgørelse nr. 90 af 16. marts 1971 om teknisk  

 forberedelseseksamen.
 9. bekendtgørelse nr. 91 af 16. marts 1971 om udvidet  

 teknisk forberedelseseksamen.
C.
Følgende bestemmelser vedbliver med at gælde ud over den 1. august  

 1976,  indtil de afløses af nye bestemmelser eller ophæves på anden måde:
 10. Cirkulære nr. 69 af 8. april 1959 om afstemninger  

 i henhold til folkeskolelovens § 5, stk. 2 (jfr. dog foran afsnit III, pkt.  

 18).
 11. Cirkulære nr. 188 af 4. august 1961 om  

 specialundervisning af børn med talevanskeligheder.
 12. Cirkulære nr. 189 af 4. august 1961 om  

 specialundervisning af svagtseende børn.
 13. Cirkulære nr. 190 af 4. august 1961 om  

 specialundervisning af tunghøre børn.
 14. Cirkulære nr. 191 af 4. august 1961 om  

 specialundervisning af svagtbegavede børn.
 15. Cirkulære nr. 19 af 4. februar 1965 om  

 folkeskolens undervisning af syge og invaliderede børn, som ændret ved  

 cirkulære nr. 34 af 11. marts 1970, § 16, og cirkulære nr. 84 af 1. april  

 1974 (jfr. dog foran afsnit III, pkt. 15).
 16. Cirkulære nr. 54 af 29. marts 1965 om skolernes  

 færdselsundervisning, skolepatruljer og cyklistprøver, cirkulære nr. 252 af  

 6. december 1967 om færdselsundervisningens gennemførelse ved skolerne og  

 cirkulære nr. 203 af 2. november 1971 om ændrede retningslinjer for  

 skolepatruljernes oprettelse og funktion (jr. dog foran afsnit III, pkt. 6).
 17. Cirkulære nr. 220 af 1. november 1965 om prøve i  

 faget håndarbejde ved afslutningen af 9. eller 10. klasse.
 18. Bekendtgørelse nr. 276 af 14. juni 1967 om fremme  

 af god orden i skolerne, jfr. cirkulære nr. 97 af s.d. om foranstaltninger  

 til fremme af god orden i skolerne.
 19. Bekendtgørelse nr. 186 af 8. maj 1969 om faste  

 priser og tidsfrister ved folkeskolebyggeri.
 20. Cirkulære nr. 293 af 30. november 1970 om  

 undervisning i folkeskolen af udenlandske børn (jr. dog foran afsnit III,  

 pkt. 10).
 21. bekendtgørelse nr. 480 af 9. december 1970 om  

 udbydelse af folkeskolebyggeri.
 22. Cirkulære nr. 16 af 4. februar 1972 om  

 folkeskolens specialundervisning af elever med adfærdsproblemer og psykiske  

 lidelser (observationsundervisning).
 23. Bekendtgørelse nr. 169 af 9. maj 1972 om  

 undervisningspligtens opfyldelse på efterskoler, husholdningskoler og  

 ungdomskostskoler.
 24. Bekendtgørelse nr. 313 af 15. juni 1972 om  

 seksualoplysning i folkeskolen, jfr. cirkulære nr. 132 af s.d. om ændring af  

 reglerne.
 25. Cirkulære nr. 274 af 4. december 1973 om  

 timelærere, vikarer og faglærere i folkeskolen.
 26. Cirkulære nr. 109 af 22. maj 1974 om folkeskolens  

 specialundervisning af læseretarderede elever.
 Undervisningsministeriet, den 22. august  

 1975.
 Ritt Bjerregaard.
 /Henrik Helsted.
INDHOLDSFORTEGNELSE I.
Indledning.
Loven ikrafttræden.
II.
Almindelig orientering om den nye lovs indhold.  1.  

 Folkeskolens formål. 2. Folkeskolens generelle struktur. 3.  

 Undervisningsfagene.
A.
Opdeling af fagene.
B.
Regler om fagene. 4. Særligt  

 om kristendomsundervisningen. 5. Supplerende undervisning. 6. Obligatoriske  

 emner. 7. Deling i to kurser i visse fag på 8.-10. klassetrin.
A.
Lovens  

 hovedregel.
B.
Undladelse af deling. 8. Besøg og praktik i virksomheder og  

 institutioner m.v. 9. Standpunktsbedømmelser og afgangsbeviser.
 10. Afsluttende prøver.
 11. Skoleåret.
12. Elevernes ugentlige og daglige undervisningstid.  

 Lærerskematimeforbruget pr. elev.
A.
Den ugentlige undervisningstid.  

 Lærerskematimeforbruget.
B.
Den daglige undervisningstid.
C.
Fælles regler.
 13. Elevtallet i klasserne.
 14. Børnehaveklasser.
 15. Specialundervisning.
16. Undervisning i fritiden.
A.
Folkeskolens  

 almindelige regler.
B.
Særlige bestemmelser.
C.
Forholdet til anden  

 fritidsvirksomhed.
 17. Forsøgsundervisning.
18. Den lokale skolestruktur.
Befordring m.v.
19. Undervisningspligtens opfyldelse.
A.  

 Heltidsundervisning i ungdomsskolen.
B.
Dispensation.
 20. Indskrivning og optagelse i folkeskolen.
III.
Regler og vejledninger i tilslutning til loven.
IV.
Revision af skoleplaner og undervisningsplaner.
A.
Skoleplaner.
B.
Undervisningsplaner.
V.
Bortfald af bestemmelser, der er fastsat i henhold til den  

 tidligere lov.
A.
Bestemmelser, der bortfalder den 1. august 1976.
B.
Bestemmelser, der bortfalder med udgangen af skoleåret 1977-78.
C.
Bestemmelser, der vedbliver med at gælde indtil videre.
