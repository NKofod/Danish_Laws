Ankestyrelsens principafgørelse O-5-82 om Resume:
 Vedrører fordeling af udgifter til særligt støttepersonale i daginstitutioner for børn og beregning af forældrebetaling i forbindelse hermed m.m.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 73 Vejledninger:
Socialministeriets cirkulæreskrivelse af 31. oktober 1986 om anvendelse af særligt personale i daginstitutioner for børn og om gennemførelse af merindskrivning i disse institutioner samt om udbygning af dagplejen for 0-2-årige - Sagsfremstilling:
 Fra den 1. august 1981 indgår udgifterne til alle personalegrupper i daginstitutioner i driftsudgifterne, således at udgifterne til særligt støttepersonale er omfattet af reglerne om statsrefusion efter bistandslovens § 136, jf. § 133, stk. 1, indenfor de til enhver tid gældende maksimumsgrænser.
 Til dækning af midlertidige særlige personalebehov i en daginstitution kan en del af det hidtidige støttepersonale i en kommune være ansat enten som personale, der efter behov udstationeres i de enkelte daginstitutioner, eller som personale ved den enkelte daginstitution med tidsbegrænsede opgaver overfor bestemte børn.
 1. Såfremt der i kommunen er ansat støttepersonale, der efter behov udstationeres i de enkelte daginstitutioner, og kommunalbestyrelsen beslutter, at forældrebetalingen fastsættes som gennemsnitstakster, jf. bistandslovens § 73, stk. 1, 2. pkt., kan udgifterne hertil fordeles på institutionernes budgetter.
Det forudsættes herved, at det samlede budget for de enkelte institutionstyper eller aldersgrupper er udarbejdet på et realistiskgrundlag.
På dette grundlag beregnes gennemsnitstaksterne for for ældrebetalingen. 2. Såfremt kommunalbestyrelsen har besluttet ikke at indføre gennemsnitstakster på daginstitutionsområdet, kan udgifterne efter tilsvarende principper, som nævnt under punkt 1 (udstationering af støttepersonale efter behov), fordeles på samtlige institutioner i forhold til det normerede antal pladser.
 3. Såfremt kommunalbestyrelsen har ansat støttepersonale ved den enkelte institution, indgår den fulde udgift hertil i institutionens driftsbudget.
 I disse tilfælde må kommunen ved budgetlægningen realistisk vurdere, hvilke institutioner der forventes at skulle anvende støttepersonale, og der kan ikke fordeles udgifter til støttepersonale på driftsbudgetter på institutioner, der ikke forventes at få behov for støttepersonale.
 Det tilføjes, at tildeling af særlig personalestøtte til en daginstitution efter den 1. august 1981 er et spørgsmål om fastlæggelse af personalenormering.
 Dette spørgsmål henhører under kommunalbestyrelsens kompetence og kan derfor ikke indbringes for amtsankenævnet, jf. bistandslovens § 15.
