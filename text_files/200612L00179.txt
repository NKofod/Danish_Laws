Fremsat den 14. marts 2007 af  

 videnskabsministeren (Helge Sander) Forslag til Lov  

 om ændring af universitetsloven (Vejledning af  

 studerende o  

 g afleveringsfrist for speciale) § 1 I lov om universiteter (universitetsloven), jf.  

 lovbekendtgørelse nr. 280 af 21. marts 2006, som ændret ved § 1 i lov  

 nr.  

 544 af 8. juni 2006, foretages følgende ændringer:
 1.  

  

 I  

  

 § 9  

  

 indsættes som  

  

 stk. 2  

  

 og  

  

 3:
 »Stk. 2.  

  

 Universitetet har pligt til at give  

 studerende, der er blevet forsinket i forhold til den normerede studietid,  

 særlig  

 vejledning med henblik på, at de fortsætter deres uddannelse.
Stk. 3.  

  

 Ministeren kan fastsætte regler  

 om vejledning efter stk. 1. Ministeren fastsætter endvidere regler om,  

 hvornår universitetet skal tilbyde vejledning efter stk. 2, og om  

 omfanget  

 heraf.« 2.  

  

 I  

  

 § 18, stk. 5,  

  

 indsættes som  

  

 2. pkt.:
»Studielederen godkender opgaveformulering og  

 afleveringstidspunkt for kandidatspecialet samt i tilknytning hertil en plan  

 for vejledningen af den studerende.« § 2 Stk. 1.  

  

 § 1, nr. 1, træder i kraft den 1. februar 2008.
 Stk. 2.  

  

 § 1, nr. 2, træder i kraft den  

 1. september 2007.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget  

 fremsættes som opfølgning på aftalen af 20. juni 2006 mellem regeringen  

 (Venstre  

 og Det Konservative Folkeparti) og Socialdemokraterne, Dansk Folkeparti og  

 Det  

 Radikale Venstre om fremtidens velstand og velfærd og investeringer i  

 fremtiden  

 (velfærdsaftalen) og aftalen af 2. november 2006 om udmøntning af  

 globaliseringspuljen (opfølgning på velfærdsaftalen).
 Som en del af velfærdsaftalen er det målet, at flere  

 studerende gennemfører deres universitetsuddannelse på normeret tid, og at  

 færre studerende afbryder uddannelsen uden at gennemføre den.
Aftaleparterne  

 er enige om, at indretningen af universitetsuddannelserne skal understøtte  

 dette mål.
Flere unge vil hurtigere kunne gennemføre en  

 universitetsuddannelse,  

 hvis der er en tættere sammenhæng mellem den løbende undervisning og eksamen,  

 og hvis der på kandidatuddannelserne stilles bindende tidsbegrænsning for de  

 studerendes specialeskrivning.
Universiteterne  

 har tilkendegivet, at de er enige i målet, men finder, at tilrettelæggelse af  

 undervisning og eksamen er et område, som bedst reguleres af det enkelte  

 universitet, idet der er faglige forskelle og faglige begrundelser for  

 differentieret organisering af studieforløbene på de forskellige uddannelser.  

 På denne baggrund er aftaleparterne enige med universiteterne i, at der ikke  

 er  

 behov for at fastsætte centrale regler om mere overskuelig semesterstruktur  

 og  

 en tættere kobling af undervisning og eksamen.
Der skal dog være mulighed for  

 hurtigere omprøve end i dag, hvilket ministeren vil fastsætte administrativt.
Studerende,  

 der ikke består en prøve efter afslutning af et undervisningsforløb, skal  

 have  

 mulighed for at gå prøven om i samme eksamenstermin eller i umiddelbar  

 forlængelse heraf.
Ministeren vil fastsætte regler herom i medfør af den  

 gældende bestemmelse i universitetslovens § 8, stk. 1, herunder at  

 universitetet i studieordningen fastsætter nærmere regler for såvel prøven  

 som  

 omprøven.
Det er forventningen, at de regler, som ministeren vil fastsætte,  

 vil  

 få virkning fra 1. september 2007.
 Tal fra Danmarks Statistik viser, at halvdelen af de  

 studerende, der fuldførte et bachelor- og kandidatforløb i 2004, var mere end  

 6  

 år om dette uddannelsesforløb, selv om det samlet er normeret til 5 år  

 (3-årig  

 bacheloruddannelse og 2-årig kandidatuddannelse).
 Det foreslås derfor, at der på kandidatuddannelserne skal  

 stilles bindende tidsbegrænsning for de studerendes specialeskrivning.
På langt de fleste kandidatuddannelser er specialet på 30  

 ECTS-point, svarende til et halvt års heltidsstudier.
På mange uddannelser er  

 det imidlertid normalt at bruge længere tid, fordi der stilles for høje krav  

 og  

 forventninger til specialets omfang.
Det er vurderingen, at bindende  

 tidsbegrænsning til specialeskrivningen vil medføre, at de krav,  

 universiteterne fremover vil stille til specialet, vil sikre, at flere  

 specialer kan udarbejdes på den normerede tid.
Kandidatspecialet skal  

 dokumentere færdigheder i at anvende videnskabelige teorier og metoder under  

 arbejdet med et fagligt afgrænset emne, jf. uddannelsesbekendtgørelsen.
Med  

 forslaget  

 er det ikke tanken at slække på de faglige og indholdsmæssige krav til  

 specialet.
 Aftaleparterne er endvidere enige om, at universiteterne  

 også skal sætte større fokus på at understøtte de studerendes studieforløb i  

 form af øget studievejledning og bedre studietilrettelæggelse.
Det er vurderingen, at en øget studievejledning kan bidrage  

 til at sænke frafaldet og forsinkelserne på universitetsuddannelserne.
Det  

 foreslås derfor, at universiteterne generelt giver en studievejledning, der i  

 højere grad tager sigte på at afhjælpe og finde løsninger på de studerendes  

 studiemæssige problemer, og at universiteterne forpligtes til at udøve en  

 særlig indsats i forhold til studerende, der er blevet forsinket i forhold  

 til  

 den normerede studietid.
Aftaleparterne er også enige om, at pædagogikken og  

 undervisningsformerne på universiteterne skal gøres endnu bedre.
Det er  

 derfor  

 vigtigt, at det pædagogiske niveau hos universitetslærerne sikres gennem  

 løbende pædagogisk udvikling.
Universiteterne skal derfor sætte fokus på god  

 undervisning og igangsætte en indsats for styrket pædagogisk efteruddannelse  

 af  

 universitetslærere.
Universiteterne fastlægger og gennemfører selv den  

 pædagogiske efteruddannelsesindsats.
 Aftaleparterne  

 er herudover enige om, at der skal afsættes midler til de initiativer, der  

 skal  

 medvirke til at sikre, at de studerende kommer hurtigere gennem  

 uddannelserne.  

 D  

 er afsættes således 69 mio. kr. i 2007, 61 mio. kr. i 2008 og 75 mio.  

 kr. i 2009 til at styrke kvaliteten af undervisningen, herunder udvikling af  

 nye undervisningsformer, øget studievejledning samt efteruddannelse af  

 underviserne  

 på universiteterne.
2. Lovforslagets indhold 2.1. Indretning af universitetsuddannelserne  

 skal understøtte de studerendes muligheder for hurtigere studiegennemførelse Med lovforslaget foreslås, at universitetsuddannelserne i  

 højere grad indrettes sådan, at de understøtter de studerendes muligheder for  

 at gennemføre på normeret tid.
Universiteterne får pligt til at sætte bindende  

 tidsbegrænsning for de kandidatstuderendes specialeskrivning.
I tilknytning  

 hertil skal universiteterne sikre, at de reelle krav og forventninger, der er  

 knyttet til specialet på en uddannelse, muliggør, at flere kan afslutte  

 specialet på den normerede tid.
Samtidig skal universiteterne sikre, at der i  

 tilstrækkeligt omfang stilles vejledning til rådighed for den enkelte  

 specialestuderende.
 For at skabe ensartede rammer for de studerendes  

 specialeskrivning får studielederen til opgave at godkende  

 opgaveformuleringen  

 og afleveringstidspunktet for kandidatspecialet samt i tilknytning hertil en  

 plan for vejledningen af den studerende.
Det er tanken, at ministeren vil fastsætte nærmere regler  

 om tidsbegrænsning for kandidatspecialet i medfør af den gældende bestemmelse  

 i  

 universitetslovens § 8, stk. 1, blandt andet således at specialet  

 skal påbegyndes og afleveres inden for den tidsramme, der i studieordningen  

 for  

 den enkelte uddannelse er fastsat for specialets omfang.
Et speciale er på 30  

 ECTS-point og kan, hvis det er af eksperimentel karakter, være på op til 60  

 ECTS-point, jf. de gældende regler herom i uddannelsesbekendtgørelsen.
2.2. Universiteterne skal understøtte de  

 studerendes muligheder for hurtigere studiegennemførelse Med lovforslaget præciseres og skærpes universiteternes  

 pligt til at  

 sætte  

 større fokus på vejledningen af studerende, herunder at understøtte deres  

 studieforløb.
 Universiteterne  

 får pligt til at give særlig vejledning til de studerende, der er forsinket i  

 forhold til den normerede studietid, med henblik på, at de fortsætter og  

 gennemfører deres uddannelse.
Det  

 er tanken, at ministeren vil udmønte forslaget således, at universiteterne  

 forpligtes til at følge op i forhold til studerende, der er mere end seks  

 måneder forsinket på uddannelsen, fx ved tilbud om en samtale.
Når den  

 studerende er mere end 12 måneder forsinket på uddannelsen, skal  

 universitetet  

 rette  

 direkte henvendelse til den studerende med henblik på tilbud om en personlig  

 samtale.
Endvidere  

 skal studievejledningen på universiteterne styrkes generelt.  

 Universiteterne  

 skal sikre bedre kvalitet i den samlede vejledningsindsats til gavn for  

 kvaliteten og de studerende, og universiteterne skal i deres strategi for,  

 hvordan de vil nedbringe frafald og forsinkelser på studierne, beskrive  

 omfanget af studievejledningen.
En styrket studievejledning skal være mere  

 opsøgende i forhold til studerende med særlige behov med henblik på at  

 afhjælpe  

 og finde løsninger på de studerendes studiemæssige problemer.
Indholdet i  

 studievejledningen  

 skal være koncentreret om effektiv studietilrettelæggelse, Statens  

 Uddannelsesstøtte, valg af kurser, fag m.m. og disses sammenhæng til job- og  

 beskæftigelsesmuligheder, samt vejledningen ved overgangen til  

 arbejdsmarkedet,  

 fx ved at etablere karrierecentre.
3. Økonomiske konsekvenser for stat, kommuner  

 og regioner Forslaget har økonomiske konsekvenser for staten i form af  

 merudgifter, idet der afsættes 69 mio. kr. i 2007, 61 mio. kr. i 2008 og 75  

 mio. kr. i 2009 til at styrke kvaliteten af undervisningen, herunder  

 udvikling  

 af nye undervisningsformer, øget studievejledning samt efteruddannelse af  

 underviserne på universiteterne.
Midlerne udmøntes forholdsmæssigt mellem  

 universiteterne på baggrund af deres uddannelsesbevillinger, og der opstilles  

 mål for initiativerne i udviklingskontrakterne.
Lovforslaget har ikke  

 økonomiske konsekvenser for kommuner og regioner.
4.  

 Administrative konsekvenser for stat, kommuner og regioner Forslaget har ikke administrative konsekvenser for staten,  

 men har dog administrative konsekvenser for universiteterne, som blandt andet  

 skal tilbyde hurtigere omprøve i forhold til i dag.
Herudover skal  

 universiteterne  

 give øget studievejledning samt sikre efteruddannelse til universiteternes  

 undervisere.
Forslaget har ikke administrative konsekvenser for kommuner og  

 regioner.
5. Økonomiske konsekvenser for erhvervslivet Forslaget har ikke økonomiske konsekvenser for  

 erhvervslivet.
6. Administrative konsekvenser for  

 erhvervslivet Forslaget har ikke administrative konsekvenser for  

 erhvervslivet.
7. Administrative konsekvenser for borgerne Forslaget har positive konsekvenser for de studerendes  

 muligheder for at gennemføre uddannelsen på normeret tid og for ikke at  

 afbryde  

 studierne.
8. Miljømæssige konsekvenser Forslaget har ikke miljømæssige konsekvenser.
9. Lovforslagets forhold til EU-retten Forslaget indeholder ingen EU-retlige aspekter.
10. Høringsliste Lovforslaget har været sendt til høring hos følgende  

 universiteter, myndigheder og organisationer: Københavns Universitet, Aarhus  

 Universitet, Syddansk Universitet, Roskilde Universitetscenter, Aalborg  

 Universitet,  

 Danmarks Tekniske Universitet, Handelshøjskolen i København, Danmarks  

 Pædagogiske Universitet, IT-Universitetet i København, Finansministeriet,  

 Kulturministeriet, Undervisningsministeriet, Danmarks Evalueringsinstitut,  

 SU-styrelsen, Akademikernes Centralorganisation, Danske Studerendes  

 Fællesråd,  

 Dansk Erhverv, Dansk Industri, Foreningen af Universitets- og  

 Handelshøjskolestuderende og Rektorkollegiet.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Forslaget medfører en merudgift for staten på 69 mio.  

 kr. i 2007, 61 mio. kr. i 2008 og 75 mio. kr. i 2009 til styrkelse af  

 kvaliteten af universitetsuddannelserne (hurtigere omprøve, styrket  

 studievejledning og efteruddannelse).
Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Forslaget  

 understøtter de studerendes muligheder for at gennemføre uddannelsen på  

 normeret tid og for ikke at afbryde studierne.
Ingen Forholdet til EU-retten Lovforslaget  

 indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Til § 9, stk. 2 Med bestemmelsen får universitetet nye forpligtelser over  

 for studerende, som er forsinkede i forhold til det normerede  

 uddannelsesforløb.
Den styrkede vejledning skal bidrage til, at studerende på  

 de ordinære heltidsuddannelser, bachelor- og kandidatuddannelser, fortsætter  

 og  

 gennemfører deres uddannelse.
 Ministeren vil i medfør af forslaget til ny § 9,  

 stk. 3, fastsætte nærmere regler om den pligtmæssige vejledning.
Til § 9, stk. 3 Ministerens bemyndigelse tænkes udmøntet sådan, at det er  

 universitetets ansvar at sikre, at der følges op over for studerende, der er  

 mere end seks måneder forsinket på uddannelsen, fx ved et tilbud om en  

 samtale  

 eller andre individuelle eller kollektive tiltag, der tager sigte på at  

 afhjælpe og finde løsninger på den studerendes studiemæssige problemer.  

 Vejledningstilbuddenes form kan variere og dække over vejledningssamtale,  

 trykt  

 informationsmateriale/skriftlige materialer, information og vejledning på  

 internettet, møder og arrangementer.
Ministerens bemyndigelse tænkes også udmøntet sådan, at  

 universitetet får pligt til at rette direkte henvendelse til den studerende,  

 hvis denne er mere end 12 måneder forsinket i sit uddannelsesforløb, med  

 henblik på tilbud om en personlig samtale.
Der er alene tale om et tilbud til  

 den studerende, hvilket vil sige, at den studerende har krav på at få en  

 samtale med universitetet, men ikke pligt til at modtage denne.  

 Vejledningssamtalen  

 skal fx give den studerende mulighed for at få hjælp til at lave et  

 struktureret studieforløb, at få udarbejdet en handlingsplan for det videre  

 studieforløb eller at få talt om eventuelle problemer af både faglig og  

 personlig karakter.
 Det er kun tanken, at universitetet skal følge særligt op  

 over for studerende, hvis forsinkelse i forhold til den normerede studietid  

 kan  

 siges at være forbundet med en risiko for, at den studerende afbryder  

 uddannelsen.  

 Det er i forlængelse heraf tanken, at ministeren vil fastsætte nærmere regler  

 for, hvad der skal medregnes som forsinkelse, og ministeren kan således  

 bestemme, at fx bevilget orlov, herunder som følge af barsel, adoption,  

 indkaldelse til værnepligtstjeneste eller udsendelse som led i forsvarets  

 internationale operationer m.v., ikke medregnes.
 Ministeren vil endvidere tage højde for, at reglerne skal  

 være enkle og lette at administrere for universiteterne, og det er derfor  

 også  

 tanken at udstede reglerne efter drøftelse med universiteterne og de  

 studerende.
Til nr. 2 Efter bestemmelsen er det studielederens opgave at godkende  

 opgaveformulering og fastsætte afleveringstidspunktet for kandidatspecialet  

 samt i tilknytning hertil en plan for vejledningen af den studerende.
 I medfør af den gældende bestemmelse i universitetslovens  

 § 8, stk. 1, vil ministeren fastsætte nærmere regler om  

 tidsbegrænsningen for kandidatspecialet, herunder afleveringsfrister, og  

 studielederens opgaver i forbindelse hermed.
Ministeren påtænker at fastsætte regler om, at specialet  

 skal påbegyndes og afleveres inden for den tidsramme, der i studieordningen  

 for  

 den enkelte uddannelse er fastsat for specialets omfang.
Specialet påbegyndes  

 på det tidspunkt, hvor universitetet (studielederen) har godkendt  

 opgaveformuleringen.
Ministeren påtænker endvidere at fastsætte regler om, at  

 den studerende har brugt et eksamensforsøg, hvis specialet ikke afleveres  

 inden  

 for den af universitetet fastsatte tidsfrist.
Den studerende skal ikke starte  

 forfra på et nyt speciale, men får andet eksamensforsøg i form af, at  

 universitetet godkender en ny opgaveformulering, der skal ligge inden for  

 samme  

 emneområde, og fastsætter en ny afleveringsfrist på tre måneder.
Hvis den  

 studerende  

 ikke overholder den nye frist, kan den studerende få et tredje eksamensforsøg  

 efter de samme regler, som gælder for andet forsøg.
 Ministeren vil tillige fastsætte regler om, at  

 universitetet kan dispensere fra de fastsatte afleveringsfrister i de  

 tilfælde,  

 hvor der foreligger usædvanlige forhold, fx dokumenteret sygdom eller  

 lignende.
Efter de gældende regler i eksamensbekendtgørelsen har den  

 studerende højst tre eksamensforsøg til at bestå en prøve, men universitetet  

 kan dog tillade et fjerde og femte eksamensforsøg, hvis der foreligger  

 usædvanlige  

 forhold.
Universitetet bringer indskrivningen til ophør, når den studerende  

 er  

 afskåret fra at fortsætte uddannelsen som følge af, at den pågældende har  

 opbrugt sine eksamensforsøg.
Det er universitetets ansvar at sikre, at der i  

 tilstrækkeligt omfang stilles vejledning til rådighed for den enkelte  

 specialestuderende også i de tilfælde, hvor den studerende får en ny  

 opgaveformulering ved andet og tredje eksamensforsøg.
Det er også  

 universitetets ansvar at sikre, at den nye opgaveformulering ligger inden for  

 samme emneområde, således at den studerende kan anvende viden og indsigt i  

 emnet, som er erhvervet i løbet af første eksamensforsøg.
Til § 2 Til stk. 1 Af hensyn til universiteternes planlægning foreslås det, at  

 bestemmelsen træder i kraft den 1. februar 2008. Universitetet får således  

 først pligt til at give særlig vejledning til studerende, der er blevet  

 forsinket i forhold til den normerede studietid, fra den 1. februar 2008.  

 Forinden vil ministeren fastsætte regler herom.
Til stk. 2 Det foreslås, at bestemmelsen træder i kraft den 1.  

 september 2007. Studielederen skal således godkende opgaveformulering og  

 afleveringstidspunkt for kandidatspecialet samt i tilknytning hertil en plan  

 for specialevejledningen for specialer, hvis opgaveformulering godkendes  

 efter  

 denne dato.
Forinden vil ministeren fastsætte regler om  

 afleveringstidspunktet  

 i medfør af universitetslovens § 8, stk. 1, jf. bemærkningerne til  

 lovforslagets § 1, nr. 2. Det forudsættes, at disse regler  

 fastsættes  

 således, at de kun finder anvendelse for kandidatspecialer, hvor  

 opgaveformuleringen godkendes af universitetet efter den 1. september 2007.
Lovforslaget sammenholdt med gældende lov Gældende formulering Lovforslaget § 1 I lov om universiteter (universitetsloven), jf.  

 lovbekendtgørelse nr. 280 af 21. marts 2006, som ændret ved § 1 i lov nr. 544  

 af 8. juni 2006, foretages følgende ændringer:
 § 9.  

  

 Universitetet tilbyder studerende vejledning  

 under uddannelsesforløb om uddannelsen og efterfølgende  

 beskæftigelsesmuligheder.
 1.  

  

 I  

  

 § 9  

  

 indsættes som  

  

 stk. 2  

  

 og  

  

 3:
 »  

 Stk. 2.  

  

 Universitetet  

 har pligt til at give studerende, der er blevet forsinket i forhold til den  

 normerede studietid, særlig vejledning med henblik på, at de fortsætter deres  

 uddannelse.
Stk. 3.  

  

 Ministeren kan fastsætte regler om vejledning  

 efter stk. 1. Ministeren fastsætter endvidere regler om, hvornår  

 universitetet skal tilbyde vejledning efter stk. 2, og om omfanget  

 heraf.« § 18.
 Stk. 5.  

  

 Studielederen har til opgave i samarbejde  

 med studienævnet at forestå den praktiske tilrettelæggelse af undervisning og  

 af prøver og anden bedømmelse, der indgår i eksamen.
 2.  

  

 I  

  

 § 18,  

 stk. 5,  

  

 indsættes som  

  

 2. pkt.:
»Studielederen  

 godkender opgaveformulering og afleveringstidspunkt for kandidatspecialet  

 samt i tilknytning hertil en plan for vejledningen af den studerende.« § 2 Stk. 1.  

  

 § 1, nr. 1, træder i kraft den 1. februar  

 2008.
 Stk. 2.  

  

 § 1,  

 nr. 2, træder i kraft den 1. september 2007.
