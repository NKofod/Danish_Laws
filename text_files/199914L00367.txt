Betænkning afgivet af Retsudvalget den  

 2. marts 2000 Betænkning over Forslag til lov om ændring af  

 retsplejeloven (EU-advokaters etablering her i landet m.v.) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
Et af udvalgets spørgsmål og  

 justitsministerens svar herpå er optrykt som bilag til  

 betænkningen.
 Endvidere har udvalget modtaget skriftlige henvendelser  

 fra Foreningen af Statsautoriserede Revisorer og Bjørn Palmtoft,  

 Espergærde.
 Herefter indstiller udvalget lovforslaget til  

vedtagelse uændret.
Et mindretal (Dansk Folkepartis medlem af udvalget) er  

 grundlæggende af den opfattelse, at det skal være muligt for  

 EU-advokater at drive virksomhed her i landet.
De skal have mulighed for at  

 komme til Danmark og drive deres advokatvirksomhed, lige så vel som det  

 skal være muligt for andre brancher.
DF finder det dog betænkeligt, hvis disse advokater  

 ikke har den fornødne uddannelse.
I forhold til advokater er der en  

 høj grad af forventning blandt danskerne om, at advokaterne har  

 indsigt i, hvordan regler og love er indrettet.
For at skabe denne tryghed  

 må udenlandske advokater i EU-advokatvirksomheder have en uddannelse,  

 der mindst er på højde med, hvad danske advokater har.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Et af udvalgets spørgsmål og  

 justitsministerens svar herpå Spørgsmålet er optrykt efter ønske fra  

 Socialistisk Folkeparti.
 Spørgsmål nr. 4:
Kan ministeren bekræfte, at retsplejelovens  

 bestemmelser om, at retssproget i Danmark er dansk, betyder, at advokater fra  

 andre EU-lande skal kunne dansk, hvis de ønsker at praktisere i  

 Danmark? Svar:
 Ifølge etableringsdirektivets artikel 2 har enhver  

 advokat i en hvilken som helst anden medlemsstat ret til varigt at  

 udøve de i artikel 5 nævnte former for advokatvirksomhed under  

 hjemlandets advokattitel.
Efter direktivets artikel 5, stk. 1, kan en advokat, der  

 udøver virksomhed under hjemlandets advokattitel, udøve den  

 samme form for advokatvirksomhed som advokater, der udøver virksomhed  

 under værtslandets relevante advokattitel, og kan navnlig rådgive  

 om hjemlandets retssystem, EF-ret, international ret og værtslandets  

 retssystem.
Under alle omstændigheder skal han overholde de  

 procedureregler, som gælder med hensyn til de nationale domstole.
 Når en EU-advokat udøver virksomhed i en  

 anden medlemsstat, er han undergivet de samme faglige og etiske regler som  

 værtslandets advokater, jf. direktivets artikel 6. Hvis advokaten under  

 sin virksomhed tilsidesætter sine pligter, gælder  

 værtslandets retsplejeregler, sanktioner og retsmidler, jf. artikel 7 i  

 direktivet.
 Som det fremgår af pkt. 3.1.2. i de almindelige  

 bemærkninger til lovforslaget, vil forskrifter for advokater i  

 retsplejeloven eller bestemmelser fastsat i medfør af loven samt  

 forskrifter i anden lovgivning således finde tilsvarende anvendelse for  

 EU-advokater, der udøver advokatvirksomhed her i landet under deres  

 hjemlands advokattitel.
 Efter direktivets bestemmelser kan der ikke i forbindelse  

 med registrering stilles krav om, at en EU-advokat, der ønsker at  

 udøve virksomhed i Danmark under sit hjemlands advokattitel, skal  

 kunne tale dansk.
 Der vil altså ikke kunne stilles krav om, at den  

 pågældende skal kunne tale dansk, når han som advokat  

 udøver almindelig rådgivningsvirksomhed.
Derimod vil bestemmelsen i retsplejelovens § 149, stk. 1,  

 finde anvendelse, hvis en EU-advokat ønsker at repræsentere en  

 klient for en dansk domstol.
Efter denne bestemmelse er retssproget dansk, og  

 en EU-advokat, der optræder for en dansk domstol, vil således  

 være undergivet dette krav.
