 I medfør af lov nr. 182 af 28. april 1971 om tilskud til den  

 landøkonomiske konsulentvirksomhed bestemmes herved følgende:
 § 1.  Tilskud til konsulentvirksomhed kan ydes til  

 følgende foreninger, selskaber m.v.
 Stk. 2.  For Østifternes Haveselskab og Det jydske  

 Haveselskab gælder adgangen til at få statstilskud kun de konsulenter og  

 assistenter, der var ansat ved ikrafttrædelsen af ovennævnte lov den 1.  

 oktober 1971, eller til hvis ansættelse efter nævnte dato der er meddelt  

 udtrykkelig tilladelse af landbrugsministeriet.
 Stk. 3.  Tilsvarende begrænsning i adgangen til at få  

 statstilskud som anført i stk. 2 gælder med hensyn til de under andre  

 selskaber, foreninger m.v. ansatte konsulenter og assistenter, der har  

 havebrug som eneste arbejdsområde.
§ 2.  Tilskud ydes kun til den lønning, som udbetales  

 for egentligt konsulentarbejde, og til de af dette arbejde nødvendiggjorte  

 kørselsudgifter.
Som egentligt konsulentarbejde anses vejledning eller  

 undervisning, hvadenten denne ydes enkeltmand eller grupper, samt arbejde  

 vedrørende forsøg, undersøgelser, demonstrationer, dyrskuer, udstillinger,  

 udarbejdelse af beretninger, stambøger og lignende faglig virksomhed.
 Stk. 2.  Lige hermed anses bistand, som af en konsulent  

 ydes en ejer eller bruger af en landbrugsejendom i forbindelse med ansøgning  

 til stat eller kommune om tilskud, lån, garanti og lignende med hensyn til  

 foranstaltning vedrørende den pågældende ejendom.
Stk. 3.  Statstilskud kan ikke ydes til vederlag, der  

 ydes for konsulenters arbejde med opgaver, der ikke henhører under egentligt  

 konsulentarbejde.
Ved beregning af statstilskuddets størrelse tages derfor  

 alene hensyn til den tid, der af konsulenten anvendes til egentligt  

 konsulentarbejde.
 Stk. 4.  Konsulenter må ikke under nogen form personlig  

 have økonomisk interesse i køb eller salg af produkter, husdyr, redskaber,  

 kemikalier, kalk og lignende.
 Stk. 5.  I tilfælde, hvor konsulenter tillige virker som  

 lærere ved en høj- eller landbrugsskole, fradrages den for lærervirksomheden  

 oppebårne betaling fuldtud inden beregning af statstilskud til den lønning,  

 der ydes for konsulentvirksomhed.
 § 3.  For udøvelse af virksomhed som konsulent i  

 landbrugsbyggeri gælder følgende særlige bestemmelser:
1. Konsulenterne må yde almindelig vejledning overfor  

 landmænd vedrørende landbrugsbygninger og deres indretning.
Denne vejledning  

 forudser fortrinsvis at omfatte bygningernes placering, valg af bygningstype,  

 bygningernes størrelse og indretning, herunder bygningsmål og  

 indretningsformer, pladsbehov for dyr, maskiner, foder m.v., samt isolering  

 og ventilering, byggematerialers anvendelighed m.v.
Endvidere forudses denne  

 vejledning at omfatte de brugsmæssige, arbejdsmæssige, tekniske og økonomiske  

 forhold i forbindelse med bygninger og deres benyttelse.
 2. I forbindelse med vejledningsarbejdet må  

 konsulenterne således:
 a. udarbejde skitser over bygningernes indbyrdes placering med angivelse  

 af møddingsteder, aljebeholdere, gødningstanke m.v., samt rådgive vedrørende  

 placering af ny- og tilbygninger, ændringer m.v.
b. udarbejde og målsætte skitser over grundplaner og evt. øvrige  

 etageplaner med fast inventar, døre, vinduer m.v., indtegnet, c. udarbejde skitser af snit i bygninger eller dele af disse, hvor det  

 skønnes nødvendigt, for at anskueliggøre den vertikale placering af  

 bygningsinstallationer m.v., d. beregne og skitsere isolation samt rådgive vedrørende valg af  

 isoleringsmaterialer, dimensionering, udførelse og placering, e. beregne den nødvendige ventilation og det eventuelle behov for kunstig  

 opvarmning, samt rådgive vedrørende valg af typer og systemer, samt placering  

 af skorstene, ventilatorer, ventiler og varmeforsyning, f. rådgive vedrørende valg af type og placering af bygningstekniske anlæg  

 iøvrigt såsom gødningsanlæg, transportanlæg, blandeanlæg, kornsiloanlæg,  

 foderopbevaringsanlæg m.v., g. videregive standardtegninger, typetegninger, standardbeskrivelser m.v.  

 af bygninger, bygningselementer og bygningsinstallationer, h. deltage som landmandens rådgiver i forhandlinger med håndværkere og  

 projekteringsvirksomheder.
 3. Konsulenterne skal i deres arbejde overfor  

 landmændene pointere arbejdets vejledende karakter og skal, hvis opgaverne  

 går uden for det rent vejledende som nævnt under punkterne 1 og 2, henvise  

 til projekterende virksomheder, ingeniører, håndværkere eller andre, der kan  

 påtage sig det økonomiske og tekniske ansvar for projektering, såfremt  

 landmanden som bygherre ikke selv er villig til at påtage sig det.
4. Konsulenterne må ikke foretage eller forestå  

 projektering.
De må således ikke:
 a. udarbejde fuldstændige hovedtegninger og detailtegninger samt  

 kloakeringsplaner for det påtænkte byggeri.
 b. foretage beregninger af bærende konstruktioner betonblandingers fysiske  

 og kemiske bestandighed o.l.
c. udarbejde leveranceoversigter, arbejds- og tidsplaner, betingelser og  

 beskrivelser for byggeriet, d. føre tilsyn med byggeriet.
 5. Konsulenterne må ikke være ansat i eller være  

 økonomisk interesseret i virksomheder, der beskæftiger sig med  

 bygningsprojektering eller fremstiller eller forhandler byggematerialer.
 6. Tvivlsspørgsmål forelægges landbrugsministeriet til  

 stillingstagen.
§ 4.  Det er en betingelse for ydelse af statstilskud  

 til assistenter, at de er ansat med fast løn for et tidsrum af ikke under 2  

 måneder og med en samlet løn på ikke under 4.000 kr.
Der ydes ikke tilskud  

 til uge- eller dagløn, løn efter arbejde og lignende.
 Stk. 2.  Bestemmelserne i §§ 2 og 3 finder tilsvarende  

 anvendelse på assistenter.
 § 5.  For ydelse af tilskud til konsulenter i  

 driftsøkonomi gælder, ud over det i § 2 anførte følgende særlige  

 bestemmelser:
a.
Konsulenter i driftsøkonomi skal være lønnet af en landboforening, en  

 husmandsforening, en gartner- eller frugtavlerforening eller en  

 sammenslutning af sådanne, der udbetaler dem forud aftalt løn samt deres  

 rejse- og kørselsudgifter.
b.
Den ansættende forening skal organisere og administrere  

 regnskabsføringen for egen regning.
c.
Konsulenten skal stå til rådighed med driftsmæssig vejledning for alle  

 foreningens medlemmer, uanset om disse fører regnskab eller ej.
d.
Konsulenten skal være leder af det daglige regnskabsarbejde.
e.
Den ansættende forening skal fastsætte de kontingenter, som de  

 regnskabsførende landmænd m.v. må betale for at få ført regnskab.
f.
Der ydes kun tilskud til driftsregnskaber, for hvilke der foretages en  

 driftsøkonomisk opgørelse.
g.
Som et led i foreningens almindelige regnskab skal der foreligge et  

 særligt regnskab over denne del af virksomheden.
h.
I landbo- og husmandsforeninger skal driftsregnskaber indsendes til og  

 godkendes af henholdsvis De samvirkende danske landboforeninger og De  

 samvirkende danske husmandsforeninger.
Regnskaber, hvortil der er ydet  

 tilskud, skal stilles til rådighed for henholdsvis det landøkonomiske  

 driftsbureau og gartneriøkonomisk driftsudvalg i det omfang, driftsbureauet  

 og driftsudvalget måtte ønske det.
i.
Der skal udarbejdes en beretning over resultaterne af  

 driftsregnskaberne, og den skal indeholde specificerede oplysninger om  

 arealets benyttelse, landbrugskapital, bruttoudbytte, driftsomkostninger og  

 driftsresultat samt andre oplysninger om driftsforhold, som kunne findes  

 ønskelige.
 Stk. 2.  Uanset bestemmelserne i stk. 1 kan tilskud ydes  

 til de under De samvirkende danske landboforeninger og De samvirkende danske  

 husmandsforeninger eller de af disse godkendte provinsielle sammenslutninger  

 ansatte konsulenter, der er beskæftiget med samling og bearbejdning af  

 regnskabsmateriale fra lokalforeninger og med ydelse af driftsvejledning for  

 en større kreds af landmænd.
 Til assistenter hos sådanne konsulenter kan tilskud ydes, uanset  

 bestemmelserne i stk. 3.
Stk. 3.  Ydelse af fuldt statstilskud til lønning af en  

 konsulent og til dennes kørselsudgifter forudsætter, at der foreligger  

 udarbejdet beretning, jfr. stk. 1, litra f., h. og i., over resultaterne af  

 mindst 125 driftsregnskaber, hidrørende fra medlemmer af den ansættende  

 forening eller sammenslutning af foreninger.
Hvis antallet af regnskaber i  

 beretningen ikke når op på 125, fradrages 4 pct. af det i henhold til loven  

 beregnede statstilskud til konsulentens løn og kørsel for hver manglende 5  

 regnskaber ned til 50 regnskaber i beretningen, således at der til dette  

 antal regnskaber ydes 40 pct. statstilskud til konsulentens løn og kørsel  

 beregnet i henhold til loven.
Hvor antallet af regnskaber i beretningen ikke  

 når op på 50, ydes der intet statstilskud til selvstændigt regnskabsarbejde.
 Omfatter beretningen mere end 125 regnskaber, ydes der for hver 5  

 regnskaber ud over 125 4 pct. af det i henhold til loven beregnede  

 statstilskud til dækning af yderligere lønnings- og kørselsudgifter til  

 konsulenter, således at der f.eks., hvor beregningen omfatter 250 regnskaber,  

 kan ydes fuldt statstilskud til 2 personer.
 De for konsulenter i driftsøkonomi fastsatte tilskudsregler finder  

 tilsvarende anvendelse på sådannes assistenter (agronomer).
Til lønning af assistenter (ikke-agronomer) hos konsulenter i  

 driftsøkonomi kan tilskud inden for de i loven fastsatte beløbsgrænser ydes  

 efter samme regler som fastsat for konsulenter, dog at fuldt statstilskud kan  

 ydes til en assistent for hver 100 regnskaber optaget i en beretning, jfr.  

 stk. 1, litra f., h. og i., og således at der for hver 5 regnskaber, der  

 mangler i, henholdsvis er mere end 100, fradrages, henholdsvis tillægges 5  

 pct. af det i henhold til loven beregnede statstilskud.
For eksempel vil en  

 beretning omfattende 200 regnskaber således give fuldt statstilskud til 2  

 assistenter.
De til offentliggørelse bestemte udvidede driftsregnskaber (Landøkonomisk  

 driftsbureaus form.
B) gælder ved beregningen = 4 almindelige  

 driftsregnskaber.
§ 6.  Til beretninger, der udgives af landsomfattende  

 samvirksomheder (herunder Alm. dansk Gartnerforening) eller med disses  

 godkendelse, samt til stambøger, såvel elite- som registerstambøger, kan ydes  

 statstilskud med 50 pct. af de samlede kontante udgifter ved udgivelse af  

 vedkommende beretning.
Beretningerne kan omfatte det faglige arbejde  

 vedrørende planteavl, husdyrbrug, driftsøkonomi, ungdomsarbejde, maskinbrug,  

 husholdning, gartneri, frugtavl eller havebrug.
 Indeholder en beretning andet end fagligt stof, f.eks. organisationsstof,  

 fordeles udgifterne til trykning m.m. i forhold til antal sider, og tilskud  

 ydes kun til det faglige stof.
 Eventuelle indtægter ved annoncer, salg af beretninger eller stambøger må  

 fradrages udgifterne til udgivelsen, forinden statstilskuddet beregnes.
 § 7.  Konsulenter og dermed ligestillede assistenter  

 (agronomer m.v.), til hvis lønning der ydes tilskud i henhold til ovennævnte  

 lov, skal forsikres i en efter nærmere overenskomst med Statsanstalten for  

 Livsforsikring udformet alders-, enke-, invalide- og børnepensionsforsikring.
 Præmien udgør 12 pct. af den til vedkommende konsulent eller assistent  

 udbetalte lønning, jfr. ovennævnte lov § 5, stk. 4, og fra 1. april 1973 15  

 pct. heraf.
 § 8.  Landbrugsministeren nedsætter et udvalg,  

 landbrugsministeriets konsulentudvalg, med den opgave at afgive udtalelser  

 til ministeriet vedrørende spørgsmål om konsulentvirksomhed og med følgende  

 sammensætning:
1 medlem udpeget af De samvirkende danske landboforeninger, 1 medlem udpeget af De samvirkende danske husmandsforeninger, 1 medlem udpeget af Alm.
Dansk Gartnerforening og De samvirkende danske  

 Haveselskaber i forening, 2 medlemmer udpeget af Foreningen af danske Landbrugskonsulenter.  

 Landbrugsministeriet fastsætter udvalgets forretningsorden og beskikker en  

 sekretær for udvalget.
 Den i § 9 omhandlede tilsynsførende deltager ordentligvis i udvalgets  

 møder, men uden stemmeret.
§ 9.  Landbrugsministeriet ansætter en tilsynsførende  

 med den opgave at foretage gennemsyn og revision af ansøgninger om tilskud  

 til nærværende bekendtgørelse.
Den tilsynsførende er bemyndiget til hos den  

 organisation, der har indsendt en ansøgning, at indhente de nærmere  

 oplysninger, han anser for fornødne for på forsvarlig måde at kunne foretage  

 gennemsyn og revision af ansøgningen.
Vægrer en forening sig ved at  

 efterkomme et af den tilsynsførende fremsat ønske om yderligere oplysninger,  

 forelægges sagen af den tilsynsførende for det af landbrugsministeriet  

 nedsatte konsulentudvalg, der gør indstilling til ministeriet i sagen.
 § 10.  Sammenslutninger for faglig  

 oplysningsvirksomhed, der søger tilskud i henhold til nærværende  

 bekendtgørelse, må efter udgangen af hvert kvartal inden en frist af 2  

 måneder til den i § 9 omhandlede tilsynsførende indsende ansøgning med  

 regnskab over de udgifter, hvortil tilskud søges.
 Stk. 2.  For lokale landbo- og husmandsforeninger skal  

 indsendelsen ske gennem vedkommende lands- eller provinssamvirksomhed, idet  

 tilskud kun kan ydes til de under sådanne lokalforeninger ansatte  

 konsulenter, hvis virksomhed er godkendt af vedkommende lands- eller  

 provinssamvirksomhed.
 De lokale foreninger skal for at opnå statstilskud til konsulentvirksomhed  

 hvert år afgive beretning om det faglige arbejde til de ovennævnte  

 samvirksomheder efter de af disse angivne retningslinier.
 Stk. 3.  Til ansøgninger skal benyttes særlige af  

 landbrugsministeriet udarbejdede skemaer, og landbrugsministeriet kan  

 bestemme, at der til kvitteringer og lignende skal anvendes særlige  

 blanketter.
Stk. 4.  Samtidig med indsendelse af ansøgning for  

 januar kvartal skal der på et særligt skema, der udfærdiges af ministeriet,  

 medsendes oplysninger om de konsulenter og assistenter, til hvis aflønning  

 tilskud vil blive søgt i det følgende finansår.
Ved antagelse af nye  

 konsulenter eller assistenter skal der indsendes særligt skema for de  

 nyantagne indeholdende oplysning om den mellem sammenslutningen og  

 vedkommende indgåede aftale samt for konsulenter og assistenter, til hvilke  

 tilskud søges i henhold til lovens § 5, stk. 2, 1), 3) og 5), tillige med  

 dokumentation for, at betingelserne herfor er opfyldt.
Der kan tidligst søges  

 statstilskud for en person, der har haft 3 måneders tjenestetid jfr. dog om  

 assistenter § 4.
 § 11.  I tilfælde, hvor en konsulent eller assistent  

 er ansat under flere tilskudsberettigede sammenslutninger, kan oplysninger om  

 ansættelse og ansøgninger om statstilskud indsendes af een af de pågældende  

 sammenslutninger eller af disse i forening.
 § 12.  De sammenslutninger, der indsender  

 kvartalsregnskaber til ministeriet, og hvis formænd underskriver på  

 sammenslutningernes vegne, har ansvaret for, at samtlige konsulenter og  

 assistenter, til hvilke der søges statstilskud, arbejder i overensstemmelse  

 med gældende regler, at de i regnskaberne og de særlige skemaer indeholdte  

 oplysninger er rigtige, og at der er fornødent sagligt grundlag for de  

 pågældende konsulenters og assistenters ansættelse og for at søge  

 statstilskud til deres virksomhed.
 § 13.  Urigtige oplysninger i de indsendte regnskaber  

 og skemaer kan medføre udelukkelse fra statstilskud enten for en  

 tidsbegrænset periode eller for bestandig.
 § 14.  Nærværende bekendtgørelse træder i kraft den 1.  

 oktober 1971, og fra samme tidspunkt ophæves landbrugsministeriets cirkulære  

 af 15. december 1955 om regler for ydelse af statstilskud til  

 konsulentvirksomhed indenfor landbrug (herunder landbrugets bierhverv)  

 gartneri, frugtavl, økonomisk havebrug og husholdning med senere tillæg.
 Landbrugsministeriet, den 24. august  

 1971.
 Henry Christensen.
