Nr BSF 32 Forslag til folketingsbeslutning om indsats for boligejere i økonomiske  

 vanskeligheder Fremsat af Holger K.
Nielsen (SF) Rahbæk Møller (SF) Bjørn Poulsen (SF)  

 Jens Thoft (SF) Pelle Voigt (SF) den 17. november 1989 Folketinget opfordrer regeringen til at fremsætte lovforslag med henblik på at hjælpe boligejere i økonomiske vanskeligheder efter følgende retningslinier:
 1) En solidarisk omfordeling mellem boligejerne gennem indførelse af en  

 supplerende lejeværdi på 1 pct. af boligens friværdi, defineret som  

 ejendomsvurderingen fraregnet de tinglyste lån, som friholdes ved beregningen  

 af forbrugsrenteafgiften, dvs. realkreditlån og realkreditlignende lån samt  

 sælgerpantebreve, som er udstedt før den 1. oktober 1986. Boligejere, som  

 beskattes med den lave lejeværdisats, dvs. pensionister, friholdes for den  

 supplerende lejeværdi.
 2) En mulighed for omdannelse af ejerboliger til almennyttige boliger  

 gennem et særskilt tillæg til den almennyttige kvote.
 3) En lempelse af stempelafgiften på skøder, sælgerpantebreve og  

 pantebreve til realkreditlån samt realkreditlignende lån.
Bemærkninger til forslaget Almindelige bemærkninger Skattereformen, »kartoffelkuren« og den lave inflation har skabt  

 store problemer for mange boligejere.
Problemerne vil blive endnu mere  

 omfattende, hvis rentefradraget beskæres yderligere.
Antallet af  

 tvangsauktioner steg markant i 1988, og det forventes, at der vil ske en  

 yderligere stigning i 1989.
Problemerne for boligejerne er imidlertid fordelt meget skævt.  

 Veletablerede boligejere, der har været så heldige at købe deres bolig på det  

 rigtige tidspunkt, rammes kun i begrænset omfang.
De har kunnet profitere af  

 den høje inflation i 70'erne, og de rammes kun i begrænset omfang af  

 beskæringerne i rentefradraget.
De kan fortsat sælge deres bolig med en pæn  

 gevinst.
Derimod rammes de familier, som har købt bolig inden for de senere år,  

 specielt i kølvandet på de prisstigninger, som blev skabt af rentefaldet i  

 midten af 80'erne.
Disse familier er ofte yngre familier med små børn, hvis  

 økonomi yderligere er belastet af store udgifter til daginstitutioner og ofte  

 studiegæld.
 Der er således i høj grad tale om et generationsbestemt problem på  

 ejerboligområdet, hvor de yngre familier, som er i en etableringsfase, rammes  

 langt hårdere end de midaldrende, der i forvejen er økonomisk privilegerede.
De fleste er kommet i økonomisk klemme, fordi de har købt for dyrt.
Mange  

 har haft en forventning om, at de ville blive »hjulpet« af  

 inflationen, som man gjorde det for 20 år siden, hvor en kort  

 »vandgrødsperiode« hurtigt blev afløst af en situation med en  

 forholdsvis billig bolig af høj standard.
 Der har været et ønske om at spille med i »ejerboliglotteriet«,  

 og den økonomiske klemme er så opstået, fordi man har tabt.
Problemerne for husejerne har imidlertid en række alvorlige menneskelige  

 konsekvenser.
Mange må forlade hus og hjem til fordel for en lejebolig, som  

 kan være svær at finde.
 Det giver samtidig en række spændinger på boligmarkedet med et stort pres  

 på lejeboligsektoren på den ene side og på den anden side mange tomme huse,  

 hvilket er samfundsøkonomisk særdeles uhensigtsmæssigt.
Boligministeriets udspil Boligministeriet har i september 1989 offentliggjort en redegørelse om  

 »initiativer vedrørende tvangsauktioner«.
 Det foreslås i redegørelsen, at tvangsauktionstruede husejere, for at få  

 en øjeblikkelig ydelseslettelse, skal have mulighed for at ombytte  

 eksisterende realkreditlån med lån med en anden tidsprofil, og at  

 realkreditinstitutterne i sit tilbud af sådanne lån frit kan vælge mellem  

 annuitetslån, mix-lån, serielån og indekslån.
 SF vil ikke på forhånd afvise Boligministeriets forslag, men lægger vægt  

 på, at en omfinansiering ikke giver anledning til spekulation, og at den ikke  

 bliver for bureaukratisk at administrere.
 Sidstnævnte hensyn tilsiger, at der fastlægges objektive kriterier for  

 omfinansieringen, f.eks. således at alle lån, der er udstedt efter en bestemt  

 dato, kan omfinansieres.
 Der skal samtidig peges på muligheden for at omfinansiere med 501/2-årige  

 indekslån, således som Boligministeriet har foreslået i forbindelse med den  

 fremtidige finansiering af andelsboliger.
 501/2-årige indekslån vil give en væsentlig huslejelettelse og samtidig  

 modvirke fremtidige spekulationseffekter.
Det er centralt, at det generelle ejerboliglotteri svækkes, hvorfor det  

 vil være naturligt at sammenkæde en akut byrdelettelse med en diskussion om,  

 hvordan fremtidige spekulationsgevinster i ejerboligsektoren kan undgås.
SF  

 skal i denne forbindelse også pege på en værdistigningsafgift, som vil have  

 en dæmpende effekt på den fremtidige prisudvikling.
SF's ejerboligudspil Udgangspunktet for SF's udspil er, at boligen ikke skal være et  

 spekulationsobjekt, men derimod et brugsgode.
Dette er også udgangspunktet  

 for langt de fleste boligejere.
De ønsker at have et godt sted at bo, men på  

 grund af den måde, hvorpå ejerboligområdet fungerer, har de været nødsaget  

 til også at »spille i lotteriet«.
 Som nævnt vil SF gå ind i positive drøftelser vedrørende de forslag til  

 byrdelettelse, som er skitseret i redegørelsen fra Boligministeriets  

 tvangsauktionsudvalg.
 I forlængelse heraf skal SF pege på følgende yderligere tiltag, som bør  

 diskuteres:
 1) En solidarisk omfordeling mellem boligejerne gennem indførelse af en  

 supplerende lejeværdi.
 2) En mulighed for omdannelse af ejerboliger til almennyttige boliger.
 3) En lempelse af stempelafgiften på skøder, sælgerpantebreve og  

 pantebreve til realkreditlån samt realkreditlignende lån.
Bemærkninger til de enkelte punkter Ad pkt. 1 Da de økonomiske vanskeligheder er meget skævt fordelt mellem boligejerne,  

 finder SF det rimeligt, at de velstillede boligejere bidrager med at hjælpe  

 de boligejere, som er økonomisk i klemme.
 Oven på den gældende lejeværdi indføres derfor en supplerende lejeværdi på  

 1 pct. af boligens friværdi, der beregnes som ejendomsvurderingen minus de  

 tinglyste lån, som friholdes ved beregningen af forbrugsrenteafgiften, dvs.  

 realkreditlån, realkreditlignende lån samt sælgerpantebreve, som er udstedt  

 før den 1. oktober 1986.
 Boligejere, som beskattes med den lave lejeværdisats, dvs. pensionister,  

 friholdes for den supplerende lejeværdi.
 Provenuet af den supplerende lejeværdi anvendes til finansiering af  

 omdannelse til almennyttige boliger og til en lempelse af stempelafgiften på  

 skøder og pantebreve, jf. pkt. 2 og 3.
 SF anslår, at den supplerende lejeværdi med de gældende vurderinger vil  

 kunne indbringe et provenu på ca. 2 mia. kr. på årsbasis.
 Den supplerende lejeværdi medfører, at de boligejere, som har været så  

 heldige at købe deres bolig på det rette tidspunkt, konkret bidrager til at  

 afhjælpe situationen for yngre boligejere.
 Konsekvenserne for henholdsvis en »ny« og »gammel«  

 ejer vises i følgende eksempel:
 Lejeværdi af hus til 735.000 kr. vurderet til 660.000 kr.
Ad pkt. 2 Almennyttige boligselskaber skal have mulighed for at gå ud på  

 boligmarkedet og opkøbe ejerboliger med henblik på at omdanne disse til  

 almennnyttige boliger.
 Boligselskaberne skal enten gå ud og opkøbe tomme huse, som er til salg,  

 eller tilbyde tvangsauktionstruede boligejere at overtage deres hus, således  

 at disse kan blive boende med status af lejere i et almennyttigt hus.
I begge tilfælde skal der foretages en omprioritering på almennyttige  

 vilkår, således at eksisterende lån udskiftes med indekslån, hvor det  

 offentlige betaler renterne plus dele af afdragene.
Der fastholdes et  

 beboerindskud på 2 pct.
Får en eksisterende boligejer sit hus omdannet til almennytttig bolig,  

 omprioriteres kun den eksisterende gæld.
Den eventuelle opsparing bliver  

 stående og udbetales ved fraflytning.
 Administrationen af de omdannede ejerboliger lægges ind under en  

 almennyttig afdeling, og de bidrager som andre lejemål til afdelingens  

 driftsudgifter.
Det vil i de fleste tilfælde være naturligt med en individuel forhandling  

 om bidraget til driftsudgifterne.
Det gælder f.eks., hvis den tidligere  

 ejerbolig ikke kan gøre brug af afdelingens kollektive faciliteter, såsom  

 varmeanlæg, fællesvaskeri etc.
Det tilstræbes, at beboerne fortsat varetager  

 vedligeholdelse, rengøring etc.
 Hvor det er praktisk muligt, kan det overvejes i et afgrænset område at  

 indpasse omdannede ejerboliger i en selvstændig almennyttig afdeling.
 Omdannelse af ejerboliger til almennyttige boliger vil ikke mindst kunne  

 få betydning på ungdomsbolig- og ældreboligområdet.
 Det er ofte vanskeligt at få solgt meget store parcelhuse, og det vil være  

 naturligt at omdanne disse til almennyttige ungdomskollektiver og såkaldte  

 »olde-koller«.
 Følgende eksempel viser konsekvenserne for huslejen for en konkret  

 ejerbolig, som omdannes til almennyttig bolig.
 *) Anm.: Rente- og afdragsfrit lån, indtil ejendommens økonomi tillader  

 det, dog max. 50 år senere.
) Anm.: Inkl. 875 kr. pr. måned (ejendomsskat, renovation, forsikring) i  

 begge eksempler samt 900 kr. pr. måned for den almennyttige bolig til øvrige  

 fællesudgifter.
Det er forudset, at køber (på købstidspunktet) har 14.700 kr.  

 i opsparing.
SF vil foreslå, at den almennyttige kvote for 1990 forhøjes med 4000  

 boligenheder til opkøb af eksisterende ejerboliger.
Tillægget finansieres af  

 den supplerende lejeværdi, jf. pkt. 1.
Ad pkt. 3 De store handelsomkostninger ved salg af fast ejendom virker generelt  

 hæmmende på mobiliteten inden for ejerboligsektoren.
 Dele af handelsomkostningerne skyldes ejendomsmægler- og advokatsalærer.  

 Andre dele skyldes stempelafgifterne på skøder og pantebreve.
 SF finder det rimeligt, at der i forbindelse med politiske tiltag i  

 forhold til tvangsauktionstruede boligejere også inddrages spørgsmål  

 vedrørende flytteomkostningerne.
 En del tvangsauktioner kan formentlig undgås, hvis der i højere grad  

 bliver et incitament til at fraflytte boligen, før de økonomiske problemer  

 bliver helt uoverskuelige.
 Dertil kommer, at en del af ovennævnte omkostninger vil blive pålagt  

 boligejeren ved den af Boligministeriet foreslåede omfinansiering.
 Endelig er det efter SF's opfattelse af vigtighed generelt at diskutere  

 tiltag, som kan fremme mobiliteten på boligmarkedet.
 I forbindelse med en omfinansiering bør det overvejes, om der fra politisk  

 side kan gennemføres tiltag, som letter de økonomiske byrder i forbindelse  

 med ejendomsmægler- og advokatsalærer.
 Herudover foreslår SF konkret, at stempelafgiften på skøder og pantebreve  

 lempes.
 Stempelafgiften medfører store økonomiske byrder i forbindelse med salg af  

 en bolig.
 I forbindelse med salg af et hus til 735.000 kr. (jf. tidligere) vil  

 omkostningerne til stempelafgifter på skøder og pantebreve udgøre 11.435 kr.
 Stempelafgiften virker socialt skævt, i den forstand at den ikke er  

 afhængig af, om man sælger en bolig med stor fortjeneste efter at have købt  

 den på det rigtige tidspunkt, eller om man sælger sin bolig med tab, fordi  

 man har købt den på det forkerte tidspunkt.
 Det er derfor rimeligt, at stempelafgiften lempes, og der foreslås en  

 lempelse inden for en provenutabsramme på 1 mia. kr., som dækkes af den  

 supplerende lejeværdi.
