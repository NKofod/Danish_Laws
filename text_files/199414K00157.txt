Nr BTL 157 Betænkning over Forslag til lov om ændring af lov om visse spil, lotterier  

 og væddemål (Støtte til ungdomsformål)   

 Nr L 157 1994-95, 1. samling Afgivet af Skatteudvalget Afgivet: 19950315 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
Herefter indstiller et flertal (Socialdemokratiets, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med det af  

 ministeren stillede ændringsforslag.
Flertallet vil stemme imod det af  

 mindretallet stillede ændringsforslag.
Et mindretal (Venstres medlemmer af udvalget) indstiller  

 lovforslaget til vedtagelse med det af ministeren stillede  

 ændringsforslag.
Mindretallet vil redegøre for sin stilling til det af  

 Fremskridtspartiet stillede ændringsforslag ved 2. behandling.
 Et andet mindretal (Socialistisk Folkepartis, Fremskridtspartiets  

 og Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
 Et mindretal inden for mindretallet (Enhedslistens medlem af udvalget) kan  

 støtte lovforslaget med den tilkendegivelse, at Tipsungdomsnævnet i sit  

 arbejde skal tilstræbe den størst mulige inddragelse af modtagerne af  

 støtten, herunder inddragelse af DUF i fastlæggelsen af retningslinjer for  

 tildeling af støtte.
 ÆndringsforslagAf et mindretal (FP), tiltrådt af et  

mindretal (SF og EL):
Til § 1 1) I den under nr. 2 foreslåede § 7, stk. 9,  

 udgår »Tipsungdomsnævnets afgørelser kan ikke indbringes for anden  

 administrativ myndighed.
De beføjelser, der efter paragraf 7 B er tillagt  

 undervisningsministeren med hensyn til midler, der fordeles efter stk. 1, nr.  

 5, udøves af Tipsungdomsnævnet«, og i stedet indsættes ordene:  

 »Tipsungdomsnævnets afgørelser kan indbringes for  

 undervisningsministeren«.
 Af skatteministeren, tiltrådt af udvalget:
 Til § 2 2) Datoen »1. marts« ændres til: »1.  

 april«.
Bemærkninger Til nr. 1 Det er Fremskridtspartiets opfattelse, at man med det foreslåede  

 i forbindelse med oprettelsen af Tipsungdomsnævnet søger at fraskrive sig det  

 politiske ansvar for den administration, som foretages af Dansk Ungdoms  

 Fællesråd (DUF). Denne ansvarsfraskrivelse sker ved, at Tipsungdomsnævnets  

 afgørelser foreslås at blive endelige.
 Fremskridtspartiets ændringsforslag skal sikre, at undervisningsministeren  

 stadig er hovedansvarlig for administrationen, således at Tipsungdomsnævnets  

 afgørelser kan ankes til ministeren.
 Til nr. 2 Det foreslås, at ikrafttrædelsesdatoen ændres til 1. april 1995.
