Toldvæsenet havde ved gennemgang af en landbrugsvirksomhed regnskaber  

 foretaget en række optællinger og beregninger samt modtaget oplysninger fra  

 landboforeningens svineavlskonsulent.
Oplysningerne kunne ikke bringes til at  

 stemme med virksomhedens regnskaber.
Landmanden bestred, at der var solgt svin uden om regnskaberne.
Han kunne  

 imidlertid ikke forklare forskellen mellem hans egen optælling af svin og  

 toldvæsenets opgørelse.
 Det blev oplyst, at der havde været en del sygdom, men intet  

 ekstraordinært, der kunne forklare en forskel på ca. 100 svin.
Toldvæsenets beregninger var bl.a. baseret på en skønsmæssig  

 foderforbrugsopgørelse, der gav en manko på ca. 90 svin.
Det fremgik videre,  

 at landbrugsvirksomhedens regnskabsføring havde været meget mangelfuld, og at  

 regnskaberne nu førtes af en landboforening.
Momsnævnet fandt, efter at have gennemgået grundlaget for den skønsmæssige  

 ansættelse, herunder de konstaterede fejl og mangler ved regnskabsførelsen  

 samt de i øvrigt foreliggende forhold, at betingelserne for en skønsmæssig  

 ansættelse af afgiftstilsvaret var til stede.
Nævnet stadfæstede toldvæsenets  

 afgørelse.
