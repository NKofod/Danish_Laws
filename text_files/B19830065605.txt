 I medfør af § 28, stk. 2, i ligningsloven, jfr. lovbekendtgørelse nr. 327  

 af 7. juli 1983, fastsættes:
 § 1.  Det ligningsmæssige privatforbrug, jfr.  

 ligningslovens § 28, stk. 1, opgøres indirekte på grundlag af indkomst- og  

 formuebevægelser i årets løb.
 Stk. 2.  Privatforbruget kan dog opgøres direkte,  

 såfremt den skattepligtiges årsregnskab omfatter samtlige indtægter og  

 udgifter og hele den skattepligtige formue ved indkomstårets begyndelse og  

 dets udløb, og såfremt regnskabet kan lægges til grund ved skatteansættelsen.
 Stk. 3.  Den i stk. 1 nævnte opgørelse foretages efter  

 følgende principper:
1. Til den skattepligtige formue ved årets begyndelse  

 lægges a. den skattepligtige almindelige indkomst, b. formuetilgang, der ikke er medregnet i den skattepligtige indkomst, c. beløb, der er fratrukket ved opgørelsen af den skattepligtige indkomst,  

 men som ikke har formindsket den skattepligtige formue, og d. indkomstskattefri formuestigning som følge af ændret værdiansættelse af  

 den skattepligtige formue.
2. Fra den under pkt. 1 fremkomne sum trækkes a. formueafgang, der ikke er fratrukket ved opgørelsen af den  

 skattepligtige indkomst, men som ikke kan henregnes til privatforbruget, b. indkomstskattepligtige beløb, der ikke har forøget den skattepligtige  

 formue, c. ikke-fradragsberettiget formuenedgang som følge af ændret  

 værdiansættelse af den skattepligtige formue, og d. den skattepligtige formue ved årets udgang.
 § 2.  I opgørelsen af privatforbruget for ægtefæller,  

 der er samlevende i hele indkomståret, indgår begge ægtefællers indkomst for  

 hele indkomståret og deres formue ved indkomstårets begyndelse og udløb.  

 Dette gælder dog kun, hvis indkomståret omfatter en periode af et helt år.
 § 3.  Bekendtgørelsen har virkning fra og med  

 indkomståret 1983. Samtidig ophæves med virkning fra og med indkomståret 1983  

 bekendtgørelse nr. 140 af 17. april 1975 om opgørelse af privatforbruget,  

 jfr. ligningslovens § 28.
