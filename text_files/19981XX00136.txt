Skriftlig fremsættelse (2. december  

 1998) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om den sociale  

 pensionsfond. (Anvendelse af den sociale pensionsfonds grundkapital).
(Lovforslag nr.
L 114).
 I overensstemmelse med Rigsrevisionens henstilling  

 foreslås ny lovhjemmel for den årlige overførsel fra Den  

 Sociale Pensionsfond til Socialministeriet.
For at sikre dækning af de faktiske udgifter ved de  

 gennemførte pensionsforbedringer er principperne for de årlige  

 overførsler ændret på finansloven for 1996, 1997, 1998 og  

 i forslag til finanslov for 1999 ved en  tekstanmærkning.
De  

 årlige overførsler svarer herefter til værdien af de  

 gennemførte pensionsforbedringer.
Dette indebærer en gradvis  

 reduktion af Fondens grundkapital.
 Denne mere retvisende bogholderimæssige behandling  

 vil med vedtagelsen af lovforslaget fremgå af selve loven om Den  

 Sociale Pensionsfond.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 lovforslaget til Tingets hurtige og velvillige behandling.
