 Til overdyrlægerne ved eksportsvineslagterier, kreatureksportslagterier og  

 fjerkræslagterier.
 På given foranledning skal veterinærdirektoratet anmode om, at de  

 timelønnede dyrlæger bliver informeret om, at de, såfremt en sygdomsperiode,  

 under hvilken de modtager dagpenge fra veterinærdirektoratet, varer mere end  

 5 uger, straks på 1. fraværsdag efter 5 ugers periodens  

 (arbejdsgiverperiodens) udløb giver veterinærdirektoratet telefonisk eller  

 skriftlig besked om den fortsatte sygdom uden at afvente indsendelsen af  

 indberetning  over månedsopgørelsen.
 Når veterinærdirektoratet har udbetalt dagpenge i arbejdsgiverperioden (5  

 uger) har den timelønnede dyrlæge (»den sikrede«) herefter i medfør  

 af § 18, stk. 1 i dagpengeloven ret til dagpenge fra det sociale udvalg fra  

 1. fraværsdag efter periodens udløb.
Betingelsen for at få udbetalt dagpenge fra det sociale udvalg er  

 imidlertid, at der indgives anmodning herom inden 1 uge efter omtalte 5 ugers  

 periodes udløb.
Det er derfor vigtigt, at veterinærdirektoratet straks efter  

 nævnte 5 uger kan fremsende anmodningsblanket (DP 200).
 Blanketten udfyldes inden fremsendelsen af veterinærdirektoratet og skal  

 derefter udfyldes af den timelønnede dyrlæge, der senest 1 uge efter udløbet  

 af 5 ugers perioden skal anmelde sygdommen over for det sociale udvalg i  

 bopælskommunen.
 P.V.V.
 e.b.
