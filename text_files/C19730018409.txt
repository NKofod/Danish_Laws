 (Til Københavns magistrat, politidirektøren i København,  

 landsbevillingsnævnet, samtlige politimestre og kommunalbestyrelser).
 Under henvisning til bestemmelserne i lov nr. 507 af 29. november 1972 om  

 ændring af lov om restaurations- og hotelvirksomhed m.v., der trådte i kraft  

 den 1. januar 1973, har handelsministeriet udarbejdet de som bilag I-IV  

 aftrykte blanketter, der fremover vil kunne benyttes ved anmodning om  

 næringsbrev og alkoholbevilling.
 Opmærksomheden henledes på, at nævnte lov, der er gennemført i forbindelse  

 med Danmarks tilslutning til De Europæiske Fællesskaber, giver adgang til  

 udstedelse af næringsadkomst til filialer af selskaber hjemmehørende i et  

 fællesmarkedsland.
 Samtidig ophævedes den hidtidige bestemmelse i restaurationslovens § 4 om,  

 at aktieselskaber kun kan få næringsbrev, såfremt samtlige medlemmer af  

 direktionen og bestyrelsen opfylder betingelserne i § 3. Dette indebærer, at  

 det nu kun kræves, at aktieselskaber, for at få næringsbrev, skal være  

 registreret her i landet.
Herudover gennemførte loven regler, der tager sigte på at hindre  

 virksomheder inden for drikkevarebranchen i at skaffe sig dominerende  

 indflydelse på dansk restaurationsliv, idet det forbydes at give  

 alkoholbevilling til personer eller selskaber m.v., som fremstiller eller  

 forhandler drikkevarer.
Ligeledes forbydes det at give bevilling til  

 selskaber m.v., i hvilket noget medlem af direktion eller bestyrelse  

 fremstiller eller forhandler drikkevarer.
 Uanset disse forbud er der dog åbnet mulighed for, at de  

 drikkevareleverandører, som allerede driver restaurationsvirksomhed med  

 alkoholbevilling, ved bevillingens udløb kan få denne fornyet uden hensyn til  

 de nu indførte bestemmelser.
 Man vedlægger nogle særtryk af nævnte ændringslov.
 Handelsministeriet, den 8. august 1973.
 P.M.V.
O.
Mueller.
/H.
Duborg.
 Bilag I.
Anmodning om næringsbrev indgives til politimesteren på den  

 næringsdrivendes hjemsted, i København magistraten.
Forretningsstedet anføres  

 på næringsbrevet af politimesteren i den politikreds, i hvilken næringen  

 agtes drevet, i København af magistraten.
Ved anmodningens indgivelse  

 benyttes foranstående blanket, der må udfyldes på tydelig og letlæselig måde.
 Med anmodningen skal følge:
 Virksomheden må ikke begyndes, forinden næringsbrev er udstedt og påtegnet  

 om forretningsstedet, samt før de pågældende lokaler eller serveringssteder  

 er godkendt til formålet.
 Retten til at drive næring bortfalder ved selskabets ophør.
 Næringsbrevet og eventuelle duplikateksemplarer skal i tilfælde af  

 selskabets ophør eller i tilfælde af, at retten til at drive næring er  

 bortfaldet, straks afleveres til den myndighed, der har udstedt det.
Anmodning om næringsbrev indgives til politimesteren på den  

 næringsdrivendes hjemsted, i København magistraten.
Forretningsstedet anføres  

 på næringsbrevet af politimesteren i den politikreds, i hvilken næringen  

 agtes drevet, i København af magistraten.
Ved anmodningens indgivelse  

 benyttes foranstående blanket, der må udfyldes på tydelig og letlæselig måde  

 og underskrives af samtlige direktører og bestyrelsesmedlemmer.
 Med anmodningen skal følge:
 Virksomheden må ikke begyndes, forinden næringsbrev er udstedt og påtegnet  

 om forretningstedet, samt før de pågældende lokaler eller serveringssteder er  

 godkendt til formålet.
 Retten til at drive næring bortfalder ved selskabets ophør, eller såfremt  

 direktørerne eller flertallet af bestyrelsens medlemmer ophører at opfylde de  

 anførte betingelser.
 Næringsbrevet og eventuelle duplikateksemplarer skal i tilfælde af  

 selskabets ophør eller i tilfælde af, at retten til at drive næring er  

 bortfaldet, straks afleveres til den myndighed, der har udstedt det.
 Indtræder nye medlemmer i direktionen eller bestyrelsen, skal dette  

 anmeldes til den myndighed, der har udstedt næringsbrevet.
 Underskriveren har ansvar for rigtigheden af ovenstående oplysninger efter  

 bestemmelserne i borgerlig straffelovs § 163.
 Anmodning om alkoholbevilling indgives til politimesteren i den  

 politikreds, hvori virksomheden agtes drevet, i København dog til  

 magistraten.
 Anmodningen skal være ledsaget af følgende:
Hvis ansøgeren ikke opfylder de i ansøgningsskemaet under pkt. 4 og 5  

 opregnede betingelser for at få alkoholbevilling, må dette udtrykkelig  

 angives, og udførlige oplysninger til begrundelse for den ønskede fritagelse  

 herfor anføres i ansøgningen.
Det bemærkes, at der ikke er hjemmel til at  

 fritage fra de under pkt. 1-3 opregnede betingelser.
Alkoholbevilling gives af kommunalbestyrelsen for et tidsrum af 8 år, men  

 kan gives for 4 år eller alene for vinter- eller sommerhalvåret.
Bevillingen  

 påtegnes næringsbrevet af politimesteren, i København af magistraten.  

 Forinden bevillingen påtegnes næringsbrevet, skal der til kommunen betales et  

 gebyr på 300 kr.
 Alkoholbevillingen bortfalder ved indehaverens død, hvis bevillingens  

 gyldighedstid udløber, uden fornyelse finder sted, hvis indehaverens  

 næringsbrev bortfalder, eller hvis indehaveren ophører med at opfylde de i  

 anmodningen under nr. 2) og 3) anførte betingelser.
 Er en alkoholbevilling bortfaldet, frataget eller frakendt, skal  

 næringsbrevet straks indleveres til den myndighed, der har udfærdiget  

 bevillingen, til slettelse af bevillingspåtegningen.
Selskabet, hvis vedtægter indeholder bestemmelser om, at aktier (andelsbeviser) ikke kan udstedes eller overdrages til nogen,  

 der fremstiller eller forhandler drikkevarer, at alle aktier (andelsbeviser) skal lyde på og noteres på navn og at der til overdragelse kræves samtykke fra bestyrelsen, erklærer  

 endvidere, at det ikke har modtaget lån, herunder lån af inventar, indskud eller  

 usædvanlig kredit fra nogen, som fremstiller eller forhandler drikkevarer, og  

 ej heller har påtaget sig forpligtelser, for hvis opfyldelse der stilles  

 sikkerhed af nogen, som fremstiller eller forhandler drikkevarer,  

 (tilsvarende gælder gaver af ikke ubetydelig værdi, bestemt til at anvendes i  

 bevillingshaverens virksomhed), og at det ikke er fremstiller eller forhandler af drikkevarer.
 Underskriverne har ansvar for rigtigheden af ovenstående oplysninger efter  

 bestemmelserne i borgerlig straffelovs § 163.
 Anmodning om alkoholbevilling indgives til politimesteren i den  

 politikreds, hvori virksomheden agtes drevet, i København dog til  

 magistraten.
 Anmodningen skal være ledsaget af følgende:
 Hvis selskabet ikke opfylder betingelserne for at få alkoholbevilling, må  

 dette udtrykkelig angives, og udførlige oplysninger til begrundelse for den  

 ønskede fritagelse herfor anføres i ansøgningen.
Alkoholbevilling gives af kommunalbestyrelsen for et tidsrum af 8 år, men  

 kan gives for 4 år eller alene for vinter- eller sommerhalvåret.
Bevillingen  

 påtegnes næringsbrevet af politimesteren, i København magistraten.
Forinden  

 bevillingen påtegnes næringsbrevet, skal der til kommunen betales et gebyr på  

 750 kr.
 Alkoholbevillingen bortfalder, hvis bevillingens gyldighedstid udløber,  

 uden fornyelse finder sted, hvis selskabets næringsbrev bortfalder, eller  

 hvis en af direktørerne eller bestyrelsesmedlemmerne umyndiggøres eller  

 kommer under lavværgemål.
 Er en alkoholbevilling bortfaldet, frataget eller frakendt, skal  

 næringsbrevet straks indleveres til den myndighed, der har udfærdiget  

 bevillingen, til slettelse af bevillingspåtegningen.
 (* 1) Jfr. dog handelsministeriets bekendtgørelse nr. 382 af 10. november  

 1966, som ændret ved handelsministeriets bekendtgørelse nr. 25 af 23. januar  

 1973 om næringsbrev for udlændinge.
 (* 2) Jfr. dog handelsministeriets bekendtgørelse nr. 265 af 16. maj 1973  

 om fravigelse af bopælskrav og hjemstedskrav i næringsloven og  

 restaurationsloven.
