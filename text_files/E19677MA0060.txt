 Salg fra registrerede virksomheder til udenlandske turister mfl. under  

 ophold her i landet samt til herboende kunder af varer, som er bestemt til  

 levering i udlandet ved virksomhedens foranstaltning (gaveforsendelser mv),  

 vil kunne holdes uden for den afgiftspligtige omsætning på betingelse af, at  

 virksomheden kan fremlægge fornøden dokumentation for udførselen af de  

 pågældende varer.
 Som udførselsdokumentation må virksomheden kunne fremlægge fakturakopi,  

 skriftlig ordre fra køberen samt bevis for afsendelsen (postkvittering eller  

 lignende) af de pågældende varer.
 En i virksomheden i hvert enkelt tilfælde udfærdiget særlig ordreblanket  

 indeholdende oplysning om ordregiverens (køberens) navn og adresse,  

 varemodtagerens navn og adresse samt en specifikation af varerne vil kunne  

 antages som skriftlig ordre under forudsætning af, at ordreblanketten er  

 forsynet med ordregiverens underskrift.
