 Baggrund:
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 - Bekendtgørelse nr. 323 af 7. juli 1983 om arbejdets udførelse.
 Denne At-meddelelse oplyser om åndedrætsværn, og hvor det skal bruges.
 Åndedrætsværn er et personligt værnemiddel, der beskytter mod indånding af  

 forurenet luft og/eller oxygenmangel.
Luftforurening Arbejdsmiljølovgivningen fastsætter, at sundhedsfarlig luftforurening så  

 vidt muligt skal fjernes på udviklingsstedet, og at påvirkningen fra  

 luftforureningen skal nedbringes så meget, som det er teknisk rimeligt.
Der  

 skal benyttes egnet åndedrætsværn, hvis påvirkningen ved tekniske  

 foranstaltninger ikke kan nedbringes, og de fastsatte grænseværdier  

 overholdes, se At-meddelelse nr. 3.02.4 om grænseværdier for stoffer og  

 materialer.
Åndedrætsværn kan undertiden benyttes som eneste foranstaltning.
Det  

 gælder fx ved malearbejde, samt iøvrigt hvor arbejdet er kortvarigt eller  

 lejlighedsvist, fx ved rensning eller reparation.
Eller som midlertidig  

 foranstaltning hvor en senere teknisk forbedring nedbringer forureningen  

 tilstrækkeligt.
Arbejdsgiveren skal sørge for - at de ansatte forsynes med egnet åndedrætsværn, der passer den ansatte  

 og ikke medfører unødige gener, og at åndedrætsværnet bliver brugt under  

 arbejdet - at de ansatte instrueres og oplæres i brugen samt oplyses om faren ved  

 at undlade at bruge åndedrætsværn.
Instruktionen og oplæringen skal omfatte  

 udskiftning af filter, tilpasning, vedligeholdelse og opbevaring af værnet,  

 samt hvordan det skal tages på og af - vedligeholdelse og renholdelse af åndedrætsværnet.
 Åndedrætsværn anskaffes og betales af arbejdsgiveren og er dennes ejendom.
Den ansatte skal bruge åndedrætsværn, hvor det er påkrævet.
Brugsanvisning Ved levering skal der fra leverandøren medfølge en brugsanvisning på dansk  

 med oplysning om beskyttende egenskaber, tilpasning, brug, vedligeholdelse og  

 opbevaring.
Sikkerhedsskiltning Områder, hvor åndedrætsværn skal bruges skal afmærkes ved skiltning som  

 vist.
 Skiltet kan være forsynet med et supplerende skilt, som angiver typen af  

 åndedrætsværn.
Valg af åndedrætsværn Der er mange typer åndedrætsværn.
De kan være udformet som hel-, halv- og  

 kvartmasker, som hætte eller bidemundstykke eller som filtrerende  

 engangsmasker.
Et åndedrætsværn kan enten filtrere den omgivende luft, inden  

 den indåndes, eller det kan tilføres ren luft:
Fig 2 Forsynes et filtrerende åndedrætsværn med en blæser eller hjælpemotor,  

 belastes vejrtrækningen lige så lidt som ved et luftforsynet åndedrætsværn.
Det er vigtigt at kende de forskellige åndedrætsværns egenskaber for at  

 kunne vælge det rette.
Forkert valg kan få katastrofale følger, fx er  

 personer omkommet, fordi de brugte filtrerende åndedrætsværn, hvor der var  

 iltmangel.
Der skal vælges et åndedrætsværn efter art og koncentration af  

 forureningen. Åndedrætsværnet skal bringe forureningen af indåndingsluften  

 væsentligt under grænseværdien.
For en enkelt periode af kort varighed kan  

 det være tilstrækkeligt, at forureningen af indåndingsluften bringes lige  

 under grænseværdien.
 Ved valg af åndedrætsværn skal der tages hensyn til om der skal anvendes  

 briller, hjelm, høreværn eller lignende, der kan påvirke åndedrætsværnets  

 funktion.
Under alle omstændigheder er det vigtigt at kontrollere, at  

 åndedrætsværnet slutter rimeligt tæt til ansigtet.
Dette kan afprøves ved at  

 filtret lukkes med plastfolie eller med hånden.
Derefter kontrolleres om  

 masken holder over- eller undertryk i 10 sek.
Man kan også afprøve maskens  

 tæthed ved, at et ikke farligt lugt- eller smagsstof spredes omkring masken.  

 Man kontrollerer derefter, om man kan lugte eller smage stoffet inde i  

 masken.
Husk at bruge den rigtige type filter til testen.
Der findes færdige sæt,  

 der kan benyttes til kvalitativ tæthedstest.
Det er vigtigt, at åndedrætsværnet ikke generer, så brugeren fristes til  

 at tage det af i utide.
Visse gener kan ikke helt undgås fx belastning af  

 åndedrætsfunktionen samt gener ved hudkontakt.
 Filtrende åndedrætsværn må derfor kun benyttes i 3 timer om dagen.  

 Luftforsynet åndedrætsværn må benyttes hele dagen med pauser hvis længde  

 afhænger af arbejdsbelastningen og generne.
 Disse perioder er for asbest fastlagt således at arbejdet med luftforsynet  

 åndedrætsværn ikke må overstige 6 timer pr. dag for den enkelte ansatte.  

 Denne periode nedsættes til 4 timer ved belastende nedrivningsarbejde.
 Beskyttelsesfaktoren angiver, hvor mange gange koncentrationen af  

 skadelige stoffer kan forventes nedsat inde i masken i forhold til  

 koncentrationen i omgivelserne.
 Beskyttelsesfaktoren for et åndedrætsværn skal således benyttes til at  

 vurdere, om et åndedrætsværn er godt nok i den pågældende arbejdssituation.
 Hvis der fx i omgivelserne er en forurening på 1.000 mg/m3, og  

 åndedrætsværnets beskyttelsesfaktor er på 500, vil der være en forurening på  

 2 mg/m3 i indåndingsluften, forudsat at åndedrætsværnet er korrekt valgt og  

 tilpasset brugeren.
 Hvis leverandøren ikke har opgivet en beskyttelsesfaktor, kan man i  

 praksis anvende de beskyttelsesfaktorer, der er opgivet i denne At-meddelelse  

 dels i selve teksten, dels i oversigten, der findes tilsidst.
Åndedrætsværn godkendt af arbejdstilsynet.
Der er intet krav om,  

 at åndedrætsværn skal være godkendt, men arbejdstilsynet har godkendt nogle  

 åndedrætsværn og filtre og har givet leverandøren tilladelse til at mærke  

 disse med »»Godkendt af direktoratet for  

 arbejdstilsynet«».
Godkendelsen sikrer, at værnene opfylder  

 arbejdstilsynets minimumskrav til beskyttelse.
 Der findes to hovedtyper åndedrætsværn:
- luftforsynet åndedrætsværn - filtrerende åndedrætsværn.
 Når der skal vælges åndedrætsværn, skal der først vælges mellem disse to  

 hovedtyper.
 Luftforsynet åndedrætsværn skal altid vælges, når:
- der er eller kan opstå iltmangel (mindre end 17procent-tegn ilt) i  

 indåndingsluften - luftforureningen forekommer i høje koncentrationer - luftforureningens sammensætning eller koncentration er ukendt - der ikke findes et filter, der er egnet eller godkendt til forureningen - der ikke kan findes masker, der slutter tæt, fx på grund af skæg,  

 ansigtsform eller briller.
Der må da vælges luftforsynede overtryksmasker  

 eller hætter med konstant luftgennemstrømning - en person på en arbejdsdag skal arbejde mere end 3 timer i alt med  

 åndedrætsværn, eller når arbejdet er tungt, så vejrtrækningen gennem en  

 filtermaske bliver vanskelig på grund af modstanden - det i øvrigt foreskrives i arbejdsmiljølovgivningen.
 Filtrerende åndedrætsværn kan vælges, når luftforsynet  

 åndedrætsværn ikke er påkrævet.
 I forhold til det luftforsynede åndedrætsværn er der følgende fordele ved  

 et filtrerende åndedrætsværn:
- det er let - der er fri bevægelighed for brugeren - det vil ofte være en let løsning, fx ved enkeltopgaver og arbejde på  

 skiftende arbejdspladser og følgende ulemper:
- filtret har begrænset holdbarhed - vejrtrækningen belastes af luftmodstanden i filtret - arbejdstidsbegrænsning på 3 timer med mindre der vælges en type med  

 blæser eller hjælpemotor.
Luftforsynet åndedrætsværn Der er flere typer luftforsynet åndedrætsværn.
Om den ene eller den anden  

 type skal bruges afhænger af arbejdsforholdene:
- Åndedrætsværn, der får luft fra en kompressor.
Luftforsyningen er  

 ikke tidsbegrænset, og værnet er let, men brugerens bevægelighed er begrænset  

 af slangen.
- Åndedrætsværn, der får luft fra en stationær trykbeholder.
Værnet  

 er let, men luftforsyningen er tidsbegrænset, og brugerens bevægelighed er  

 begrænset af slangen.
 - Åndedrætsværn, der får luft fra personbårne trykflasker.  

  Flaskerne vejer 5-18 kg, og luftforsyningen er tidsbegrænset, men brugeren  

 har fri bevægelighed.
- Selvsugermasker, hvor brugeren trækker vejret gennem en slange,  

 der fører til frisk luft.
Dette system er mindre sikkert end de andre  

 luftforsynede åndedrætsværn og bør normalt ikke vælges.
Beskyttelsesfaktoren.
Hvis leverandøren ikke har opgivet en  

 beskyttelsesfaktor, kan man i praksis, når det drejer sig om udstyr godkendt  

 af arbejdstilsynet, regne med den beskyttelsesfaktor, der er angivet i  

 følgende skema:
BESKYTTELSESFAKTOR Åndedrætsværn Åndedrætsværn forsynet med luft forsynet  

 med luft fra fra kompressor trykflaskeapparater Beskyttelses- Konstant Neutralt Over- Konstant Neutralt Over faktoren luft- tryk tryk luft- tryk tryk er ved tilførsel tilførsel større end større end Helmaske 2000 2000 10000 2000 2000 10000 Halvmaske 100 100 - - - - Hætte 1000 - - - - - Ved »»konstant lufttilførsel«» forstås, at der mellem  

 trykbeholderen eller kompressoren og masken er indskudt en ventil, der  

 indstilles, så der blæser en konstant luftstrøm til åndedrætsværnet.  

 Udåndingsluften samt den overskydende luft forlader åndedrætsværnet gennem  

 udåndingsventilen eller andre åbninger.
 Ved »»neutralt tryk«» forstås, at åndedrætsværnet er  

 forsynet med en ventil, der åbne ved et meget lille undertryk i masken og  

 derved tilfører åndedrætsværnet luft.
 Ved »»overtryk«» forstås, at åndedrætsværnet er  

 forsynet med en overtryksventil, der sikrer, at der altid er et lille  

 overtryk i masken.
Disse beskyttelsesfaktorer forudsætter en god tilpasning.
Dette kan  

 vanskeligt opnås, når der er skæg, briller eller lignende i klemme langs  

 maskens kant.
Luften der tilføres åndedrætsværn.
Kompressorers luftindtag skal  

 placeres, så der ikke foreligger risiko for, at sundhedsfarlige  

 gasser/partikler tilføres indtaget.
Luftindtaget skal derfor placeres i god  

 afstand til fx kompressorens udstødning.
Eventuelt indhold af sundhedsfarlige stoffer (fx kulilte, olier og nitrøse  

 gasser) i den tilførte luft skal være så lavt som muligt.
Brøksummen af  

 forureningerne bør være mindre end 0,1. Om udregning af brøksum, se  

 arbejdstilsynets publikation nr. 62 om grænseværdier.
 Luften skal have passende temperatur og fugtighed.
FILTRERENDE ÅNDEDRÆTSVÆRN Åndedrætsværn med støvfilter (partikelfilter) En støvfiltermaske er enten en maske med udskifteligt filter eller en  

 filtrerende maske, se figur 2.
 Støvfilter (partikelfilter) beskytter aldrig mod gasser og dampe.
Visse filtre beskytter ikke mod væskeformige aerosoler.
Sådanne filtre er  

 mærket »Kun til faste partikler« eller »Ikke til brug mod  

 væskeformige aerosoler«.
 Støvfiltre deles i 3 klasser:
- P1 (IIa) laveffekt-filter - P2 (IIb) middeleffekt-filter - P3 (IIc) højeffekt-filter IIa, IIb og IIc svarer til de nugældende prøvningsbetingelser.
P1, P2 og  

 P3 svarer til nye prøvningsbetingelser, man kan i praksis regne med, at  

 betegnelserne dækker hinanden.
 Filtre, der markedsføres i dag, er ofte mærket med de nye betegnelser.
Klasse P1 (IIa). Det beskytter kun mod groft støv.
Beskyttelsesfaktoren  

 for åndedrætsværn med klasse P1, filter er mindst 5. Filtret må ikke  

 anvendes, hvis grænseværdien er under 5 mg/m3.
 Eksempler på støvarter, som filtret ikke beskytter imod, er  

 asbestfibre og fint kvartsstøv.
Klasse P2 (IIb). Det beskytter mod de fleste typer støv.
Det kan anvendes  

 mod sundhedsskadeligt og giftigt støv, men ikke mod radioaktivt støv,  

 bakterier og virus.
Beskyttelsesfaktoren for åndedrætsværn med klasse P2  

 filter er mindst 25, når filtret bruges til halvmasker, og mindst 50, når  

 filtret bruges til helmasker.
Klasse P3 (IIc). Det beskytter som klasse P2 samt radioaktivt støv,  

 bakterier og virus.
Beskyttelsesfaktoren for åndedrætsværn med klasse P3  

 filter er mindst 1700, når filtret bruges til helmasker.
Filtret er normalt  

 ikke beregnet til brug i halvmasker.
Udskiftning af støvfilter.
Støvbelægningen på filtret øger  

 indåndingsmodstanden.
Når indåndingsmodstanden bliver for belastende, skal  

 filtret skiftes.
Åndedrætsværn med gasfilter Gasfiltre inddeles i klasser og typer , hvor  

klasserne er et udtryk for evnen til at optage større eller mindre  

 mængder gasser og dampe, og typerne angiver, hvilke typer gasser filtret kan optage.
 Filtret skal være mærket med klasse og type.
 Gasfiltre inddeles i 3 klasser:
- klasse 1 (I) lavkapacitets-filtre - klasse 2 (II) middelkapacitets-filtre - klasse 3 (III) højkapacitets-filtre.
 I, II og III svarer til de nugældende prøvningsbetingelser, og 1, 2 og 3  

 svarer til nye prøvningsbetingelser, der er noget ændret. Ændringerne fremgår  

 af skemaet (side 11):
 Filtre, der markedsføres i dag, er ofte mærket med de nye betegnelser.
 Klasse 1 (I) yder kun tilstrækkelig beskyttelse, hvis forureningen  

 er mindre end 0,1 volumenprocent (1000 ppm).
 Klasse 2 (II) og 3 (III) yder kun tilstrækkelig beskyttelse, hvis  

 forureningen er mindre end 0,5 volumenprocent (5000 ppm).
 For alle klasser er minimumskravet til beskyttelsesfaktor 50, når filtret  

 bruges i halvmasker og 2000, når det bruges i helmasker.
 Filtrene er inddelt i filtertyper:
Klasser for A-filtre Hvis filtrene skal benyttes mod andre gasser end de nedenfor nævnte typer,  

 må leverandørens oplysninger følges.
 Filtertype A beskytter imod dampe fra organiske opløsningsmidler,  

 fx mineralsk terpentin, toluen, xylen og butylacetat.
 De beskytter ikke imod luftarter eller dampe fra opløsningsmidler med  

 kogepunkt under 65grader C med mindre leverandøren kan dokumentere dette.
 Filtret er i reglen mærket med brun farve.
 Filtertype B beskytter imod chlor og cyanbrinte og lignende gasser  

 efter leverandørens oplysninger.
 Filtret er i reglen mærket med grå farve.
 Filtertype E beskytter imod svovldioxid og lignende gasser efter  

 leverandørens oplysninger.
 Filtret er i reglen mærket med gul farve.
 Filtertype K beskytter imod ammoniak og lignende gasser efter  

 leverandørens oplysninger.
 Filtret er i reglen mærket med grøn farve.
Der findes filtre, der dækker flere af de nævnte typer.
De mærkes i  

 overensstemmelse med de grupper de dækker.
Kombinerede filtertyper.
Det kan være nødvendigt at beskytte sig  

 mod både støv og gasser.
Man skal da benytte et kombineret filter bestående  

 af et gasfilter og et støvfilter.
 Det er desuden i reglen nødvendigt at benytte et forfilter, når der  

 forekommer aerosoler, fx ved sprøjtemaling.
Udskiftning af gasfilter.
Et gasfilter har evne til at optage en  

 vis mængde luftforurening.
Herefter vil forureningen lække igennem.
 Inden dette sker, skal der skiftes til nyt filter.
Forureningen må ikke kunne lugtes.
Hvis masken er korrekt tilpasset skal  

 filtret skiftes, når man kan lugte forureningen, da grænseværdien kan være  

 overskredet forinden.
 Nogle leverandører vil kunne beregne den sandsynlige brugstid, når  

 forureningskoncentrationen og arbejdsbelastningen opgives.
 Filtret skal skiftes i god tid, før den beregnede sandsynlige brugstid  

 nåes.
Hvis leverandøren ikke har opgivet en brugstid kan et gasfilters  

 sandsynlige levetid i minutter beregnes.
Spørg BST eller arbejdstilsynets  

 lokale kreds.
 For A-filtre kan nedenstående tabel være vejledende for udskiftningen:
Filter Bør udskiftes, når filtrets vægt er forøget med A1 1,5 g A2 7 g A3 20 g A1 filtre bør kun anvendes som engangs filtre til kortvarigt arbejde (1/2  

 time) ved lave koncentrationer (cirka 3 x grænseværdien).
 De anførte vægte for udskiftning af A-filtre i alle 3 klasser gælder for  

 de 100 mest anvendte opløsningsmidler med kogepunkt over 65grader C.
 Der er dog følgende vigtige undtagelser:
Ethanol Isopropylalkohol Allylalkohol Acrylonitril A-filtre har en væsentlig mindre kapacitet overfor disse stoffer.
 Kan der ikke fås oplysninger om filtrenes sandsynlige brugstid, skal der  

 benyttes luftforsynet åndedrætsværn.
Hvis en forurening undtagelsesvis kan lugtes, inden den opgivne brugstid  

 er nået, skal filtret straks skiftes.
Et sådant forhold kan indtræffe som  

 følge af et samspil mellem forskellige luftforureninger.
Oversigt over mindstekravene til filtrerende åndedrætsværns  

 beskyttelsesfaktorer.  Støv Gas Filter P1 P2 P3 A,B,E,K 1,2,3 Halvmaske 5 25 50 50 Helmaske 50 1700 2000 Engangsmaske 5 15 - - Disse faktorer forudsætter en god tilpasning af masken.
