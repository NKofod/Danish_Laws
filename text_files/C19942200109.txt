(Til rektorer og forstandere for  

 samtlige gymnasieskoler, studenterkurser og kurser til højere  

 forberedelseseksamen) § 1.  Hvis det hverken efter stillingsopslag eller på  

 anden måde er muligt at få undervisning ved en gymnasieskole, et  

 studenterkursus eller et kursus til højere forberedelseseksamen varetaget af  

 en lærer med undervisningskompetence i henhold til kompetencebekendtgørelsen,  

 kan der ske tidsbegrænset ansættelse af en lærer uden undervisningskompetence  

 for en periode på maksimalt et undervisningsår.
 Stk. 2. Ansættelse efter stk. 1. forudsætter, at læreren har faglig  

 kompetence i henhold til kompetencebekendtgørelsen i de(t) fag, hvori denne  

 skal undervise, jf. dog § 2.
 Stk. 3. Gælder den tidsbegrænsede ansættelse for et helt undervisningsår,  

 må timetallet for læreren ikke uden Undervisningsministeriets godkendelse  

 overstige 2/3 af et fuldt timetal.
 Stk. 4. En tidsbegrænset ansættelse kan fornys efter reglerne i stk. 1-3.
 § 2.  Ministeriet kan, hvis det hverken efter  

 stillingsopslag eller på anden måde er muligt at få undervisning varetaget af  

 en lærer med faglig kompetence, efter indstilling fra rektor/forstander  

 godkende, at en lærer ansættes, selv om denne ikke fuldt ud opfylder kravet  

 om faglig kompetence, jf. kompetencebekendtgørelsen.
 Stk. 2. Indstillingen med oplysninger om lærerens baggrund for at  

 undervise i de(t) pågældende fag indsendes inden undervisningens start til  

 ministeriet på en særlig blanket, jf. bilag til dette cirkulære.
 Stk. 3. Godkendelsen gives maksimalt for et undervisningsår og for et  

 timetal, der normalt ikke overstiger 2/3 af et fuldt timetal.
Stk. 4. Ministeriet kan efter indstilling fra rektor/forstander godkende,  

 at en tidsbegrænset ansættelse efter stk. 1-3 fornys.
Det er normalt en  

 forudsætning for godkendelsen, at læreren dokumenterer studiemæssige  

 fremskridt i et uddannelsesforløb eller en faglig supplering, der sigter mod  

 erhvervelse af faglig kompetence i de(t) pågældende fag.
 § 3.  Det påhviler rektor/forstander at sikre, at en  

 tidsbegrænset ansat lærer gøres bekendt med gældende regler og vejledninger  

 samt med skolens/kursets undervisningsmateriale i de(t) fag, hvori denne skal  

 undervise.
 § 4.  Cirkulæret træder i kraft den 1. marts 1994, og  

 samtidig ophæves Cirkulære om midlertidig godkendelse af lærere af 29. juni  

 1990.
Undervisningsministeriet d. 21. februar 1994, P.m.v e.b John Bernth Bilag Indstilling om tidsbegrænset ansættelse af en lærer uden fuld faglig  

 kompetence (jf. cirkulærets § 2) Skema udeladt her.
