Fradrag for arbejde i udlandet for ydelser fra  

 Arbejdsgivernes Elevrefusion Arbejdsgivernes Elevrefusion (AER) er en selvejende  

 institution, der har til formål at administrere refusions- og  

 tilskudsordninger, som skal medvirke til at skaffe det fornødne antal  

 praktikpladser til elever efter lov om erhvervsuddannelser, efg-elever,  

 lærlinge og elever i modul 2 i landbrugets grunduddannelse.
 Flere kommunale skatteforvaltninger har spurgt Told- og  

 Skattestyrelsen om, hvorvidt diverse tilskud fra AER i forbindelse med  

 elevers praktikophold i udlandet kan anses for indkomst optjent i udlandet og  

 dermed kan indgå i beregningerne for fradrag ved arbejde udført  

 i udlandet.
 En elev kan tage til udlandet med eller uden  

 en dansk uddannelsesaftale.
 Såfremt eleven tager til udlandet med en  

 dansk uddannelsesaftale ("udstationeringsmodellen"), er eleven  

 udstationeret af en dansk arbejdsgiver på en udenlandsk arbejdsplads,  

 og lønnen betales helt eller delvist af den danske arbejdsgiver.
Elever, der er udstationeret af deres danske arbejdsgiver,  

 modtager ingen direkte støtte fra AER.
De tilskud, der udbetales fra  

 AER, udbetales direkte til arbejdsgiveren.
De pågældende  

 arbejdsgivertilskud omfatter efter § 1, stk. 3, i: "Regler om udbetaling  

 af økonomisk støtte til praktikophold i udlandet m.v. "af  

 17. februar 1994, forskellen mellem dansk overenskomstmæssig  

 elevløn og den elevløn, der udbetales af den udenlandske  

 arbejdsgiver, samt rejse- og flytteudgifter, som den danske arbejdsgiver har  

 betalt.
Endvidere kan den danske arbejdsgiver efter samme regelsæts §  

 1, stk. 4, få refunderet 50% af dokumenterede udgifter til transport,  

 ophold og fortæring i forbindelse med tilvejebringelse af  

 praktikpladser i udlandet fra AER, dog sædvanligvis ikke udover kr.  

 15.000 pr. ansøger.
 Den løn, som udbetales til elever, hvad enten den  

 afholdes af den danske virksomhed eller af den udenlandske virksomhed, anses  

 for optjent ved arbejde udført i udlandet og berettiger dermed til  

 fradrag for arbejde udført i udlandet.
 Ved midlertidig udstationering anses det for overvejende  

 sandsynligt, at den fulde skattepligt til Danmark er opretholdt.
Såfremt eleven i stedet tager til udlandet  

uden en dansk uddannelsesaftale  

 ("skoleudsendelsesmodellen"), indgår den  

 pågældende direkte i et lønnet arbejdsforhold med en  

 udenlandsk arbejdsgiver.
Lønnen fra den udenlandske arbejdsgiver  

 berettiger til fradrag for arbejde i udlandet.
 Støtten fra AER kan efter det oplyste ydes i form  

 af (paragrafferne henviser til: "Regler om udbetaling af  

 økonomisk støtte til praktikophold i udlandet m.v." fra  

 17. februar 1994, jf. § 11, stk. 3, og § 15 i Lov om AER):
* Rejsehjælp til søgning eller overtagelse af  

 en praktikplads (§§ 6, 7 og 14), * Flyttehjælp ved overtagelse og fratrædelse  

 af praktikplads (§ 8), * Tilskud til forsørgere til merudgifter til  

 dobbelt husførelse (§ 9), * Rejsehjælp til rejsen til Danmark ved  

 praktikperiodens afslutning og ved påbegyndelse af dansk skoleophold (§ 10), * Befordringsgodtgørelse under danske skoleophold  

 (§ 11) * Tilskud til boligudgifter (§ 12) og * Tilskud til andre særlige udgifter, der er  

 begrundet i udlandsopholdet (§ 13) Alle de nævnte ydelser er B-indkomst, men anses ikke  

 som vederlag for en personlig arbejdsydelse, og de er dermed ikke  

 indberetningspligtige, jf.
TfS 1998, 345. Da ydelserne fra AER ikke er  

 vederlag for en personlig arbejdsydelse, kan de efter Told- og  

 Skattestyrelsens opfattelse heller ikke betragtes som vederlag optjent ved  

 arbejde i udlandet, og dermed kan de ikke indgå i beregningerne af  

 fradrag for arbejde udført i udlandet.
Hvorvidt fuld skattepligt til Danmark i denne situation  

 kan anses for opretholdt beror på en konkret vurdering af den enkelte  

 skatteyders forhold.
Ligningsvejledningen 1998, anfører i slutningen  

 af afsnit D.A. 1.1.2.1. eksempelvis, at hvis en elev, der har boet hos  

 forældrene, midlertidigt flytter til udlandet og bevarer  

 boligmuligheden hos sine forældre uændret, vil bopæl i  

 Danmark normalt blive anset for opretholdt.
 Såfremt den fulde skattepligt til Danmark anses for  

 ophørt bemærkes, at ydelser, der anses som B-indkomst, ikke er  

 begrænset skattepligtige hertil.
For så vidt angår begrænsning af fradrag  

 for arbejde i udlandet henvises til TSCIR 1999-7 af 1/3-1999, pkt. 6.3,  

 hvoraf det fremgår, at de samlede fradrag for arbejde i udlandet ikke  

 kan overstige den udenlandske lønindkomst.
Begrænsningen  

 omfatter ikke dokumenterede udgifter.
Bestemmelsen er eksemplificeret i TfS  

 1997, 872.
