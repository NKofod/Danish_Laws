Nr BTL 224 Betænkning over Forslag til lov om ændring af lov om beskyttelse af  

 havmiljøet (Miljøgodkendelsesordning for hurtigfærger m.v.)   

 Nr L 224 1996-97, 1. samling Afgivet af Miljø- og Planlægningsudvalget Afgivet: 19970521 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Naturfredningsforening, Dansk Ornitologisk Forening og Friluftsrådet.
 Energimiljørådets pressemeddelelse vedrørende rådets rapport om  

 »Hurtigfærgernes energiforbrug i den danske indenrigstrafik« er  

 optrykt som bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Udvalget ønsker lovforslaget tilbage efter 2. behandling til fornyet  

 udvalgsbehandling.
Miljø- og energiministeren har over for udvalget tilkendegivet, at et  

 forslag om passagerafgift på hurtigfærger ikke bør indgå som en bestemmelse i  

 havmiljøloven.
Som det er udvalget bekendt, arbejder regeringen aktivt på en  

 ændring af EU's mineraloliedirektiv, således at det bliver muligt nationalt  

 at kunne foreslå færgernes brændstofforbrug belagt med energiafgift.  

 Regeringen arbejder på en vurdering af konsekvenserne af at afgiftspålægge  

 miljøbelastende færgefart (såsom hurtigfærger), uden at det kommer i strid  

 med EU-bestemmelser, og som er administrativ gennemførlig.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
Enhedslisten mener, at problemerne med hurtigfærgerne og det heraf afledte  

 behov for lovgivning viser, at der grundlæggende burde være en samfundsmæssig  

 stopklods for anvendelse af teknologi, som ikke er et miljømæssigt fremskridt  

 set i en samlet økologisk sammenhæng.
Bevisbyrden vil blive vendt om, hvis  

 indsættelse af hurtigfærger kun kunne ske på baggrund af en forudgående  

 ansøgning herom.
Og med en økologisk vurdering ville tilladelsen aldrig blive  

 givet.
Folketinget er nu i den omvendte situation og skal som så ofte før prøve  

 at opstille en regulerende lov, som måske bremser, men ikke forhindrer  

 hurtigfærgernes indmarch.
Dermed indføres endnu en miljøforurenende teknologi  

 i Danmark - et transportmiddel, som er endnu mere miljøsvinsk end  

 flytransport, og som står for forureningsrekorden på transportområdet.
Det er svært at se logikken i udviklingen, medmindre der er tale om et  

 bevidst forsøg fra regeringens og Trafikministeriets side på at finde et  

 positivt argument for Storebæltsbroen.
Det er nemlig alt andet lige mere  

 miljørigtigt at bruge motorvejen over Storebælt end at benytte  

 hurtigfærgerne.
Nu har regeringen imidlertid fået gennemført forliget om  

 takstnedsættelser på Storebæltsbroen, hvor man som ønsket fik sænket  

 taksterne for bilerne, og regeringen har så ikke længere brug for  

 hurtigfærgerne, og derfor kan der gribes ind.
Enhedslisten mener, at lovforslaget i bund og grund indeholder en accept  

 af, at ejendomsretten til havet overdrages til de hurtige færger, fordi de i  

 den grad sætter sig på havet til langt op på stranden i bogstaveligste  

 forstand.
På den anden side kan Enhedslisten ikke gå imod et indgreb, derfor  

 får lovforslaget vores modstræbende støtte.
Enhedslisten har stillet et ændringsforslag, som reelt vil betyde, at  

 interessen for de nye hurtige færger vil kølnes ganske betydeligt og  

 formentlig helt stoppe.
Det drejer sig om at indføre en afgift for brugerne  

 af hurtigfærgerne efter samme model, som er indført på flytrafik.
Ændringsforslag Af et mindretal (EL):
 Til § 1 1) I den under nr. 5 foreslåede affattelse af §  

 33 indsættes efter det foreslåede stk. 3 som nye stykker:
»Stk. 4. Der opkræves en afgift til staten på 75 kr. pr.  

 passager samt en stykafgift på personbiler og gods.
Afgiften gælder for  

 rejser med hurtigfærger, der er godkendt til at befordre 15 personer eller  

 flere, fra en dansk havn, jf. dog stk. 5.
Stk. 5. Afgiften kan bortfalde, såfremt det bliver muligt at  

 indføre en national energiafgift ved en ændring i EU's  

 mineraloliedirektiv.« Bemærkninger Til nr. 1 Med ændringsforslaget lægges der en afgift på passagertransport  

 med hurtigfærger på samme måde, som der i forvejen lægges en afgift på  

 indenrigs- og udenrigsflyrejser.
Tilsvarende bør der indføres en passende  

 stykafgift på personbiler samt en afgift på gods efter vægt.
Formålet med ændringsforslaget er at reducere brugen af hurtigfærger.  

 Hurtigfærger er den mest energiforbrugende transportform i  

 indenrigstrafikken, jf.
Energimiljørådets rapport om »Hurtigfærgernes  

 energiforbrug i den danske indenrigstrafik«, alm. del - bilag 909.
Derfor bør trafik med hurtigfærger begrænses mest muligt.
Danmark bør  

 satse hårdt på ændring af EU's regler, så det bliver muligt at pålægge færger  

 og fly brændstofsafgifter, idet den nuværende afgiftsfritagelse direkte  

 modvirker realiseringen af »Energi 21«»s målsætninger.
Enhedslisten er bekendt med, at regeringen arbejder aktivt på en ændring  

 af EU's mineraloliedirektiv, således at det bliver muligt nationalt at kunne  

 foreslå færgernes brændstofforbrug belagt med energiafgift.
Endvidere er  

 Enhedslisten bekendt med, at regeringen arbejder på en vurdering af at  

 afgiftsbelægge miljøbelastende færgefart, uden at det kommer i strid med  

 EU-bestemmelser, og som er administrativt gennemførlig.
Imidlertid anses det  

 for påtrængende at indføre en midlertidig afgift, indtil energiafgiften kan  

 indføres.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.
 Dansk Folkeparti havde ikke medlemmer i udvalget.
Bilag Energimiljørådets pressemeddelelse vedrørende rådets rapport om  

 »Hurtigfærgernes energiforbrug i den danske indenrigstrafik« Energimiljørådet Amaliegade 44 1256 København K Telefon: 3392 4945 Telefax: 3391 9501 Den 19. marts 1997 PRESSEMEDDELELSE Hurtigfærger er den mest energislugende transportform overhovedet i  

 indenrigstrafikken.
Herefter følger fly, der sluger 4 gange så megen energi,  

 som den energimæssigt set »billigste« øst-vest transport med  

 tog-fast storebæltsforbindelse (når den kommer). Det fremgår af en analyse,  

 Energimiljørådet har fået udført af TetraPlan.
 Analysen blev bestilt i december 96 for at få udarbejdet en uafhængig  

 vurdering af hurtigfærgers energiforbrug i forhold til andre transportmidlers  

 forbrug i øst-vesttrafikken.
Analysen viser, at færgerne tegner sig for 60 pct. af det samlede  

 energiforbrug mellem Århus og København.
Beregningerne er foretaget for 1000  

 rejser fordelt efter det faktiske rejsemønster.
For turen mellem Aalborg og  

 København er det tilsvarende tal 56 pct.
I begge tilfælde er det især  

 hurtigfærgerne og disses stigende markedsandel på Kattegat, der forårsager de  

 høje tal.
Den absolutte topscorer i energiforbrug er kombinationen bil og  

 hurtigfærge Århus-Kalundborg.
 Tænker man sig alle personbilture overflyttet fra færgeruterne til den  

 faste forbindelse over Storebælt, vil det samlede energiforbrug for de 1000  

 rejser Århus-København blive halveret.
Rapporten viser desuden, at indsættelse af hurtigfærger på Kattegat har  

 skabt en væsentlig mertrafik, og at energiforbruget pr. personbilenhed, der  

 sejler over Kattegat, er forøget med en tredjedel i perioden fra 1994 til  

 1997. Mertrafikken skyldes kombinationen af tidsgevinst og det forhold, at  

 priserne kun er lidt dyrere for rejser med hurtigfærger i forhold til rejser  

 med konventionelle færger. Årsagen er primært, at færgetrafikken (som anden  

 kollektiv trafik) er fritaget for at betale brændstofafgifter.
Rapportens  

 regneeksempel viser, at størrelsen af den manglende brændstofafgift for  

 hurtigfærger svarer til 32-45 pct. af den aktuelle billetpris.
Det er Enrergimiljørådets opfattelse, at trafik med hurtigfærger bør  

 begrænses mest muligt, og at regeringen bør sikre, at der ikke indsættes nye  

 hurtigfærger.
Danmark bør satse hårdt på ændring af EU's regler, så der  

 bliver muligt at pålægge færger og fly brændstofafgifter, idet den nuværende  

 afgiftsfritagelse direkte modvirker realiseringen af Energi 21's  

 målsætninger.
Isoleret set kan færgetrafikken forekomme af mindre betydning i forhold  

 til bilernes og lastbilernes samlede årlige energiforbrug.
Transportsektoren  

 er imidlertid karakteriseret ved et kraftigt voksende energiforbrug, hvor det  

 er nødvendigt at sætte ind på flere fronter, hvis det skal lykkes at  

 realisere Folketingets beslutning om, at trafikkens CO2-udslip skal  

 stabiliseres på 1988-niveauet inden år 2005 - en stabilisering som Danmark  

 støt bevæger sig væk fra i øjeblikket.
 Denne udvikling er i Rådets øjne temmelig alarmerende, og Rådet vil på et  

 af sine kommende møder diskutere, hvilke yderligere initiativer regeringen  

 bør tage for at sikre, at trafikkens CO2-udslip ikke vælter Danmarks  

 energimålsætninger.
 Yderligere oplysninger kan fås ved henvendelse til Energimiljørådets  

 formand, Anne Grete Holmsgaard på telefon: 45 25 10 02.
Energimiljørådet blev oprettet i august 1996 som led i opfølgningen af  

 Energi 21. Rådet er uafhængigt og skal rådgive regeringen og Folketinget.  

 Endvidere skal det være ide- og debatskabende samt fungere som nationalt  

 høringsorgan.
Rådet består af 24 medlemmer, som alle er personligt udpegede  

 af miljø- og energiminister Svend Auken.
Medlemmerne repræsenterer  

 ekspertviden inden for vedvarende energi, besparelser og effektivisering samt  

 generelle samfundsmæssige forhold.
 Energimiljørådets telefonnummer: 33 92 49 45.
Ændringsforslag Af Bent Hindrup Andersen (EL):
 Til titlen 2) Undertitlen affattes således:
»(Miljøgodkendelsesordning for hurtigfærger og hastighedsgrænser  

 m.v.)» Til § 1 3) Efter nr. 5 indsættes som nyt nummer:
 »01. Efter § 33 indsættes som nyt kapitel:
»Kapitel 10 a Hastighedsgrænser § 33 a.
Miljø- og energiministeren kan  

 fastsætte regler om hastighedsgrænser på dansk søterritorium.«» 4) Efter nr. 19 indsættes som nyt nummer:
»02. I § 61 indsættes efter »§ 33,»: »§  

 33 a,».« Bemærkninger Til nr. 2 og 3 Med ændringsforslaget får miljø- og energiministeren  

 mulighed for at indføre hastighedsbegrænsninger ved sejlads på dansk  

 søterritorium.
Hastighedsgrænser skal sikre miljøet i de danske farvande, kystmiljøet,  

 dyrelivet, sikkerheden til havs samt sikre, at energiforbruget ved  

 havtransport er i overensstemmelse med intentionerne om at nedbringe det  

 samlede energiforbrug til transport.
Indførelse af hastighedsgrænser kan  

 således begrænse problemerne med hurtigfærgernes miljøbelastning af havet og  

 omgivelserne.
 Til nr. 4 Med ændringsforslaget belægges overtrædelse af bestemmelsen i  

 ændringsforslag nr. 3 med straf på tilsvarende måde som andre overtrædelser  

 af lov om beskyttelse af havmiljøet.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til miljø- og energiministeren, som denne har besvaret skriftligt.
Miljø- og energiministeren har over for udvalget tilkendegivet, at det er  

 hensigten i en godkendelsesordning for hurtigfærger at fastsætte regler om,  

 at eksisterende hurtigfærgeruter omfattes af godkendelsesordningen efter to  

 år regnet fra lovforslagets fremsættelse.
Indsendelsen af ansøgning skal ske  

 et halvt år inden to år regnet fra lovforslagets fremsættelse.
Det skal  

 understreges, at eksisterende færgeruter allerede med reglernes ikrafttræden  

 bliver omfattet af godkendelsesordningen, såfremt rederiet ønsker at indsætte  

 en hurtigfærge på en eksisterende rute, forøge sejlfrekvensen væsentligt på  

 en hurtigfærgerute eller foretage væsentlige omlægninger af sejlruten for en  

 hurtigfærge.
Miljø- og energiministeren er positiv over for regulering af  

 NOx-emissioner.
Vedrørende NOx-emissioner fra færger kan miljø- og  

 energiministeren oplyse, at Miljø- og Energiministeriet i IMO-regi arbejder  

 med spørgsmålet om en regulering af NOx-emissioner fra skibsmotorer.
I  

 hurtigfærgeudvalgets rapport anbefales det, at der til brug for en eventuel  

 kommende regulering af NOx-emissioner gennemføres en nærmere undersøgelse  

 dels af sammenhængen mellem NOx-emissioner og brændstofforbruget, idet en  

 reduktion af NOx i mange tilfælde med den nuværende teknologi kan betyde en  

 forøgelse af CO2-emissionen, dels af den praktiske anvendelse af tekniske  

 løsninger, der kan begrænse mængden af NOx i udstødningsgassen.  

 Miljøstyrelsen vil gennemføre den nævnte undersøgelse.
I forlængelse heraf  

 vil miljø- og energiministeren orientere udvalget om, hvilke initiativer de  

 forventede internationale aftaler og den af hurtigfærgeudvalget anbefalede  

 undersøgelse ud fra en samlet miljømæssig vurdering giver anledning til.
Der  

 kan med hjemmel i lov om beskyttelse af havmiljøet fastsættes regler i  

 bekendtgørelsesform om NOx-emission.
 Herefter indstiller udvalget lovforslaget til vedtagelse  

 uændret.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.
 Dansk Folkeparti havde ikke medlemmer i udvalget.
