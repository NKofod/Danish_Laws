Formålet med registeret er at styre arbejdsgangen vedrørende beskatningen i forbindelse med dødsfald, herunder at holde kontrol med, at diverse frister ikke overskrides.
Derudover anvendes registeret til udskrivning af lister til brug ved indberetningen af selvangivelser for efterlevende ægtefæller samt udskrivning af mandtal over skattepligtige boer.
Personkreds: Registeret må kun indeholde oplysninger om dødsboer, genoptagelsesboer samt skifte af uskiftede boer, som i henhold til Ministeriet for Skatter og Afgifters bekendtgørelse nr. 602 af 9. december 1977 om beskatning af dødsboer m.v. skal behandles af Sæby Kommunes skatteforvaltning.
 Ikrafttrædelsesdato: 23/04/1991.
