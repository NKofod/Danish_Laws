Bekendtgørelse om lægers og  

 tandlægers pligt til at anmelde arbejdsbetingede lidelser og pludselige  

 løfteskader til Arbejdstilsynet og Arbejdsskadestyrelsen I medfør af § 32 a i forvaltningsloven, lov nr. 571 af 19.  

 december 1985, som ændret ved lov nr. 347 af 6. juni 1991 og lov nr.  

 215 af 22. april 2002, § 18 i lov om sikring mod følger af  

 arbejdsskade, jf. lovbekendtgørelse nr. 943 af 16.oktober 2000, og  

 § 75 og § 84 i lov om arbejdsmiljø, jf.  

 lovbekendtgørelse nr. 784 af 11. oktober 1999 fastsættes:
 § 1. Læger og tandlæger, der gennem  

 deres erhverv konstaterer eller får mistanke om, at en person har  

 pådraget sig en konstateret eller formodet arbejdsbetinget lidelse  

 eller på anden måde har pådraget sig helbredsmæssige  

 ulemper af skadelige påvirkninger i arbejdet, skal anmelde dette til  

 Arbejdstilsynet og Arbejdsskadestyrelsen.
 Stk. 2. Læger, der gennem deres erhverv konstaterer  

 eller får mistanke om, at en person har pådraget sig en  

 konstateret eller formodet pludselig løfteskade, skal anmelde dette  

 til Arbejdstilsynet og Arbejdsskadestyrelsen.
Stk. 3. Anmeldepligten påhviler enhver læge og  

 tandlæge, uanset om den pågældende er praktiserende, ansat  

 på sygehus, klinik eller anden institution eller i  

 bedriftssundhedstjenesten.
På sygehuse og klinikker mv. påhviler  

 anmeldepligten dog alene den ledende læge eller tandlæge på  

 hver afdeling.
 Stk. 4. Anmeldelsen skal ske, så snart lægen eller  

 tandlægen er blevet bekendt med lidelsen mv. og den formodede  

 sammenhæng med arbejdet.
 Stk. 5. Anmeldelse kræver ikke tilskadekomnes samtykke.  

 Tilskadekomne kan dog efterfølgende bede Arbejdsskadestyrelsen om ikke  

 at behandle sagen.
 § 2. Anmeldepligten efter § 1, stk. 1,  

 bortfalder, når lægen eller tandlægen har sikret sig, at  

 lidelsen allerede er anmeldt til Arbejdstilsynet og  

 Arbejdsskadestyrelsen.
 Stk. 2. Anmeldepligten efter § 1, stk. 2,  

 bortfalder, når lægen har sikret sig, at den pludselige  

 løfteskade allerede er anmeldt til Arbejdstilsynet og arbejdsgiverens  

 forsikringsselskab eller til Arbejdstilsynet og Arbejdsskadestyrelsen.
 § 3. Anmeldelse efter § 1 kan ske i  

 elektronisk form eller i papirform på særlige blanketter, der  

 udleveres af Arbejdstilsynet og Arbejdsskadestyrelsen.
 Stk. 2. Arbejdstilsynet og Arbejdsskadestyrelsen kan godkende,  

 at anmeldelse sker i elektronisk eller papirbaseret form udarbejdet af  

 anmelder.
 Stk. 3. Anmeldelsen honoreres efter den takst, der til enhver  

 tid er fastsat af Arbejdstilsynet og Arbejdsskadestyrelsen.
 § 4. Undladelse af anmeldelse efter § 1,  

 stk. 1-2, jf. § 1, stk. 4, straffes med bøde, jf.  

 arbejdsmiljølovens § 84.
 Stk. 2. Henvendelse til anklagemyndigheden vedrørende  

 tiltale foretages af Arbejdstilsynet.
 § 5. Bekendtgørelsen træder i kraft den 1.  

 februar 2003. Samtidig ophæves bekendtgørelse nr. 1069 af 17.  

 december 1998 om lægers og tandlægers pligt til at anmelde  

 arbejdsbetingede lidelser og pludselige løfteskader til  

 Arbejdstilsynet og Arbejdsskadestyrelsen.
