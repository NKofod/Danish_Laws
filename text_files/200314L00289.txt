Betænkning afgivet af Retsudvalget den 19. februar 2004 Betænkning over Forslag til lov om ændring af straffeloven og retsplejeloven.
(Ændring af strafferammer og bestemmelser om  

 straffastsættelse m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 26. november 2003 og var til 1.  

 behandling den 10. december 2003. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på Straffelovrådets betænkning nr.  

 1424/2002 om straffastsættelse og strafferammer.
Den 5. december 2003 sendte  

 justitsministeren høringssvar vedrørende betænkningen samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Eric  

  

 Støttrup Thomsen, Helsingør, og professor, lic.jur.
Vagn Greve, Greve.
 Justitsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 5 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og KD) indstiller lovforslaget til  

  

 vedtagelse uændret.
 Socialdemokratiet bemærker følgende:
I juni 1999 anmodede den daværende SR-regering Straffelovrådet  

 om at foretage en samlet vurdering af strafferammerne i straffeloven.
Efter  

 flere tilføjelser til udvalgets oprindelige kommissorium fremlagde rådet i  

 februar 2003 resultatet af sit arbejde.
 Betænkningen fra Straffelovrådet er et gedigent stykke arbejde,  

 hvis indhold Socialdemokratiet i udpræget grad kan støtte.
Straffelovrådet giver en række anbefalinger til ændringer af  

 strafferammerne, så forholdet mellem de enkelte strafferammer bringes i  

 balance  

 efter alvoren i den skade, der forvoldes ved det enkelte angreb.  

 Socialdemokratiet mener, at sigtet hermed er rigtigt.
Straffelovrådets  

 foreslåede model vil betyde, at den samlede straffelov vil kunne fremstå mere  

 forståelig og forklarlig, end tilfældet er i dag.
Desværre har regeringen ikke haft vilje til at følge  

 Straffelovrådets anbefalinger på dette punkt.
Det beklager Socialdemokratiet  

 på  

 det kraftigste.
På trods af enkelte forbedringer af balancen mellem  

 strafferammerne i straffeloven er hovedresultatet af regeringens lovforslag,  

 at  

 straffeloven efterlades ude af balance.
Socialdemokratiet finder det dog positivt, at regeringen har  

 valgt at følge Straffelovrådets anbefalinger til ændringer af straffens  

 fastsættelse.
Herved skabes der klarhed over, hvilke forhold der ved  

 straffastsættelsen virker som skærpende og formildende omstændigheder.
I den  

 forbindelse skal Socialdemokratiet fremhæve, at det stadig er at betragte som  

 en formildende omstændighed, hvis kriminaliteten er begået af unge under 18  

 år.
 Ligeledes skal det fremhæves, at den i lovforslaget foreslåede §  

 81 indeholder en række skærpende omstændigheder, som Socialdemokratiet  

 vurderer  

 vil kunne indfange tendensen til, at kriminalitet i dag ofte er organiseret  

 og  

 begås i netværk af flere i forening.
 Derimod finder Socialdemokratiet det yderst beklageligt, at  

 regeringen har valgt ikke at følge Straffelovrådets anbefaling om at gøre  

 deltagelse i konfliktråd til en formildende omstændighed ved straffens  

 fastsættelse.
Desværre led konfliktrådene en krank skæbne i VK-regeringens og  

 Dansk Folkepartis finanslovaftale for 2004. Konfliktrådene fortjener noget  

 andet.
Erfaringerne med den nuværende forsøgsordning er i alle henseender  

 gode.  

 Havde regeringen valgt anderledes, ville det have bidraget til en betydelig  

 modernisering af straffeloven.
Straffelovrådet foreslår, at straffen for grov narkokriminalitet  

 og groft tyveri hæves.
Regeringens lovforslag følger dette, hvilket  

 Socialdemokratiet finder positivt.
Den grove narkokriminalitet er stigende, både hvad angår  

 indsmugling til og transitering gennem Danmark.
Skaden, der forvoldes ved  

 narkokriminalitet, er enorm og rammer meget bredt.
Med hensyn til groft  

 tyveri  

 er der på lignende vis tale om en udvikling, der har taget fart, og hvor de  

 såkaldte  

 rambuktyverier ofte kan forbindes med organiserede kriminelle.
 Socialdemokratiet finder det nødvendigt ud fra målet om at  

 tackle denne udvikling at kunne graduere straffen yderligere på begge  

 områder,  

 hvilket gør Straffelovrådets forslag til strafskærpelser relevante.
Et lignende behov finder Socialdemokratiet der er for at forhøje  

 straffen for trusler mod vidner og vold mod tjenestemænd.
De seneste år har  

 der  

 på begge områder fundet en meget bekymrende udvikling sted.
Socialdemokratiet  

 finder derfor, at lovforslagets mål om at forhøje strafniveauet på de to  

 områder med en tredjedel er rigtigt og ligger i forlængelse af skærpelsen af  

 straffen for vold efter § 244, jf.
L 118, 2001-02, 2. samling, som  

 Socialdemokratiet tilsluttede sig.
At unge begår gentagelseskriminalitet er udtryk for et meget  

 alvorligt problem.
Socialdemokratiet mener, at gentagelseskriminaliteten er  

 fuldstændig uacceptabel og skal virke som en skærpende omstændighed ved  

 straffens  

 fastsættelse.
Det positive billede er, at kriminaliteten blandt unge er  

 faldende.
Stadig flere unge holder sig helt væk fra kriminalitet.  

 Men desværre ser vi en  

 nyorientering i kriminaliteten, hvor en mindre gruppe af belastede  

 15-17-årige  

 unge skiller sig negativt ud i forhold til en ellers positiv udvikling ved at  

 begå grov vold og massiv berigelseskriminalitet.
Regeringens svar på dette  

 alvorlige problem er fraværende.
Forlaget om skærpelse af straffen for gentagelseskriminalitet,  

 hvor gentagelsesvirkningen ændres fra 5 til 10 år og kriminalitet begået før  

 det fyldte 18. år medregnes, vil ikke løse problemet.
Samtidig mener  

 Socialdemokratiet, at forslaget om en generel skærpelse af  

 gentagelsesvirkningen er helt unødvendig, og at det er yderst tvivlsomt, om  

 forslaget vil finde anvendelse i praksis.
 I  

 straffeloven findes der en række sidestrafferammer, hvorefter gentagelse af  

 kriminalitet efter en tidligere dom virker som en særlig skærpende  

 omstændighed  

 ved fastsættelsen af straffen i den nye sag, eksempelvis i straffelovens §  

 247,  

 som i folketingssamlingen 1993-94 blev ændret af den daværende  

 socialdemokratiske justitsminister, og hvor straffen i gentagelsestilfælde af  

 vold kan forhøjes med det halve.
Ordningen  

 med sidestrafferammer finder sjældent anvendelse, men er rimelig og kan ikke  

 frakendes en praktisk betydning.
Straffen udmåles ganske vist sjældent over  

 normalstrafferammen, men der forekommer enkelte tilfælde, hvor den forhøjede  

 sideramme tages i brug.
Hvis det i disse tilfælde fastslås, at betingelserne  

 for at anvende siderammen er opfyldt, kan det få skærpende indflydelse på  

 straffens fastsættelse inden for normalstrafferammen, der som regel levner  

 god  

 plads til noget sådant.
Der er et problem med meget kriminelle 15-17-årige unge.  

 Alle erfaringer viser, at  

 gruppen af stærkt kriminelle unge skal håndteres med en bred forebyggende og  

 sammenhængende indsats.
Alligevel glimrer regeringen endnu en gang ved ikke  

 at  

 udnytte en oplagt mulighed for at præsentere et fremadrettet og konstruktivt  

 bud på problemets løsning.  

  

 Socialdemokratiet betragter derfor også af  

 den grund forslaget som gold symbolpolitik.
Endelig  

 finder Socialdemokratiet grund til at minde om, at der efter Straffelovrådets  

 opfattelse i almindelighed bør udvises tilbageholdenhed med at fremhæve  

 gentagelsestilfælde som en skærpende omstændighed, der medfører et forhøjet  

 strafmaksimum.
I forhold til Straffelovrådets anbefalinger trækker  

 justitsministerens forslag i den stik modsatte retning.
 Et  

  

 mindretal  

  

 i  

 udvalget (SF, RV og EL) indstiller lovforslaget til  

  

 forkastelse  

  

 ved 3. behandling.
 Socialistisk Folkeparti bemærker følgende:
Straffelovrådet har haft utrolig ringe vilkår og har på trods  

 heraf udført et stort og grundigt arbejde.
Det forhold, at regeringen straks  

 ved sin tiltrædelse forhøjede strafferammerne uden at tage hensyn til det  

 arbejde,  

 Straffelovrådet var i gang med, er ikke ordentlig behandling af de mennesker,  

 som dengang havde arbejdet i flere år.
Det gav uværgerlig en ny situation for  

 de overvejelser, som Straffelovrådet på det tidspunkt var inde i.
 Ikke desto mindre har udvalget i sin betænkning lavet et  

 grundigt arbejde, som burde følges i højere grad end det, justitsministeren  

 har  

 fremlagt med dette lovforslag.
 Men ministeren har valgt at botanisere med den konsekvens, at  

 der i forslaget kun er tale om strafskærpelser og ikke på nogen måde er søgt  

 inddraget de overvejelser, som burde føre til andre ændringer.
Socialistisk Folkeparti finder det f.eks. uheldigt, at  

 justitsministeren ikke i højere grad har set på muligheden for at kunne  

 frifinde den ordentlige borger, som i god tro har læst en lov og forsøgt at  

 leve op til den, men har misforstået den.
Straffelovrådet lægger i sin  

 betænkning op til, at der skal kunne ske frifindelse.
Dette afvises  

 imidlertid  

 af ministeren i lovforslaget med henvisning til, at der jo blot kan ske  

 strafbortfald.
Hermed ser ministeren bort fra det forhold, at der er forskel  

 på  

 frifindelse og strafbortfald.
 Socialistisk Folkeparti kan godt støtte mange af de forslag, der  

 stammer fra Straffelovrådet, men finder, at det samlede billede af selve  

 lovforslaget  

 fører til, at det eneste ansvarlige er at stemme imod.
 Det Radikale Venstre bemærker følgende:
Det Radikale Venstre lægger vægt på, at lovændringer er  

 velgennemtænkte og fagligt begrundede.
L 99 bygger ifølge lovforslagets  

 bemærkninger på Straffelovrådets betænkning nr. 1424, 2002   

    

  

 en rapport, der er blevet til under  

 vanskelige arbejdsforhold: Kort efter regeringsskiftet i 2001 fremsatte  

 regeringen forslag til strafskærpelser og meddelte derpå Straffelovrådet, at  

 uanset hvad rådet måtte komme frem til, blev strafskærpelserne gennemført.  

 Disse nye strafskærpelser blev rådet bedt om at indarbejde i sin betænkning.  

 Samtidig blev tidsfristen for rådets færdiggørelse af arbejdet forkortet.  

 Både  

 vilkår og perspektiv for Straffelovrådets arbejde blev således ændret, og der  

 lægges i rapporten ikke skjul på, at rådet gerne ville have haft den fornødne  

 tid til at udarbejde en  

    

  

 rapport med et  

 indhold præget af balance og logik.
 Regeringen har kun fulgt nogle af rådets anbefalinger, især hvad  

 angår forhøjelse af strafferammer, og den ønskede balance og logik  

    

  

 kan således ikke findes i L 99.
 Det Radikale Venstre anerkender lovforslagets opremsning af  

 formildende, henholdsvis skærpende, omstændigheder, som utvivlsomt vil være  

 en  

 nyttig rettesnor ved fremtidige strafudmålinger.
 Det Radikale Venstre kan ligeledes tilslutte sig justeringerne i  

 opadgående retning af strafferammer for enkelte typer af kriminalitet.
Det Radikale Venstre vender sig derimod mod den foreslåede  

 forhøjelse af gentagelsesskærpelse til 10 år.
Der er intet forebyggende i  

 skærpelsen, som formodentlig blot vil få unge kriminelle til at blive endnu  

 mere udstødte fra arbejds- og uddannelseslivet.
Den foreslåede nedsættelse af  

 aldersgrænsen fra 18 til 15 år vil trække yderligere i den retning.
De specifikke forhøjelser af i forvejen høje strafferammer må  

 afføde det spørgsmål, om ikke den for tiden højeste tidsbestemte straf   

 16 år  

  snart må forhøjes yderligere, simpelthen fordi man har hævet niveauet  

 over  

 hele linjen.
Der savnes overhovedet overvejelser om, på hvilket niveau de  

 stadigt  

 højere straframmer bør ende, og hvilke konsekvenser det vil få for  

 afsoningsforholdene, både hvad angår fængselspladser og alternative  

 afsoningsmuligheder.
Endelig vil Det Radikale Venstre fremhæve, at der er helt ubegrundede  

 strafskærpelser blandt forslagene: Trusler mod vidner har siden 1992 haft en  

 strafferamme på op til 6 år.
Den højeste afsagte dom for trusler mod vidner  

 har  

 hidtil været 3 år, og gennemsnittet af det par hundrede afsagte domme i den  

 forløbne periode er på 5 måneder.
Der er således i de nugældende regler plads  

 til højere straffe.
Alligevel foreslår regeringen en yderligere forhøjelse på  

 2  

 år,  

    

  

 hvilket ikke er foreslået af  

 straffelovrådet.
De få velbegrundede strafferammeforhøjelser og de vejledende retningslinjer  

 for formildende og skærpende omstændigheder kan dog ikke opveje forslagets  

 præg  

    

  

 af symbolpolitik.
Der vil hverken  

 komme forebyggelse eller lavere kriminalitet ud af dette forslag, men behov  

 for  

 at bygge flere fængsler.
 Enhedslisten bemærker følgende:
Enhedslisten er glad for det store arbejde, Straffelovrådet har  

 lavet med at gennemgå straffeloven.
Desværre har det på grund af tidspresset  

 ikke kunnet blive så grundigt, som Enhedslisten gerne ville have haft.
Og  

 endnu  

 mere beklageligt har regeringen ændret temmelig meget fra Straffelovrådets  

 betænkning til lovforslaget.
Der er ændret en del, og der er sat en del  

 skærpelser ind, som ikke har noget med Straffelovrådets betænkning at gøre.  

 Formålet med Straffelovrådets arbejde var, at vi skulle have en samlet  

 revision  

 af straffeloven.
Men det må man konstatere at regeringen ikke er enig i.
Den  

 ønsker ikke at få en sådan samlet revision, hvor man på nogle områder  

 nedsætter  

 straffen; den ønsker kun at stramme.
En af de hårde skærpelser, regeringen har sat ind, er hele  

 spørgsmålet om gentagelsesvirkning, som ikke har nogen betydning i forhold  

 til  

 ønsket om at forebygge kriminalitet, men kun har betydning, hvis man ønsker  

 at  

 sætte flere i fængsel i længere tid.
Det ser desværre ud til, at det er det,  

 regeringen  

 ønsker  oven i, at der i flere år er indført hårdere og hårdere  

 straffe, hvor  

 det mest markante resultat har været overfyldte fængsler med elendige  

 tilstande  

 for både ansatte og indsatte og senest fangeoprør.
Disse skærpelser har ikke  

 ført til markante ændringer i kriminaliteten.
Tværtimod er den grove  

 kriminalitet steget.
Enhedslisten er enig i mange af Straffelovrådets forslag, men  

 forslaget om »belønning til sladrehanke« er Enhedslisten dybt uenig i.  

 Enhedslisten er meget nervøs for, hvad der kan ske af justitsmord, hvis man  

 via  

 nedsættelse af sin egen straf kan blive belønnet for at angive andre.
Det er  

 dog en lille lettelse, at såvel justitsministeren som Venstre og  

 Socialdemokratiet klart afviste, at man vil indføre det amerikanske »plea  

 bargaining«-system  

 i dansk ret.
Det er bare ret uforståeligt, at man så alligevel indfører dette  

 skridt på vejen.
 Enhedslisten kan ikke støtte et forslag til revision af  

 straffeloven, der stort set kun medfører en række skærpelser og ikke er  

 udtryk  

 for den samlede afvejning af forskellige forbrydelser i forhold til hinanden  

 og  

 de forenklinger af strafferammerne, som oprindelig var formålet med arbejdet.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 99 Bilagsnr.
