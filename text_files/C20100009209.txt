Cirkulære om ændring af cirkulære om kørekort § 1 I cirkulære nr. 27 af 2. april 2009 om kørekort, som ændret ved cirkulære nr. 63 af 23. juli 2009, foretages følgende ændringer:
1. I § 22, stk. 3, indsættes efter »udstedt af en region«: », og at kursusbeviset ved tidspunktet for indlevering af ansøgning om kontrollerende køreprøve højst var ét år gammelt.« 2. I § 60, stk. 2, ændres »en måned« til: »90 dage«.
 3. I § 60, stk. 4, ændres »14 dage« til: »90 dage«.
§ 2 Stk. 1. Cirkulæret træder i kraft den 15. november 2010, jf. dog stk. 2.
 Stk. 2. § 1, nr. 1, træder i kraft den 1. januar 2011 og finder kun anvendelse for A/T-kurser, der påbegyndes efter denne dato.
