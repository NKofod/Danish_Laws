Fremsat den 20. april 2004 af Peter Skaarup (DF),  

 Kristian Thulesen Dahl (DF), Per Dalgaard (DF),  

 Christian H.
Hansen (DF), Pia Kjærsgaard (DF),  

 Pia Kristensen (DF) og Birthe Skaarup (DF) Forslag til Lov om ændring af straffeloven (Mindstestraf for  

 voldtægt, skærpelse af straffen for særlig farlig, rå eller ydmygende  

 voldtægt  

 og af straffen for voldtægt mod børn under 15 år samt indførelse af straf for  

 uagtsom voldtægt) § 1 I straffeloven, jf. lovbekendtgørelse nr. 814 af 30.  

 september 2003, foretages følgende ændringer:
 1.  


  

 § 216  

  

 affattes således:
»§ 216.  

  

 Den,  

 der tiltvinger sig samleje ved vold eller trussel om vold, straffes for  

 voldtægt med fængsel fra 1 år indtil 8 år.
Med vold sidestilles hensættelse i  

 en tilstand, i hvilken offeret er ude af stand til at modsætte sig  

 handlingen.
 Stk. 2.  

  

 Straffen er  

 fængsel fra 2 år indtil 12 år, hvis voldtægten er udøvet mod et ubekendt  

 offer,  

 hvis offeret har været udsat for mishandling eller anden særlig rå, brutal,  

 smertefuld eller ydmygende behandling, hvis forbrydelsen er udøvet under brug  

 af våben eller af flere i forening, hvis forbrydelsen i øvrigt har haft en  

 særlig farlig karakter, hvis gerningsmanden tidligere har gjort sig skyldig i  

 tilsvarende forbrydelse, eller hvis der i øvrigt foreligger særligt skærpende  

 omstændigheder.
 Stk. 3.  

  

 Straffen kan  

 stige til livstid, hvis offeret ved forbrydelsen eller som direkte eller  

 indirekte følge af denne afgår ved døden eller får betydelig skade på legeme  

 eller helbred, herunder ved at blive påført seksuelt overførbar sygdom.
 Stk. 4.  

  

 Den, som  

 ved  

    

  

 grov uagtsomhed gør sig skyldig i  

 voldtægt efter bestemmelsen i stk. 1, straffes med fængsel indtil 5 år.  

 Foreligger omstændigheder som nævnt i stk. 2, er straffen fængsel indtil 8  

 år.
 2.  

  

 I  

  

 § 217  

  

 ændres »4 år« til: »6 år«.
 3.  

  

 I  

  

 § 222, stk. 2,  

  

 ændres »12 år« til: »15  

 år«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslagets baggrund Formålet med lovforslaget er at gennemføre ændringer i  

 straffelovens bestemmelser om voldtægtsforbrydelser, idet der som noget nyt  

 indføres mindstestraf for voldtægt.
Samtidig  

    

  

 skærpes  

    

  

 straffen for særlig  

 farlig, rå eller ydmygende voldtægt m.v.
Som et nyt vigtigt tiltag indføres  

 desuden strafbarhed for uagtsom voldtægt.
Ønsket om strafskærpelser skal ses på baggrund af, at der i  

 de seneste år er forekommet flere grove overgreb mod kvinder og herunder  

 meget  

 alvorligere voldtægter end tidligere.
Det har vakt opsigt, vrede og bekymring  

 i  

 befolkningen.
Ord, der ikke fandtes i ordbøgerne for få år siden:  

 »gruppevoldtægt« og »massevoldtægt«, indgår nu i det danske ordforråd.
Nogle  

 af  

 disse forbrydelser har fremkaldt en betydelig offentlig debat om  

 strafniveauet.  

 I en enkelt sag var de tiltaltes og deres familiers respektløse adfærd efter  

 byretsdommen medvirkende til at forstærke den offentlige debat.
 Ønsket om at udvide strafbarhedsbestemmelsen med begrebet  

 uagtsomhed skal ses på baggrund af, at der er forekommet flere sager, hvor  

 domstolene har fundet, at der objektivt set forelå voldtægt, men hvor  

 gerningsmanden er blevet frifundet, fordi han angiveligt ikke var klar over  

 det.
Hovedindtrykket af den offentlige debat gennem de seneste  

 år er, at der i befolkningen er et ønske om mere markante straffe for  

 voldtægtsforbrydelser.
Også udtalelser fra politikere fra flere partier har  

 peget i samme retning.
Disse udtalelser vil blive belyst nedenfor.
Samtidig er det imidlertid ved gennemgang af afsagte domme  

 i begyndelsen af 1990erne og i 1996 hovedindtrykket, at der i  

 retssalene ikke  

 idømmes væsentlig strengere straffe end tidligere.
Selv efter ændringen af  

 strafferammen i straffelovens § 222, stk. 1 og 2, ved strafskærpelsesloven,  

 lov  

 nr. 380 af 6. juni 2002, er der meget, der tyder på, at der stadig er en stor  

 uoverensstemmelse mellem befolkningens retsopfattelse og de afsagte domme i  

 voldtægtssager.
Dette er yderst uheldigt, idet det er en offentlig  

 forpligtelse  

 at indrette strafniveauet så rimeligt højt, at der sker så få forbrydelser  

 som  

 muligt.
 I andre lande er der i de senere år sket skærpelser i  

 straffebestemmelser om voldtægt.
Hensigten med lovforslaget er at bringe lovgivningen i  

 bedre overensstemmelse med nutidens retsbevidsthed.
Samtidig vil det medføre,  

 at straffene her i landet i fremtiden kan blive udmålt på et niveau, der  

 bedre  

 svarer til strafniveauet i civiliserede nationer i den omgivende verden.
Gældende ret Grundlæggende er der almindelig enighed om, at en  

 voldtægtsforbrydelse er en yderst alvorlig krænkelse af offerets  

 selvbestemmelse og integritet, dvs. offerets frihed til at afvise seksuelle  

 tilnærmelser og til selv at bestemme over sin egen seksualitet.
Voldtægtsforbrydelsen sætter offeret i en tvangssituation  

 og udsætter offeret for et alvorligt angreb på offerets selvbestemmelse og  

 selvrespekt.
Forbrydelsen angriber flere sider af den personlige frihed.  

 Offeret tvinges til seksuel omgang ved vold eller på grund af frygt.
Tvangen  

 medfører, at offerets almindelige handlefrihed indskrænkes.
Følgerne af en  

 voldtægtsforbrydelse er forskellige, ofte meget langvarige, og kan være af  

 både  

 legemlig og psykisk art.
Alvorlige straffe er nødvendige både af hensyn til  

 offerets og offentlighedens retsfølelse og af præventive årsager.
 Straffebestemmelser rettet mod voldtægt værner også om  

 offentlige interesser, idet det er en samfundsopgave at give borgerne tryghed  

 mod kriminelle overgreb.
 De gældende bestemmelser i straffelovens §§ 216, 217 og 222  

 er optrykt og sammenholdt med lovforslaget i bilag 1.
Straffelovens §§ 216 og 217 blev væsentligt omformuleret  

 ved lov nr. 256 af 1981, jf.
L 174, 1980-81, både med hensyn til beskrivelsen  

 af gerningsindhold og med hensyn til strafferammer.
Ved lovændringen i 1981  

 blev den hidtidige strafferamme, som var 10 år, opdelt i en normalramme og en  

 skærpet strafferamme.
Voldtægt skal normalt bedømmes inden for strafferammen  

 i  

 § 216, stk. 1, på fængsel indtil 6 år, og sager efter denne ramme er ikke  

 undergivet nævningebehandling.
Men straffen kan stige til fængsel i 10 år,  

 hvis  

 voldtægten har haft en særlig farlig karakter eller der i øvrigt foreligger  

 særligt skærpende omstændigheder.
Sager efter denne skærpede ramme er  

 undergivet nævningebehandling.
Udformningen af strafferammerne i 1981  

 tilsigtede ikke nogen ændret vurdering af voldtægtsforbrydelsens grovhed.
Ved  

 lovændringen i 1981 skete der den ændring, at bestemmelsen ikke længere er  

 begrænset til forbrydelser, der begås af mænd mod kvinder.
Strafferammen blev  

 ved lov nr. 380 af 6. juni 2002 (strafskærpelsesloven) forhøjet fra  

 henholdsvis  

 fængsel indtil 6 og 10 år til fængsel indtil 8 og 12 år.
Rigsadvokaten har  

 den  

 20. januar 2004 afleveret en redegørelse til Justitsministeriet om  

 udviklingen  

 efter strafskærpelsesloven.
Redegørelsen tyder på, at straffene i en del  

 sager  

 er forhøjet med 1 år eller mere, mens der i andre sager er sket en fravigelse  

 i  

 nedadgående retning, ligesom der er eksempler på straffe, der efter  

 rigsadvokatens opfattelse må anses for at være i underkanten af det  

 tilsigtede  

 strafniveau.
Antal anmeldte voldtægter og summarisk beskrivelse Udviklingen i antallet af anmeldte voldtægter har  efter  

 gennem en årrække at have ligget på et stabilt leje  i de senere år  

 taget en  

 uheldig drejning, idet der til trods for stor omtale i medierne og meget klar  

 afstandtagen fra offentligheden og fra politisk side begås et stigende antal  

 voldtægter.
Tabel I.
Antal anmeldte voldtægter i Danmark  

 1995-2002 samt indekstal.  

  

 1) Årstal 1995 1996 1997 1998 1999 2000 2001 2002 Antal anmeldte voldtægter efter § 216 440 388 435 418 477 497 493 500 Indeks 1995 = 100 100 97 99 95 108 113 112 114 1)  

  

 	  

    

 Kilde:  

 Kriminalforsorgens statistik 2002, talmateriale indhentet fra rigspolitiet.
I København udgør antallet af sædelighedsforbrydelser  

 omkring 200 årligt, hvoraf omkring 50 er voldtægtsforbrydelser.
I  

 nedenstående  

 tabel er disse i året 2001 opdelt på forskellige kategorier.
Tabel II.
Summarisk beskrivelse af 55  

 voldtægtssager i København 2001  

  

 2) Forbrydelsens karakter, gerningsmand og straffølge m. v.
Antal Anmeldte voldtægter i alt 55 - fuldbyrdede voldtægter 27 - forsøg 27 - anmeldelse om medvirken 1 - falske anmeldelser 2 Dansk gerningsmand 12 Gerningsmand med anden etnisk oprindelse 35 Gerningsmandens oprindelse uoplyst 8 Domfældelser med fængselsstraf 9 Ikke afsluttede sager 4 Dømt til psykiatrisk behandling 1 Ikke sigtelse på grund af alder under 15 år 2 Tiltale undladt 17 Sagen afsluttet som grundløs 1 Frifindelse 2 Uopklarede sager 17 2)  

  

 	  

    

 Kilde:  

 Chefkriminalinspektør Per Larsen i »Voldtægt«, udgivet af Dansk Forening for  

 Kvinderet, 2003 Der foreligger, så vidt vides, ikke undersøgelser her i  

 landet, der dokumenterer, hvor stor en andel af udførte voldtægter der  

 anmeldes  

 til politiet.
Det er en udbredt opfattelse, at der i Danmark generelt er en  

 høj  

 anmeldelsesfrekvens.
Men det er  

    

  

 uvist,  

 om det også gælder for denne type forbrydelser.
I nogle tilfælde er det  

 sandsynligt, at offeret vælger at leve med traumet uden at involvere andre.  

 Der  

 er ikke grundlag for at gætte på, hvor stort »mørketallet« er.  

3) Straffelovrådet har den 28. januar 2003 udsendt sin  

 betænkning om indstillinger til ændringer af straffeloven.  

4)  

  

  I betænkningen  

 redegøres kort for rådets undersøgelse af udviklingen i strafniveauet i  

 perioden 1996-2000. Herfra citeres:
»Af i alt 196 voldtægtsafgørelser vedrører 91 personer  

 (gerningsmænd) på 18 år og derover. 60 pct. af afgørelserne angår tidligere  

 ustraffede personer, mens 11 pct. vedrører personer, der tidligere er  

 straffet  

 for ligeartet kriminalitet Den altdominerende afgørelsestype er med 93 pct. ubetinget  

 frihedsstraf.
Der er i to tilfælde givet tiltalefrafald, hvilket antagelig  

 skyldes, at det har drejet sig om personer, der i forvejen var idømt en  

 behandlingsdom.
I 12 sager er der idømt betinget straf.
 Vurderet ud fra den gennemsnitlige straflængde idømmes de  

 strengeste straffe i de tilfælde, hvor personen tidligere er straffet for  

 sædelighedsforbrydelser og aktuelt er dømt for mere end én  

 sædelighedsforbrydelse.
Knap halvdelen af de ubetingede domme er fastsat til højst  

 1 år, og 88 pct. er på højst 2 år.
Den længste dom er på 8 år.
De fleste betingede domme med straffastsættelser er fastsat  

 til højst 6 mdr., den længste til 1½ år For de fleste sagstyper ses der usystematiske variationer i  

 strafniveauet i voldtægtssager fra 1996 til 2000. Samlet vurderet er der tegn  

 på stabilitet i strafniveauet, idet den gennemsnitlige længde af de  

 ubetingede  

 frihedsstraffe er nogenlunde uforandret i perioden. 18 mdr. i 1996, 16 mdr. i  

 1997, 15 mdr. i 1998, 16 mdr. i 1999 og 17 mdr. i 2000 Andelen af ubetingede straffe er   to tredjedele for  

 personer under 18 år, mens den for personer over 18 år er 96 pct.« I USA foreligger et meget omfattende statistisk materiale,  

 der beskriver antallet af anmeldte voldtægter, forsøg på voldtægter,  

 ikkeanmeldte voldtægter mod kvinder m.v.  

5)  

  

  Tallene omfatter  

 såvel faktiske anmeldelser som estimerede antal forbrydelser, der ikke er  

 anmeldt.
Beregningerne er baseret på mange års erfaringer og studier, og den  

 usikkerhed, der altid vil være knyttet til estimater, er derfor reduceret til  

 et minimum.
I årene 1992-2000 blev antallet af fuldbyrdede voldtægter i  

 USA beregnet til i gennemsnit 140.990 årligt, forsøg på voldtægt blev opgjort  

 til 109.230 årligt og »sexual assualt«, der defineres som andre seksuelle  

 handlinger, der udføres mod offerets vilje, til 152.680 årligt.
Det er  

 beregnet, at langt de fleste voldtægtsforbrydelser mod kvinder ikke anmeldes  

 til politiet.
For årene 1992-2000 er det anslået, at der årligt skete ca.  

 132.000 fuldbyrdede voldtægter mod kvinder og ca. 99.000 voldtægtsforsøg mod  

 kvinder.  

    

  

 Heraf blev ca. 34-36 pct.  

 anmeldt til politiet, omkring halvdelen af offeret selv og de øvrige af en  

 person, der hørte til offerets husstand eller andre.
Mellem 63 og 65 pct. af  

 voldtægter og voldtægtsforsøg blev ikke anmeldt til politiet.
Som årsager til, at voldtægter ikke anmeldes, oplyser det  

 amerikanske justitsministerium: Voldtægten er en personlig sag (23,5 pct.),  

 frygt for repressalier (16,3 pct.), politiet er forudindtaget (5,8 pct.).  

 Tallene viser desuden, at jo tættere forbindelsen er mellem offer og  

 forbryder,  

 jo større er sandsynligheden for, at politiet ikke modtager anmeldelse.
Når  

 gerningsmanden er nuværende eller tidligere ægtefælle, sker der ikke  

 anmeldelse  

 i 77 pct. af tilfældene, når han er en ven eller en bekendt, anmeldes ikke i  

 61  

 pct. af tilfældene, og når han er en fremmed, anmeldes 54 pct. af de  

 fuldbyrdede voldtægter og 44 pct. af voldtægtsforsøg.
Strafudmåling Der er gennemført flere undersøgelser af strafniveauet i  

 voldtægtssager.  

    

  

 Landsdommer Poul Lodberg  

 gennemførte i 1990erne en undersøgelse på baggrund af landsretsdomme  

 fra  

 begyndelsen af 1990erne og fra 1996. Endvidere har forskningschef, mag.  

 art.  

 Britta Kyvsgaard udført en undersøgelse af strafniveauet i voldtægtssager,  

 der  

 omfatter årene 1984, 1988, 1992, 1996 og 1998.  

6)  

  

  Undersøgelsen  

 viser, at strafniveauet i voldtægtssager var højere i begyndelsen af  

 1980erne  

 end i slutningen af 1980erne og 1990erne, og at der ikke i  

 1990erne er sket  

 en ændring i strafniveauet for voldtægtsforbrydelser.
Selv om der kan være  

 specielle  

 forhold, der påvirker undersøgelsens resultater, er der grund til at være  

 opmærksom på, at undersøgelsen viser, at 1984 var det af de undersøgte år,  

 hvor  

 den gennemsnitlige straflængde var længst, nemlig 21 måneder, mens 1992 og  

 1998  

 var de år, hvor den gennemsnitlige straflængde var kortest, nemlig  

 henholdsvis  

 14 og 13 måneders fængsel.
Efter forhøjelsen af strafferammerne i 2001 må det  

 antages, at der i et vist omfang idømmes strengere straffe, i alt fald for de  

 mest alvorlige forbrydelser, men der foreligger endnu ikke et mere omfattende  

 statistisk materiale, der belyser dette.
I Britta Kyvsgaards undersøgelse vises blandt andet i  

 tabelform oplysninger om voldtægtens karakter, de anvendte magtmidler og  

 voldtægtsdommene, fordelt efter voldtægtens karakter og straffens art og  

 længde.
Det fremgår bl.a., at 6 pct. af de undersøgte voldtægter er begået af  

 flere gerningsmænd, at 28 af voldtægterne har strakt sig over et længere  

 tidsrum, fra 45 minutter op til 2½ døgn, at 11 pct. af de dømte gerningsmænd  

 tidligere var dømt for voldtægt, og at 35 pct. af gerningsmændene tidligere  

 var  

 dømt for anden kriminalitet end seksualkriminalitet.
 Tabel III viser voldtægtens karakter, idet der for de 5  

 undersøgte år mellem 1984 og 1998 er foretaget en opdeling af forbrydelserne  

 i  

 a) overfaldsvoldtægt, dvs. voldtægt mod en person, som gerningsmanden slet  

 ikke  

 kender eller kun har et yderst perifert kendskab til, og hvor der forud for  

 voldtægten ikke har været nogen kontakt mellem parterne, b) kontaktvoldtægt,  

 dvs. situationer, hvor parterne før voldtægten har været sammen på en måde,  

 som  

 kunne være optakt til en seksuel kontakt  også voldtægt, hvor parterne  

 i  

 forvejen kender hinanden, f.eks. som arbejdskolleger, naboer el.lign.,  

 henregnes  

 til denne gruppe  og c) parvoldtægt, der defineres som voldtægt mod  

 nuværende  

 eller tidligere seksuel partner, såfremt forholdet er ophørt inden for et  

 kortere tidsrum før voldtægten.
Tabel III.
Voldtægtsdomme fordelt efter voldtægtens  

 karakter.
Overfaldsvoldtægt 41 pct.
Kontaktvoldtægt 43 pct.
Parvoldtægt 16 pct.
 Tabel IV viser anvendte magtmidler, der i undersøgelsen  

 spænder fra kvælertag til verbale trusler.
Tabel IV.
Anvendte magtmidler Kvælertag 18 pct.
Anvendt eller truet med våben 18 pct.
Sparket eller slået offeret 15 pct.
Verbale trusler om vold 9 pct.
Fastholdt offeret 40 pct.
 Tabel V viser voldtægtsdommene fordelt efter voldtægtens  

 karakter og straffens art og længde.
Tabel V.
Voldtægtens karakter og straffens art og  

 længde Overfaldsvoldtægt Kontaktvoldtægt Parvoldtægt I alt Ubetinget frihedsstraf 96 pct.
 95 pct.
 83 pct.
 93 pct.
Delvis betinget frihedsstraf 2 pct.
 1 pct.
 8 pct.
 2 pct.
Betinget frihedsstraf 2 pct.
 4 pct.
 10 pct.
 4 pct.
Længden af ubetinget straf 6 mdr. og derunder 9 pct.
 12 pct.
 18 pct.
 12 pct.
6  10 mdr 15 pct.
 21 pct.
 24 pct.
 19 pct.
10 mdr.  1 år 15 pct.
 20 pct.
 27 pct.
 19 pct.
 1 år  1 år 6 mdr.
 18 pct.
 20 pct.
 15 pct.
 18 pct.
1 år 6 mdr.  2 år 22 pct.
 13 pct.
 9 pct.
 16 pct.
2 år  3 år 10 pct.
 12 pct.
 6 pct.
 10 pct.
3 år og derover 12 pct.
 3 pct.
 0 pct.
 6 pct.
Gennemsnitlig længde af ubetinget frihedsstraf 21 mdr.
 16 mdr.
 13 mdr.
 18 mdr.
Kritik af dansk lovgivning og retspraksis Der har i de senere år i den offentlige debat været rejst  

 til tider meget stærk kritik af den gældende lovgivning og af domstolenes  

 praksis.
Kritikken dukker ofte op i medierne i forbindelse med omtale af  

 konkrete voldtægtssager, der er så alvorlige, at de ikke kan undgå at vække  

 betydelig afsky og harme i offentligheden.
Både i 2000 og i 2001, 2002 og  

 2003  

 har sådanne sager præget mediebilledet og vakt en voldsom debat i  

 offentligheden om strafniveauet for voldtægt.
Men det er ikke kun medierne,  

 der  

 har taget problemet op.
 Den kritik, der rejses, kan som regel opdeles i a) kritik  

 af lovgivningens lave strafferammer, b) kritik af  

    

  

 straffrihed i sager om »uagtsom voldtægt« og  

 c) kritik af de i retspraksis idømte frihedsstraffe (som værende for korte).
I dette afsnit refereres i kort form en række  

 retsafgørelser, der illustrerer baggrunden for den rejste kritik.
Det skal  

 fremhæves, at der findes så mange afgørelser, at forslagsstillerne ikke har  

 haft mulighed for at foretage en dybtgående sammenligning af den samlede  

 retspraksis, ligesom forslagsstillerne ikke har adgang til oplysning om de  

 sager, i hvilke anklagemyndigheden har undladt at rejse tiltale.  

 Forslagsstillerne vil derfor under udvalgsbehandlingen af nærværende  

 lovforslag  

 anmode om, at udvalget så vidt muligt får stillet mere omfattende  

 baggrundsmateriale til rådighed, herunder i form af supplerende materiale fra  

 anklagemyndigheden.
a) kritik af lovgivningens lave strafferammer Selv efter den seneste forhøjelse af strafferammerne ved  

 lov nr. 380 af 6. juni 2002 (strafskærpelsesloven) er strafferammerne her i  

 landet formentlig lavere end i et stort antal andre lande.
b) kritik af straffrihed i sager om »uagtsom  

 voldtægt« Det er gennem årene mange gange fastslået i retspraksis, at  

 vore domstole er nødt til at frifinde formodede voldtægtsmænd, hvis  

 anklagemyndigheden ikke kan bevise, at manden vidste eller forstod, at  

 kvindens  

 modstand var alvorligt ment, eller ikke havde tænkt over, at hun af angst for  

 hans reaktion ikke turde gøre modstand mod hans fysiske overgreb.
Det  

 skyldes,  

 at straffelovens voldtægtsbestemmelse kun omfatter forsætlig voldtægt.
Det må  

 af samme grund antages, at der er en række sager, i hvilke der aldrig rejses  

 tiltale, fordi anklagemyndigheden på forhånd finder det umuligt eller meget  

 vanskeligt at føre bevis for, at der foreligger forsæt.
I den offentlige debat har bl.a.
Dansk Forening for  

 Kvinderet anbefalet at straffe for uagtsomhed.
Advokat Jytte Lindegaard, der  

 er  

 ordførende for foreningen, har udtalt: »Det er et problem, som jeg som  

 advokat  

 arbejder med hver dag.
Spørgsmålet er jo, om gerningsmanden burde have set,  

 at  

 kvinden ikke ville være med.
Man kan også spørge sig selv, hvor dum han har  

 lov  

 at være.«  

7)  

  

  Imod  

 forslaget har politiadvokat Michael Jørgensen udtalt sig.
Han henviser til,  

 at  

 straffen for uagtsomt manddrab normalt ligger på et par tusinde kroner i  

 bøde,  

 og at straffen for voldtægt næppe vil kunne blive højere. »Det vil være et  

 forkert signal til voldtægtsmanden, at han kan slippe med en bøde«, siger  

 politiadvokaten.  

8) Anderledes har professor, lic. jur.
Vagn Greve ved flere  

 lejligheder peget på muligheden for at straffe for uagtsom voldtægt.
Greve  

 påpeger bl.a., at langt de fleste overtrædelser af dansk lovgivning sker ved  

 uagtsomhed.
Af de 250.000 personer, der årligt straffes her i landet, bliver  

 højst en tiendedel straffet for lovovertrædelser, der ikke også kan straffes,  

 når de forekommer som uagtsomme krænkelser.
Men der er ifølge Greve vel langt  

 mindre end en hundrededel af disse, der er forsætsdelikter, det vil sige, at  

 gerningsmanden har kendskab til, at der sker en lovovertrædelse.
I  

 særlovgivningen er det nemlig kun ganske få forbrydelser, der kræver forsæt.  

9) Som eksempler på sager, hvor nævningene ifølge Greve må  

 formodes at have antaget samtykke hos kvinden eller tro derpå hos manden og  

 derfor frifandt tiltalte, kan nævnes:  

10) Østre Landsrets dom den 9. december 1976 Frifundet i voldtægtssag som følge af uagtsomhed T og A (begge berusede mænd) bankede kl. 02.00 på hos K,  

 som de ikke kendte, for at låne telefonen og ringe efter en taxi.
De blev  

 budt  

 ind, snakkede ½ time med K og fik på opfordring af hende en øl.
T kastede K  

 om  

 på gulvet, havde samleje med hende flere gange.
Herunder slog og bed han  

 hende  

 samt ridsede hende på hals, kind, bryst og skuldre med et ituslået glas.  

 Endvidere stak han en ølflaskehals op i Ks kønsdele.
T erkendte det  

 faktiske  

 forløb, men hævdede, at det hele var foretaget på Ks initiativ.
A sov  

 det  

 meste af tiden, men havde hørt K råbe om hjælp 2-3 gange.
På et tidspunkt  

 blev  

 han bange for, at T ville gå amok, og løb efter hjælp.
 Frifundet i voldtægtssag som følge af uagtsomhed.
Vestre Landsrets dom den 30 .marts 1979 T blev dømt for frihedsberøvelse ved trods Ks modstand at  

 have trukket hende ind i en bil og kørt hende til et hus, hvor hun blev holdt  

 tilbage.
En mand (M) blev samtidig tvunget med, blandt andet ved et kraftigt  

 knytnæveslag i ansigtet.
I huset blev der fremvis pistol og salonriffel.
K  

 sad  

 stille, mens de andre (M, T og T 2) så på våbnene.
På et tidspunkt, hvor de  

 andre tre var ude, forsøgte K at komme ud gennem toiletvinduet.
T sagde, at  

 hun skulle lukke vinduet og låse døren op, og det gjorde hun.
Efter en tid  

 forlod M huset.
K sad samme sted, til T sagde, at hun skulle gå ovenpå,  

 hvilket  

 hun gjorde.
De havde samleje.
Ifølge T var det frivilligt.
Ifølge K var hun  

 bange og afslog derfor ikke. (Nævningerne anså det for bevist, at der havde  

 været så meget tvang i situationen, at T blev dømt for frihedsberøvelse, men  

 ikke for voldtægt).
Frifundet, selv om der objektivt set var tale om  

 voldtægt Østre Landsrets ankedom den 28. juni 1982  

11) T havde taget en 16-årig pige med ud at køre i sin  

 varevogn.
Der var modstridende forklaringer om, hvordan denne del af  

 hændelsesforløbet foregik.
T forklarede, at pigen havde ønsket at blive kørt  

 hjem.
Hun forklarede, at T tog hendes cykel og satte den i vognen, og at hun  

 i  

 denne situation følte sig presset til at tage imod tilbudet om at blive kørt  

 hjem.
På vejen redegjorde T for sine seksuelle problemer og behov.
Da pigen  

 lod  

 ham tale om dette, opfattede T situationen således, at hun var indstillet på,  

 at samværet udviklede sig i den retning.
Pigen var angst for, at T ville  

 blive  

 voldelig, hvis hun ikke lod ham snakke.
På et tidspunkt standsede T bilen og  

 gav pigen besked på at gå ind i bilens varerum.
Her foregik der samleje,  

 anden  

 kønslig omgængelse end samleje m.m.
Forud for hver af sine seksuelle  

 handlinger  

 spurgte T pigen, om hun var bange eller indforstået.
Pigen forklarede, at hun  

 simpelt hen var gået i baglås og tænkte på faren ved at skrige op.
Både  

 byretten og landsretten lagde pigens forklaring til grund, således at der  

 objektivt set var tale om voldtægt.
Byretten lagde til grund, at T havde haft det nødvendige  

 forsæt.
Det fremhæves især, at T kun havde haft anledning til at stille de  

 ovennævnte spørgsmål, hvis han nærede tvivl om pigens accept af samlejet.
Landsretten frifandt derimod.
Den »finder ikke med den  

 sikkerhed, der er nødvendig for domfældelse, at kunne tilsidesætte tiltaltes  

 forklaring, hvorefter han opfattede pigens holdning som accept af samleje  

 eller  

 andet kønsligt forhold med ham«.
Dommen blev kraftigt debatteret.
Der er bestemt ingen grund  

 til at tro, at dommen er forkert ud fra gældende ret, skriver Vagn Greve.  

 »Men  

 er denne retstilstand rimelig? Skal en fed, ældre mand, der klokken 18 giver  

 en  

 fuldstændig fremmed 16-årig pige et lift i sin bil, have lov til at have en  

 så  

 fast tro på sine evner som Casanova? Med en uagtsomhedsbestemmelse ville han  

 efter al sandsynlighed være blevet dømt.«  

12) Som et nyere  og også meget omtalt  eksempel kan henvises  

 til den første af de to domme, der er refereret nedenfor under pkt. c.
Her  

 afsagde byretten frifindelsesdom på grund af uagtsomhed.
Dette ændredes dog  

 ved  

 landsrettens dom, der imidlertid af mange opfattes som en meget mild dom.
c) kritik af de i retspraksis idømte frihedsstraffe  

 (som værende for korte) Der er gennem årene afsagt en del domme, der i  

 offentligheden er blevet anset som værende alt for milde, i nogle tilfælde  

 fordi domstolene ikke tilnærmelsesvis har udnyttet lovens strafferammer, i  

 andre tilfælde fordi domstolene ikke har henført forbrydelserne under den  

 strengere straffelovsbestemmelse, som anklagemyndigheden har nedlagt påstand  

 om, men har dømt efter en mildere straffelovsbestemmelse.
Som eksempler refereres nedenfor tre afgørelser.
Den første  

 har været stærkt omtalt i medierne, og mange har offentligt givet udtryk for,  

 at den afsagte dom var for mild.
I denne sag skete der frifindelse ved  

 byretten, som fandt, at handlingerne var straffrie på grund af uagtsomhed.  

 Dette ændredes ved landsrettens dom, der af mange opfattes som en meget mild  

 og  

 for mild dom.
 Den følgende afgørelse fremdrages som et eksempel på, at  

 domstolene ikke har henført forbrydelsen under den strengere  

 straffelovsbestemmelse, som anklagemyndigheden havde nedlagt påstand om, men  

 har dømt efter en mildere straffelovsbestemmelse.
U.2003.2265Ø  

13) Gruppevoldtægt straffet med fængsel i 2 år De fem tiltalte mænd, der var mellem 21 og 33 år, fandtes  

 skyldige i voldtægt  


  

 efter straffelovens § 216, stk.  

 1, jf. til dels § 224, ved i december 2001 i forbindelse med en fest i nogle  

 festlokaler, hvor en ung kvinde var til stede, mod hendes vilje at have ført  

 hende ned i en baggård, hvor de gennem ca. 1½ time under indtryk af den  

 stiltiende trussel, der lå i, at hun sammen med et antal kendte mænd befandt  

 sig på et øde sted, hvorfra det nærmest var umuligt at tilkalde hjælp,  

 gennemførte samleje og anden kønslig omgængelse end samleje, herunder anale  

 samlejer, med kvinden.
De tiltalte straffedes hver især med fængsel i 2 år.  

 Under hensyn til de ydmygede omstændigheder tilkendtes F en godtgørelse på  

 50.000 kr. efter erstatningsansvarslovens § 26.
U.2003.1968Ø Voldtægt blev efter en helbredsvurdering henført  

 under straffelovens § 216, stk. 2 (torturerstatning) Den 24-årige T, der godt 8 måneder forinden var straffet  

 for forsøg på voldtægt, blev nu på ny fundet skyldig i forsøg på voldtægt  

 samt  

 i voldtægt begået med 4 dages mellemrum.
Den fuldbyrdede voldtægt blev  

 gennemtvunget  

 ved, at T tildelte offeret, den 69-årige B, flere knytnæveslag i hovedet,  

 hvorved B blev tilføjet omfattende skader.
Da T alene havde anvendt  

 knytnæveslag, fandt byretten ikke, at forholdet kunne henføres under  

 straffelovens § 216, stk. 2. Byretten idømte T en fællesstraf af fængsel i 3  

 år.
Landsretten fandt, at voldtægten efter en helhedsvurdering måtte henføres  

 under § 216, stk. 2. T blev idømt en fællesstraf af fængsel i 3 år og 6  

 måneder.
B blev tilkendt 80.000 kr. i godtgørelse for tort.
U.1994.648H Mishandling ikke af så grov beskaffenhed, at den var  

 omfattet af straffelovens § 246. Voldtægt og mishandling m.m. straffet med  

 fængsel i 5 år (fællesstraf).
Den 30-årige T, der tidligere var straffet bl.a. for vold  

 og var prøveløsladt med en reststraf på 33 dage, var ved nævningeting fundet  

 skyldig i voldtægt og ulovlig tvang m.m. over for en 34-årig kvinde den 24.  

 juli 1992 samt i bl.a. legemsangreb under særdeles skærpende omstændigheder  

 med  

 mishandling efter straffelovens § 246, jf. § 245, stk. 1, over for samme  

 kvinde  

 den 4. august 1992. T havde ved den sidstnævnte lejlighed tvunget kvinden til  

 at klæde sig af og havde derefter med en luft- og fjederpistol skudt på hende  

 med plastickugler, tvunget hende til at føre isterninger op i skeden og i  

 endetarmen, skudt en metalskrue op i hendes endetarm og tvunget hende til at  

 skyde sig selv med pistolen i munden og til at bide sig i den ene brystvorte  

 med en skævbider.
Uanset karakteren af denne mishandling og de  

 omstændigheder,  

 hvorunder den fandt sted, fandt Højesteret, at der ikke forelå sådanne  

 særdeles  

 skærpende omstændigheder, at den burde henføres under straffelovens § 246  

 (dissens). Den af landsretten udmålte fællesstraf af fængsel i 5 år fandtes  

 imidlertid passende bestemt.
Fra forskellig side har der været rettet kritik mod  

 retspraksis.
Bl.a. har flere partiers ordførere i 2002 og 2003 kritiseret den  

 manglende strafhjemmel ved uagtsom voldtægt.
Udtalelsen af advokat Jytte  

 Lindegaard,  

 der er citeret foran, har også været kommenteret af SFs retsordfører,  

 Anne  

 Baastrup, der har givet tilslutning til Jytte Lindegaards udtalelser.  

14) Regeringspartierne V og K har i deres tiltrædelsespapir,  

 »Regeringsgrundlaget«,  

15)  

  

  anført følgende:
»Forbrydelser mod personer er langt alvorligere end  

 forbrydelser mod penge.
Overgreb mod et andet menneske  hvad enten det  

 er vold  

 eller voldtægt  er en forbrydelse mod det helt fundamentale i vores  

 samfund:  

 respekten for det enkelte menneske.
Alle former for vold er derfor helt  

 uacceptable.
Derfor skal volds- og voldtægtsforbrydere straffes hårdt og også  

 hårdere, end det sker i dag.
Domstolene skal have et signal om at udnytte  

 strafferammerne bedre.
I dag straffer man forbrydelser mod penge hårdere end  

 forbrydelser mod mennesker.
Den skævhed skal der rettes op på ved, at  

 straffene  

 for vold og voldtægt bliver hårdere.
Det skal ske ved at forhøje en række  

 strafferammer, så Folketinget sender et klart signal til domstolene om, at  

 det  

 nuværende strafniveau er for slapt.« Regeringsgrundlaget er skrevet forud for  

 den senest gennemførte strafskærpelse ved strafskærpelsesloven i 2002, der  

 måske har ført til en vis skærpelse af straffene, men beklageligvis sådan, at  

 strafudmålingen her i landet fortsat er langt mildere end i andre lande, jf.  

 nedenfor i afsnit 6.
 Dansk og udenlandsk strafudmåling m.v.
I dette afsnit behandles strafudmålingen i Danmark og en  

 række andre lande.
Det er kendetegnende, at straffen for voldtægt i Danmark  

 ligger væsentligt under niveauet i alle de andre lande, hvorfra oplysninger  

 kan  

 tilvejebringes.
Dette kan næppe tages som udtryk for, at andre lande lovgiver  

 forkert eller har en forældet lovgivning.
Tværtimod er der i nogle lande  

 inden  

 for de senere år indført yderligere skærpelser i strafferammer og  

 mindstestraffe m.v., ligesom der  i alt fald i et enkelt land, New  

 Zealand   

 er inddraget helt moderne cost-benefit-analyser i overvejelserne af, om  

 samfundet står sig bedst ved at indespærre de værste forbrydere eller ved at  

 lade dem gå på fri fod.
Disse overvejelser har peget på, at det ved visse  

 alvorligere forbrydelser kan være samfundsøkonomisk mest forsvarligt at  

 indespærre.
Danmark og andre europæiske lande, Politikens  

 undersøgelse i 2001 Voldtægt straffes i Danmark væsentligt mildere end i en  

 række andre lande.
Der findes ikke tilgængelige officielle sammenlignende  

 statistikker eller uddrag af retspraksis, der dokumenterer strafudmålingen på  

 tilstrækkelig autoritativ måde, men emnet har været genstand for forskellige  

 private undersøgelser.
Forslagsstillerne har til brug for dette afsnit  

 indsamlet oplysninger fra flere lande og har så vidt muligt kun medtaget  

 oplysninger fra officielle eller autoritative kilder.
Forslagsstillerne vil  

 under udvalgsarbejdet tage initiativ til at få indsamlet yderligere  

 materiale,  

 der kan belyse strafudmålingen i forskellige lande, så vidt muligt i en sådan  

 form, at oplysningerne fra de forskellige lande er sammenlignelige.
Mest kendt er Politikens  

16)  

  

  og en række  

 andre europæiske dagblades undersøgelse fra 2001. I undersøgelsen blev  

 dommere  

 i Finland, Tyskland, Sverige, Norge, Holland og Danmark bedt om at bedømme  

 forskellige konkrete straffesager, der var nærmere beskrevet.
En fiktiv  

 voldtægtssag var beskrevet som en sag, hvor en 34 årig mand ved hjælp af  

 dødstrusler og en kniv rettet mod halsen voldtager en 27-årig kvinde.
Den  

 således beskrevne forbrydelse straffes efter den danske dommers vurdering med  

 1½ fængsel, hvis sagen bedømmes af en dansk domstol.
Tilsvarende vurderer  

 dommere i Finland, Sverige, Norge og Holland, at forbrydelsen vil udløse en  

 straf på mere end 3 års fængsel.
Den tyske dommer vurderer, at forbrydelsen i  

 Tyskland fører til 7 års fængsel.
Justitsministeren har i Retsudvalget  

 kommenteret undersøgelsen og bl.a. henvist til, at undersøgelsen kun baserer  

 sig på lokale dommeres stillingtagen til en enkelt sag.  

17) Sverige I Sverige nedsattes i 1970erne et arbejdsudvalg, der i sin  

 betænkning  

18)  

  

  bl.a. anførte, at fordomme og  

 tabuforestillinger alt for længe havde præget seksuallivet og dets ytringer.  

 Der var  efter udvalgets opfattelse  behov for at afkriminalisere  

 eller  

 nedkriminalisere visse sædelighedsforbrydelser, og udvalget foreslog meget  

 vidtgående formildelse af den strafferetlige regulering.  

19)  

  

  Udvalget fandt bl.a., at der var grund til at  

 se mindre alvorligt på overgrebet, når offer og gerningsmand kendte hinanden  

 i  

 forvejen og overgrebet foregik indendørs.
I sådanne tilfælde burde man ikke  

 benytte betegnelsen »voldtægt«, men kun »seksuel tvang«, der burde straffes  

 mildere.
Arbejdsudvalget forsvarede sig mod den kritik, der rejstes, med, at  

 man kun søgte at tilpasse lovgivningen til den mildere bedømmelse, som  

 domstolene i flere år havde lagt til grund.
Den svenske offentlighed og kvindeorganisationer tog stærkt  

 afstand fra betænkningen, og et nyt udredningsarbejde påbegyndtes.  

 Betænkningen  

 »Våldtäkt och andra sexualla övergrepp«  

20)  

  

  blev fremlagt i  

 begyndelsen af 1980erne.
I den havde opfattelsen af kvindens  

    

  

 adfærd under voldtægtsforbrydelsen gennemgået  

 en fuldstændig ændring.
Herom skriver Anika Snare: »Nu blev det anført, at  

 hendes adfærd, før voldtægten skete, var ligegyldig og ikke burde påvirke  

 vurderingen af, om hun havde været udsat for en voldtægt.
Udredningen  

 understregede, at det afgørende må være spørgsmålet om, hvorvidt  

 gerningsmanden  

 ikke havde respekteret kvindens »nej« og havde brudt hendes modstand gennem  

 fysisk eller psykisk tvang.
Krænkelsen af hendes personlige og seksuelle  

 integritet blev anset som uacceptabel.«  

21) Betænkningen indeholdt også en skærpelse gennem  

 afskaffelsen af den mildeste paragraf om seksuel tvang (våldförande), idet  

 disse handlinger blev opgraderet til voldtægt.
I Sverige er hovedbestemmelsen i dag straffelovens  

 bestemmelse, som lyder: »  

  

 Den som tvingar en kvinna till samlag  

 genom våld eller genom sådant hot, som innebär trängande fara, skall för  

 våldtäkt dömas till fängelse i minst sex månader eller högst tio år eller, om  

 omständigheterna är synnerligen mildrande, till fängelse i högst fyra år.« Retspraksis ligger ofte på 8 til 10 måneders betinget  

 fængsel ved førstegangsforbrydelser.
I gentagelsestilfælde er straffen oftest  

 fra 1½ til 3 års ubetinget fængsel.
Norge Det norske Storting ændrede i 2000 straffelovens  

 bestemmelser om voldtægt på flere punkter.  

22)  

  

  Norsk lovgivning  

 indeholder mere detaljerede beskrivelser af gerningsindholdet end dansk  

 lovgivning.
Loven indeholder bestemmelser om mindstestraffe, bl.a. en  

 mindstestraf på 2 års fængsel, hvis voldtægten fører til samleje, eller hvis  

 gerningsmanden har gjort offeret bevidstløst for at opnå seksuel omgang.
Ved  

 særlig grove voldtægter kan der idømmes fængsel i indtil 21 år.
Det gælder  

 således, hvis voldtægten er begået af flere i fællesskab, på særlig  

 smertefuld  

 eller krænkende måde, hvis gerningsmanden tidligere er straffet for  

 tilsvarende  

 forbrydelse, eller hvis offeret dør eller får betydelig skade på legeme eller  

 helse som følge af handlingen.
Seksuelt overførbar sygdom regnes altid som  

 betydelig skade efter denne bestemmelse.
Voldtægten straffes, hvis den er  

 uagtsom, med fængsel indtil 5 år, der dog kan forhøjes op til 8 år i de grove  

 tilfælde.  

23) USA Voldtægt straffes efter enkeltstaternes straffelove.  

 Straffen kan variere fra kortvarige frihedsstraffe til dødsstraf, afhængigt  

 af  

 forbrydelsens alvor.
Mest almindeligt er mellemlange eller langvarige  

 fængselsstraffe på 6 år eller mere.
Storbritannien Straffen kan variere inden for rammerne fra en bøde og op  

 til livsvarigt fængsel, idet retten selv fastsætter straffen ud fra  

 forbrydelsens alvor.
Mest almindeligt er, at der idømmes fængselsstraf, i  

 langt  

 de fleste tilfælde under 10 års fængsel.
New Zealand  

24) New Zealand er på mange måder et land, der kan sammenlignes  

 med Danmark.  

    

  

 Dog har man på  

 kriminalitetsbekæmpelsens område tradition for væsentligt hårdere straffe end  

 hos os, og der er forholdsvis mange fængslede personer.
Man er i New Zealand bl.a. optaget af  

 cost-benefit-analyser, der forsøger at klarlægge de økonomiske følger af  

 forbrydelse og straf, bl.a. ved at sammenholde de udgifter, samfundet  

 afholder  

 ved en skarpere politimæssig indsats og en mere konsekvent indespærring af  

 forbrydere med de udgifter, ofrene og samfundet spares for ved, at forbrydere  

 effektivt hindres i at begå nye forbrydelser.
Det har i den offentlige debat  

 ført til krav om, at forbrydere, der jævnligt begår alvorlige og meget  

 omkostningskrævende forbrydelser, i videst muligt omfang bør holdes  

 indespærret  

 gennem meget lange tidsrum for at skåne medborgere og samfundet for de  

 rædsler  

 og de økonomiske tab, der ellers lides.
New Zealands parlament og domstole har reageret på  

 offentlighedens bekymring over voldsforbrydelser ved at forhøje  

 strafferammerne  

 og forlænge fængselsstraffene.
Dette er sket over en årrække ved flere  

 forskellige lovindgreb siden 1985. I 1987 gennemførtes en lovændring, der  

 sikrer, at gerningsmænd til alvorlige voldsforbrydelser ikke kan søge om  

 prøveløsladelse.
I 1993 gennemførtes en regel, der gav domstolene adgang til  

 i  

 sager, hvori der er idømt livsvarigt fængsel eller forvaring for alvorlige  

 voldsforbrydelser, at fastsætte som et strafvilkår, at prøveløsladelse  

 tidligst  

 kan ske enten efter afsoning af 10 års fængsel eller indtil 3 måneder før  

 fængselsstraffens udløb, dersom fængselsstraffen er kortere end 10 år.
 En anden lovændring i 1993 indførte en forhøjelse af  

 strafferammer for de værste seksuelle overgreb såsom voldtægt fra 14 års  

 fængsel til 20 år.
Disse lovændringer har ført til en forlængelse såvel af de  

 idømte straffe som af den faktiske afsoningstid.  

    

  

 I årene fra 1984 til 1986 var den  

 gennemsnitligt idømte straf for voldtægt 4 år og 3 mdr.
I 1991-1993 udgjorde  

 straffen 5 år og 11 mdr.
I 1994-1996 var de idømte straffe i gennemsnit øget  

 til 7 år og 4 måneder.
Afsoningstiden er  bl.a. på grund af  

 lovændringerne i  

 1993  ikke meget kortere end de idømte straffe.
Indespærring koster mange penge.
I gennemsnit udgør  

 omkostningerne ved en fængselsdom 53 gange så store beløb som ved f.eks. dom  

 til samfundstjeneste.
Men i offentligheden er der ikke sympati for  

 alternative  

 domme, der giver gerningsmanden adgang til at færdes frit i samfundet.
Dansk Folkepartis holdning Det er Dansk Folkepartis opfattelse, at voldtægt er en af  

 de mest modbydelige og krænkende forbrydelser, der kan forekomme i et moderne  

 samfund, hvor ligestilling mellem kønnene og gensidig respekt er grundpiller.  

 Overgrebet  

    

  

 er et så alvorligt indgreb i  

 kvindens integritet, det vil sige hendes frihed til at afvise tilnærmelser af  

 seksuel karakter og til selv at bestemme over sin egen seksualitet, at  

 samfundet bør straffe alvorligt.
For offeret kan forbrydelsen få livsvarig skadevirkning.  

 Voldtægtsforbrydere udviser ofte en hjerteløshed, kynisme og råhed over for  

 offeret, som ikke er til at forstå, og som slet ikke kan tolereres i et  

 civiliseret og oplyst samfund.
Forbrydelserne er så alvorlige, at den  

 politiske  

 verden ikke kan nøjes med  

    

  

 at »sende  

 signaler« til domstolene i form af den kritik af retspraksis, der jævnligt  

 forekommer.
Der skal en konkret lovgivning til, der tjener som mere præcis  

 vejledning for domstolene, idet det derved samtidig tydeliggøres for  

 befolkningen, at det danske folkestyre ikke bagatelliserer  

 voldtægtsforbrydelser, men påtager sig sit ansvar over for ofrene og kræver  

 meget alvorlige sanktioner gennemført over for gerningsmændene.
I den  

 forbindelse er Det Dansk Folkepartis holdning, at selve den fysiske krænkelse  

 bør tillægges større betydning end i dag, når domstolene tager stilling til  

 spørgsmålet om forbrydelsens grovhed og handlingens strafbarhed.
Med dette lovforslag lægger Dansk Folkeparti op til en  

 skærpelse af lovgivningen med det formål at bringe denne langt bedre i  

 overensstemmelse med befolkningens retsfølelse.
Efter forslaget indføres der  

 en  

 mindstestraf på 1 års fængsel efter normalbestemmelsen og en mindstestraf på  

 2  

 års fængsel ved de meget alvorlige forbrydelser.
Der indføres således bl.a.  

 adgang til at idømme fængsel på livstid i de tilfælde, hvor offeret ved  

 forbrydelsen eller som en direkte eller indirekte følge af denne afgår ved  

 døden eller får betydelig skade på legeme eller helbred, herunder ved at  

 blive  

 påført seksuelt overførbar sygdom.
Endvidere forhøjes den højeste  

 fængselsstraf  

 for voldtægt mod børn fra 12 år til 15 år.
Uagtsom voldtægt gøres efter  

 forslaget strafbar.
Endelig indeholder forslaget en beskrivelse af, hvilke  

 typer forbrydelser der skal henføres under den høje strafferamme i § 216,  

 stk.  

 2.
 Om lovforslagets enkelte bestemmelser henvises til afsnit 8  

 nedenfor samt til bemærkningerne til de enkelte bestemmelser.
 Straffelovrådet har i sin seneste betænkning ikke fundet  

 anledning til at foreslå  

    

  

 ændringer i  

 straffereglerne for voldtægt.  

25)  

  

  Rådets arbejde  

 stod på gennem en årrække og blev i den politiske debat brugt som begrundelse  

 for at udskyde eventuelle lovændringer.  

26)  

  

  Der er efter  

 forslagsstillernes mening ingen saglige forhold, der forhindrer, at der  

 lovgives særskilt om straffen for voldtægt, ligesom der også på andre  

 særskilte  

 områder af straffelovgivningen er lovgivet i de senere år, f.eks.  

 voldspakkerne  

 I og II (1993 og 1997), rockerloven (1996) og skærpelser af strafferammer  

 m.v.  

 (2001).
Dansk Folkeparti finder det imidlertid  ved siden af de  

 højere straffe  særdeles vigtigt, at der i de kommende år udføres en  

 forstærket oplysende indsats.
Indsatsen bør være så bred, at ingen voksne  

 personer i Danmark i fremtiden må kunne påberåbe sig uvidenhed om, at  

 seksualforbrydelser, herunder voldtægt, er nogle af de mest alvorlige  

 forbrydelser, der kan sønderknuse både offerets, de pårørendes og  

 gerningsmandens eget liv.
Der er også brug for at støtte og styrke det private  

 hjælpearbejde, der tilbydes voldtægtsofre.
Ordningen med beskikkelse af  

 advokatbistand til voldtægstofre kom først i stand i 1980 her i landet og  

 først  

 senere i Norge og Sverige.
Joan-Søstrenes netværk er fra 1975, opkaldt efter  

 Joan Little, en 20-årig sort amerikansk kvinde, der i et fængsel i South  

 Carolina i USA blev voldtaget af en hvid fangevogter og derefter dræbte ham  

 med  

 hans egen kniv.
Efter massive landsomfattende demonstrationer for kvinders  

 ret  

 til at forsvare sig mod overgreb blev hun frifundet som følge af nødværge.
Men det private hjælpearbejde skal støttes af det  

 offentlige, dels gennem let og hurtig adgang til lægelig hjælp og  

 psykologhjælp, når forbrydelsen er sket, dels ved længerevarende støtte i  

 form  

 af terapeutisk indsats eller anden indsats, men også økonomisk hjælp og anden  

 bistand, der er tilpasset den enkelte kvindes behov.
Det offentlige må ikke  

 bruge den private hjælpeindsats som sovepude.
Ofrene og de pårørende skal  

 vide,  

 at samfundet stiller sig solidarisk med dem og yder hjælp, når der er brug  

 for  

 det.
 Uanset om voldtægt sker i forhold mellem mennesker, der i  

 forvejen kender hinanden, eller over for en ubekendt person, bør både offer  

 og  

 voldtægtsmand vide, at samfundet sætter hele sin styrke ind på at indkredse,  

 pågribe, anholde, retsforfølge og straffe gerningsmanden efter nogle af de  

 alvorligste bestemmelser i straffeloven.
Lovforslaget behandler alene den strafferetlige side af  

 voldtægtsforbrydelsen.
Gennemførelse af en skærpet lovgivning bør derfor  

 suppleres med andre indsatser.
Dansk Folkeparti vil opfordre til, at der i  

 Folketingets Retsudvalg og eventuelt tillige i Socialudvalget og  

 Sundhedsudvalget sker en drøftelse af, på hvilke områder der er behov for  

 forbedringer i lovgivningen eller i den administrative praksis.
Det kan være  

 ændringer i politiets og retssystemets behandling af voldtægtssager, f. eks.  

 hurtigere eller automatisk tilkaldelse af bistandsadvokat.
Det kan være hjælp  

 til bearbejdning af traumet og dets følelsesmæssige eftervirkninger.
Den  

 offentlige sygesikring yder i dag voldtægtsofre tilskud til behandling ved  

 psykolog, jf. bekendtgørelse nr. 562 af 23. juni 1992, men der kan være behov  

 for at forbedre reglerne.
Men det kan også være en række andre forhold, der  

 bør  

 ses kritisk efter og forbedres.
Denne gennemgang bør efter Dansk Folkepartis  

 opfattelse bl.a. ske på baggrund af de henvendelser, regeringen og  

 Folketinget  

 modtager eller har modtaget fra Dansk Forening for Kvinderet, Center for  

 Voldtægtsofre, Joan-Søstrene og andre interesseorganisationer.
Der bør  

 formentlig også ske en  

    

  

 gennemgang og  

 evaluering med udgangspunkt i den betænkning, der på initiativ af  

 Ligestillingsrådet blev afgivet i 1987.
I marts 2000 åbnede Rigshospitalet et Center for  

 Voldtægtsofre.
Centeret har to opgaver: 1) at yde behandling og støtte til  

 ofre  

 for voldtægt og voldtægtsforsøg, 2) at være et nationalt videncenter, der  

 skal  

 forske og udvikle en model for kommende behandlingscentre for voldtægtsofre  

 landet over.
Centeret er bemandet med læger, sygeplejersker, psykologer og  

 socialrådgivere.
Centeret er oprettet på grundlag af en beslutning i  

 Sundhedsministeriet om at placere et nationalt videncenter i Juliane Marie  

 Centret på Rigshospitalet.
Centeret finansieres i en fireårig periode af en  

 særlig bevilling.
Dette centers erfaringer bør ligeledes inddrages i et  

 kommende evalueringsarbejde med henblik på at støtte ofrene bedst muligt.
Foruden de aspekter, der her er nævnt, må også det  

 erstatningsretlige spørgsmål drøftes og vurderes.
Erstatningsniveauet ved  

 voldtægter er efter det oplyste i øjeblikket på omkring 30.000 kr.
I den  

 meget  

 omtalte forbrydelse, hvor fem mænd efter en julefrokost forbrød sig mod en  

 ung  

 kvinde,  

27)  

  

  blev der fastsat en erstatning på 50.000 kr.  

 som følge af forbrydelsens grovhed.
Efter forslagsstillernes opfattelse bør  

 erstatningen ved voldtægt efter § 216, stk. 1, hæves til ikke under  

 50.000-100.000 kr. og efter § 216, stk. 2, til ikke under 100.000-200.000 kr.  

 I  

 tilfælde, hvor flere voldtægtsmænd medvirker, bør enhver af dem pålægges at  

 udrede erstatning på ikke under 50.000-100.000 kr.
Der bør ikke være »rabat«  

 for at være flere om at begå forbrydelsen sammen.
I tilfælde, hvor offeret får varigt men eller skade,  

 herunder f.eks. ved seksuelt overførbar sygdom, bør erstatningen forhøjes  

 tilsvarende.
Krænkelsen er så alvorlig, at dette i sig selv taler for  

 væsentligt højere erstatninger end i dag.
Det bør i forbindelse med dette lovforslag undersøges, om  

 voldsoffererstatningsloven administreres tilfredsstillende for ofre for  

 voldtægt.
Loven stiller som betingelse for udbetaling af erstatning, at  

 forbrydelsen er anmeldt til politiet »uden unødigt ophold«.  

28)  

  

  Nævnet anser i almindelighed  

 politianmeldelser, der indgives inden for 24 timer for at være rettidige.  

 Imidlertid må det undersøges, om nævnet forvalter loven tilstrækkelig  

 hensynsfuldt for kvinder, der har været udsat for voldtægt.
Efter Dansk  

 Folkepartis  

 mening må der i sager om voldtægt indrømmes en meget længere  

 anmeldelsesfrist.  

 Det er en kendsgerning, at mange forbrydelser slet ikke kan anmeldes eller  

 først kan anmeldes efter lang tid, når offeret har fået forbrydelsen så meget  

 på afstand, at hun er parat til at involvere myndighederne.
Denne  

 kendsgerning  

 må retsreglerne respektere.
Det bør derfor under udvalgsbehandlingen  

 undersøges, om nævnet i sin fortolkning af bestemmelsen om tidsfristen viser  

 tilstrækkeligt hensyn til kvinder, der har været udsat for voldtægt.
I modsat  

 fald kan en ændring af også denne lov være nødvendig.
Justitsministeriet udsendte efter en regeringsbeslutning om  

 mål for hurtig sagsbehandling m.v. den 22. december 1997 en  

 cirkulæreskrivelse  

 til politiet, Rigspolitichefen og den overordnede anklagemyndighed.
I  

 cirkulæreskrivelsen opstilledes der målsætninger for sagsbehandlingstider i  

 politi og anklagemyndighed.
Under udvalgsbehandlingen af nærværende forslag  

 bør  

 det undersøges, om sagsbehandlingstiderne i sager om voldtægt er  

 tilfredsstillende set i sammenhæng med voldspakken.
Indvendinger imod at lovgive Forslagsstillerne er klar over, at der fra nogle sider vil  

 blive rejst indvendinger imod at lovgive som foreslået.
Nogle vil pege på, at strafferammen blev forhøjet ved  

 lovændringen i 2001, og at der inden for de nuværende strafferammer er  

 rigelig  

 plads til den strafskærpelse, der ønskes af et stort flertal i befolkningen.  

 Andre vil anføre, at kriminalitet ikke kan bekæmpes alene med skærpede  

 straffebestemmelser.
Atter andre vil mene, at man  efter at  

 Straffelovrådet i  

 2003 afgav betænkning om straffastsættelse og strafferammer  bør  

 overveje, om  

 der bør ske en samlet revision af straffelovgivningen, og at der ikke bør  

 lovgives isoleret om voldtægtsforbrydelser.
 Forslagsstillerne mener ikke, at nogen af disse  

 begrundelser er tilstrækkelige til at afvise en skærpelse af lovgivningen.
Det er naturligvis rigtigt, at der inden for de  

 eksisterende strafferammer på 8 og 12 års fængsel kan straffes langt  

 strengere,  

 end domstolene gør det.
Som det er påvist i bemærkningerne foran, udnytter  

 domstolene ikke tilnærmelsesvis strafferammerne, men idømmer straffe på i  

 gennemsnit ca. 1½ år.
Dette argument bortfalder derfor.
Selv ved meget grove  

 voldtægtsforbrydelser vælger domstolene som regel ikke højere straffe end 2  

 års  

 ubetinget fængsel, dog op til 3 år, hvis den kriminelle tidligere er dømt for  

 tilsvarende kriminalitet.
Kun i ganske få tilfælde idømmes højere straffe end  

 3  

 år, med 8 år som et absolut strafmaksimum, der i årene 1996-2000 kun blev  

 anvendt én gang.
Ved at indføre en mindstestraf kan det tydeliggøres for  

 domstolene, at strafniveauet i langt de fleste tilfælde skal ligge højere end  

 i  

 dag.
Det er ligeledes rigtigt, at kriminalitet ikke kun kan  

 bekæmpes med højere straffe, men dette argument er heller ikke holdbart, når  

 det er en kendsgerning, at Danmark straffer lavere for voldtægt end alle  

 lande,  

 vi kan sammenligne os med.
Så er det nødvendigt, at lovgivningsmagten griber  

 ind for at bringe niveauet på linje med, hvad der er almindeligt i den  

 civiliserede verden.
Forslagsstillerne finder det heller ikke nødvendigt at  

 udsætte strafskærpelsen på voldtægtsområdet for at afvente, om  

 Straffelovrådet  

 eventuelt i fremtiden udtaler sig om dette emne.
I forbindelse med  

 gennemførelsen af forhøjelsen af strafferammen i 2002 for bl.a. voldtægt  

29)  

  

  drøftede Straffelovrådet, om ændringen kunne  

 rejse spørgsmål om skærpelse af strafferammerne i andre  

 straffelovsbestemmelser.
Et enigt Straffelovråd  

30)  

  

  fandt anledning  

 til at fremkomme med generelle betragtninger om udformningen af  

 strafferammer,  

 herunder for vold og voldtægt, men rådet afstod fra at fremkomme med forslag  

 om  

 ændringer på områder som vold mod tjenestemand i funktion og vidnetrusler  

 m.v.,  

 forbrydelser i familieforhold, forbrydelser mod kønssædeligheden  

 (forbrydelser  

 mod liv og legeme) og forbrydelser mod den personlige frihed.
Dette  

 anskueliggør, at det sagtens kan lade sig gøre at lovgive isoleret på et  

 enkelt  

 af disse områder, uden at dette er til hinder for, at regeringen arbejder  

 videre med at ændre strafniveauet også for andre typer forbrydelser.
Lovforslagets hovedindhold Lovforslaget indeholder i fire henseender ændringer i  

 forhold til den gældende lovgivning:
 a)  

 	  

    

 For det første  

 indføres mindstestraffe, nemlig 1 års fængsel for voldtægt efter § 216, stk.  

 1,  

 og 2 års fængsel for de grovere forbrydelser efter stk. 2.
b)  

 	  

    

 For det andet  

 forhøjes strafferammerne, således at der kan idømmes fængsel på livstid, hvis  

 offeret ved forbrydelsen eller som en direkte eller indirekte følge af  

 forbrydelsen afgår ved døden eller får betydelig skade på legeme eller  

 helbred,  

 herunder ved at blive påført seksuelt overførbar sygdom.
Endvidere forhøjes  

 den  

 højeste fængselsstraf for voldtægt mod børn fra 12 år til 15 år.
c)  

 	  

    

 For det tredje  

 straffes den, der ved grov uagtsomhed gør sig skyldig i voldtægt, med fængsel  

 indtil 5 år eller indtil 8 år, hvis forbrydelsen hører til de af stk. 2  

 omfattede alvorligere forbrydelser.
Uagtsom voldtægt har hidtil ikke i dansk  

 ret været anset som en strafbar forbrydelse.
d)  

 	  

    

 For det fjerde ændres  

 § 216, stk. 2, der beskriver de tilfælde, hvor den skærpede strafferamme på  

 op  

 til 12 års fængsel kan anvendes.
I den nuværende udformning af loven, kan den  

 højere straf idømmes, når forbrydelsen har haft en særlig farlig karakter  

 eller  

 der i øvrigt foreligger særligt skærpende omstændigheder.
Efter lovforslaget  

 skal denne strafferamme som noget nyt altid anvendes, hvis voldtægten er  

 udøvet  

 af flere i forening, hvis voldtægten er rettet mod et ubekendt offer, hvis  

 forbrydelsen er sket under brug af våben, hvis offeret har været udsat for  

 mishandling eller anden særlig rå, brutal, smertefuld eller ydmygende  

 behandling, eller hvis gerningsmanden tidligere har gjort sig skyldig i  

 tilsvarende forbrydelse Lovforslaget indeholder ikke nogen bestemmelse om  

 erstatningsudmålingen, men det er forslagsstillernes opfattelse, at  

 erstatningsbeløbene i forbindelse med voldtægt skal forhøjes væsentligt, og  

 forslagsstillerne vil i udvalget tage dette emne op til drøftelse.
Bemærkninger til lovforslagets enkelte bestemmelser Til § 1 Til nr. 1 Ved de foreslåede ændringer i straffelovens § 216, stk.  

 1-4, skærpes straffen for voldtægt, og der indføres mindstestraffe.
I det  

 følgende beskrives og begrundes ændringerne:
Til § 216, stk. 1 Der indføres en mindstestraf på 1 år.
Voldtægt skal således  

 også, hvor der er tale om kontaktvoldtægt, straffes med mindst 1 års fængsel.  

 Har forbrydelsen været forbundet med fysisk tvang, vold og konkrete trusler,  

 skal straffen udmåles tilsvarende strengere.
Et forslag om mindstestraf på 1  

 års fængsel har tidligere været behandlet i Folketinget (L 2, 2001-02, 1.  

 samling, forslag til lov om ændring af straffeloven og retsplejeloven.  

 (Skærpelse af straffen for vold, voldtægt, uagtsomt manddrab og forsætlig  

 fareforvoldelse, nævningesager m.v.) af Birthe Rønn Hornbech (V) og Helge  

 Adam  

 Møller (KF) m.fl.
Der ændres ikke i øvrigt ved strafferammen, der uændret er  

 op  

 til 8 års fængsel.
Til § 216, stk. 2 Den gældende bestemmelse i § 216, stk. 2, hæver  

 strafferammen fra 8 til 12 års fængsel, når forbrydelsen har haft en særlig  

 farlig karakter eller der i øvrigt foreligger særligt skærpende  

 omstændigheder.  

 Lovforslaget indeholder den ændring, at den forhøjede strafferamme altid skal  

 anvendes således, at forbrydelsen aldrig vil kunne henføres under  

 bestemmelsen  

 i stk. 1 i følgende tilfælde:
  

 	  

    

 hvis voldtægten er  

 rettet mod et ubekendt offer,   

 	  

    

 hvis offeret har  

 været udsat for mishandling eller anden særlig rå, brutal, smertefuld eller  

 ydmygende behandling,   

 	  

    

 hvis voldtægten er  

 udøvet af flere i forening,   

 	  

    

 hvis forbrydelsen er  

 sket under brug af våben,   

 	  

    

 hvis gerningsmanden  

 tidligere har gjort sig skyldig i tilsvarende forbrydelse.
 De forhold, der her er præciseret, er efter den i dag  

 gældende lovgivning ikke i sig selv tilstrækkelige til at bringe forbrydelsen  

 ind under den skærpede strafferamme.
Den forhøjede strafferamme skal endvidere uændret benyttes,   

 	  

    

 hvis forbrydelsen har  

 haft en særlig farlig karakter, eller   

 	  

    

 hvis der i øvrigt  

 foreligger særligt skærpende omstændigheder.
 Ved voldtægt, der henføres under stk. 2, indføres en  

 mindstestraf på 2 års fængsel.
Til § 216, stk. 3 Efter lovforslaget indsættes et nyt stk. 3, hvorefter  

 straffen kan stige til livstid, hvis offeret ved forbrydelsen eller som  

 direkte  

 eller indirekte følge af forbrydelsen afgår ved døden eller får betydelig  

 skade  

 på legeme eller helbred.
Det præciseres i bestemmelsen, at påføring af  

 seksuelt  

 overførbar sygdom anses for at være sådan betydelig skade.
Lovændringen har  

 betydning f.eks. i de tilfælde, hvor offeret eller ofrene får varigt fysisk  

 eller psykisk men som følge af forbrydelsen, og hvor retsfølelsen taler for,  

 at  

 straf efter stk. 2 ikke vil være tilstrækkelig.
Til § 216, stk. 4 Lovgivningen har ikke tidligere straffet uagtsom voldtægt.  

 Dette ændres efter forslaget, således at voldtægt, der sker ved grov  

 uagtsomhed, straffes med fængsel indtil 5 år, dersom voldtægten er omfattet  

 af  

 § 216, stk. 1, og med fængsel indtil 8 år, dersom der foreligger  

 omstændigheder som nævnt i stk. 2. Lovforslaget vil betyde, at forbrydelsen  

 altid rammes af fængselsstraf, og bødestraf er således udelukket.
Heri ligger  

 tillige en markering af, at samfundet anser forbrydelsen som en af de mest  

 alvorlige.
Forskellen mellem almindelig uagtsomhed og grov uagtsomhed  

 kan ikke læses i nogen lovbestemmelse, men skal forstås ud fra en almindelig  

 sproglig forståelse af begreberne og en konkret bedømmelse af den enkelte  

 persons individuelle forudsætninger.
Hvis gerningsmanden har tilsidesat den  

 agtpågivenhed, som måtte kunne kræves, har han handlet uagtsomt.
Til nr. 2 Uanset at bestemmelsen i § 217 efter lovændringer i 1981,  

 hvor flere forbrydelser end tidligere blev henført under voldtægtsbegrebet i  

 §  

 216, ikke eller kun sjældent vil få praktisk betydning i fremtiden, foreslås  

 strafferammen hævet fra 4 til 6 år for at sikre proportionalitetshensynet i  

 forhold til strafskærpelserne i § 216. Bestemmelsen i § 217 omfatter  

 alene  

 opnåelse af samleje ved trussel om betydelig skade på gods, om  

 frihedsberøvelse  

 eller om at fremsætte ærerørige beskyldninger eller røbe privatlivet  

 tilhørende  

 forhold.
Straffelovrådet fandt det forud for lovændringen i 1981 principielt  

 rigtigt at opretholde bestemmelsen, selv om den ikke i praksis vil blive  

 anvendt meget, også fordi den understreger, at tilfælde, hvor samleje  

 tiltvinges ved vold eller trussel om vold, altid skal bedømmes efter  

 voldtægtsbestemmelsen i § 216.
Til nr. 3 Hvis der er tale om voldtægt mod et barn under 15 år,  

 straffes efter gældende ret både efter § 216 og efter § 222, stk. 2. Voldtægt  

 mod mindreårige børn straffes efter lovforslaget med op til 15 års fængsel  

 mod  

 den nuværende strafferamme på 12 år.
Mindstestraffen i sådanne tilfælde vil  

 blive fastsat efter § 216.
Til § 2 Lovforslaget foreslåes at træde i kraft dagen efter  

 bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 216.  

  

 Den,  

 der tiltvinger sig samleje ved vold eller trussel om vold, straffes for  

 voldtægt med fængsel indtil 8 år.
Med vold sidestilles hensættelse i en  

 tilstand, i hvilken den pågældende er ude af stand til at modsætte sig  

 handlingen.
§ 216.  

  

 Den,  

 der tiltvinger sig samleje ved vold eller trussel om vold, straffes for  

 voldtægt med fængsel fra 1 år indtil 8 år.
Med vold sidestilles hensættelse i  

 en tilstand, i hvilken offeret er ude af stand til at modsætte sig  

 handlingen.
 Stk.  

 2.  

  

 Straffen kan stige til fængsel i 12 år, hvis voldtægten har haft en  

 særlig farlig karakter eller der i øvrigt foreligger særligt skærpende  

 omstændigheder.
 Stk. 2.  

  

 Straffen er  

 fængsel fra 2 år indtil 12 år, hvis voldtægten er udøvet mod et ubekendt  

 offer, hvis offeret har været udsat for mishandling eller anden særlig rå,  

 brutal, smertefuld eller ydmygende behandling, hvis forbrydelsen er udøvet  

 under brug af våben eller af flere i forening, hvis forbrydelsen i øvrigt har  

 haft en særlig farlig karakter, hvis gerningsmanden tidligere har gjort sig  

 skyldig i tilsvarende forbrydelse, eller hvis der i øvrigt foreligger særligt  

 skærpende omstændigheder.
 Stk. 3.  

  

 Straffen kan  

 stige til livstid, hvis offeret ved forbrydelsen eller som direkte eller  

 indirekte følge af denne afgår ved døden eller får betydelig skade på legeme  

 eller helbred, herunder ved at blive påført seksuelt overførbar sygdom.
 Stk. 4.  

  

 Den, som  

 ved  

    

  

 grov uagtsomhed gør sig skyldig i  

 voldtægt efter bestemmelsen i stk. 1, straffes med fængsel indtil 5 år.  

 Foreligger omstændigheder som nævnt i stk. 2, er straffen fængsel indtil 8  

 år.
 § 217.  

  

 Den,  

 som skaffer sig samleje ved anden ulovlig tvang, jf. § 260, end vold eller  

 trussel om vold, straffes med fængsel indtil 4 år.
 I  

  

 § 217  

  

 ændres »4 år« til: »6 år«.
 § 222.  

  

 Den,  

 som har samleje med et barn under 15 år, straffes med fængsel indtil 6 år.
 Stk. 2.  

  

 Har barnet  

 været under 12 år, eller har gerningsmanden forskaffet sig samlejet ved tvang  

 eller ved fremsættelse af trusler, kan straffen stige til fængsel indtil 12  

 år.
 I  

  

 § 222, stk. 2,  

  

 ændres »12 år« til: »15 år«.
 3)  

 Synspunkterne er en gengivelse af Per Larsen i »Voldtægt«.
 4)  

 Betænkning 1424, bind III, side 103 ff.
 5)  

 US Departement of Justice, Bureau of Justice Statistics, Selected Findings,  

 Rape and Sexual Assault; Reporting to Police and Medical Attention,  

 1992-2000,  

 by Callie Marie Rennisson, Ph.D.
 6)  

 Undersøgelsen og dens hovedresultater er beskrevet af Britta Kyvsgaard i  

 »Voldtægt« Undersøgelsen er baseret på endelige domme for overtrædelse af  

 straffelovens §§ 216 og 217 for årene 1984, 1988, 1992, 1996 og 1998.  

 Undersøgelsens materiale omfatter 251 domme.
 7)  

 Udtalelse til Ritzau 24 september 2003.
 8)  

 Ifølge Ritzau 24. september 2003.
 9)  

 Vagn Greve, artikel »Bør forsæt være en almindelig strafbarhedsbetingelse« i  

 Festskrift til Hans Thomstedt, Stockholm 1983, side 229 ff.
 10)  

 Vagn Greves artikel er optrykt i forkortet version i »Voldtægt«, udgivet af  

 Dansk Forening for Kvinderet, 2003.
 11)  

 Dommen er her gengivet efter Vagn Greves artikel, jf. note 8.
 12)  

 Referat og kommentar er af Greve, side 233 og 234.
 13)  

 Denne og de følgende domme er refereret efter Ugeskrift for Retsvæsen.  

 Tilføjelserne H, Ø eller V angiver, at dommen er afsagt af henholdsvis  

 Højesteret, Østre Landsret eller Vestre Landsret.
 14)  

 Ritzautelegram 24 september 2003.
 15)  

 Regeringsgrundlaget, 26. november 2001, Statsministeriet.
 16)  

 Politiken 15. juli 2001, PS, side 1.
 17)  

 Retsudvalget 2001-02, 1. samling, L 27  bilag 7.
 18)  

 Sexuella Övergrepp, SOU 1976:9.
19)  

 Indgående beskrevet i artikel i »Voldtægt« af lektor, Dr.Crim.
Anika Snare.
 20)  

 SOU 1982:61.
 21)  

 Anika Snare i »Voldtægt«, artiklen »Noget er sket!«  et tilbageblik på  

 voldtægtsforbrydelsen, side 42.
 22)  

 Lov nr. 76 af 11. august 2000, kapitel 19, Seksualforbrytelser, §§ 192   

 200.
 23)  

 Norges straffelov § 192.
 24)  

  

 De følgende oplysninger og talmateriale er baseret på oplysninger  

 i rapporten »The Use of Imprisonment in New Zealand«, offentliggjort af New  

 Zealands justitsministerium, juni 1998.
 25)  

 Betænkning 1424, 2003.
 26)  

 Bl. a. af daværende justitsminister Frank Jensen, 2001-02, 1. samling, L 27,  

 9  

 oktober 2001, tale 10.
 27)
  

 U.2003.2265Ø  

  

  dommen er refereret  

 foran under afsnit 5.
 28)  

 LBKG 1985-11-01 nr. 470, offererstatningsloven § 10.
 29)  

 Lov nr. 380 af 6. juni 2002.
 30)  

 Betænkning 1424, 28. januar 2003.
