 I tilslutning til Udenrigsministeriets bekendtgørelse nr. 91 af 2.  

 november 1978 og efterfølgende bekendtgørelser, senest nr. 45 af 26. april  

 1988, Lovtidende C, meddeles det, at Grækenland med virkning fra den 5.  

 november 1988 har ratificeret den europæiske konvention af 27. januar 1977 om  

 bekæmpelse af terrorisme.
 Grækenland har i medfør af konventionens artikel 13 forbeholdt sig ret til  

 at nægte udlevering for så vidt angår enhver i konventionens artikel 1 nævnt  

 forbrydelse, i det omfang den person, som mistænkes for at have begået en  

 forbrydelse, tiltales for deltagelse i aktiviteter til fremme af frihed.
 Endvidere har Storbritannien meddelt, at konventionen med virkning fra den  

 21. november 1988 også omfatter Gibraltar.
Udenrigsministeriet, den 15. februar  

 1989 F.M.
