Bekendtgørelse om (op)regulering af  

 husstandsindkomsten til brug for beregning af boligstøtte I medfør af § 8, stk. 2, i lov om individuel  

 boligstøtte, jf. lovbekendtgørelse nr. 167 af 12. marts 1998,  

 fastsættes:
 § 1. Boligstøtteåret løber fra  

 den 1. januar til den 31. december.
 § 2. Udgangspunktet for opgørelse af  

 husstandsindkomsten er ansættelse af personlig indkomst med  

 tillæg af den positive del af kapitalindkomsten, der anvendes til  

 beregning af indkomstskat efter personskattelovens § 7 (dog før  

 de deri nævnte bundfradrag og fradrag for grundbeløb) samt med  

 tillæg af aktieindkomst, der beskattes efter personskattelovens  

 § 8 a, stk. 2. Husstandsindkomsten, jf. lovens § 8,  

 stk. 1, anvendes med virkning fra det andet kalenderår efter  

 udløbet af det indkomstår, der danner grundlag for  

 husstandsindkomstberegningen.
 § 3. Ved opregulering af 1997-indkomsterne til  

 1999-indkomster opreguleres det enkelte husstandsmedlems personlige indkomst  

 (netto) med 6 pct.
 Stk. 2. Det enkelte husstandsmedlems negative personlige  

 indkomst opreguleres ikke.
 § 4. Det enkelte husstandsmedlems kapital- og  

 aktie indkomst, opgjort som fastsat i lov om individuel boligstøtte,  

 § 8, stk. 1, opreguleres ikke.
 § 5. Bekendtgørelsen træder i kraft  

 den 1. januar 1999.
 Stk. 2. Bygge- og Boligstyrelsens bekendtgørelse nr.  

 835 af 19. oktober 1993 om (op)regulering af husstandsindkomsten til brug for  

 beregning af boligstøtte ophæves.
