 Under 22. f.M. har Justitsministeriet tilskrevet samtlige  

 Tingslysningsdommere og Tingbogsførere saaledes:
 »Ved Lov Nr. 164 af 11. Maj 1935 om Skove er det i § 10, 3. Stk.  

 bestemt, at ethvert Skøde, der efter Lovens Ikrafttræden udstedes paa en  

 Ejendom, der helt eller delvis ligger i en Landkommune eller paa en Købstads  

 Markjorder, skal indeholde en på Tro og Love af Sælgeren afgivet Erklæring  

 om, hvorvidt der findes Skov eller fredskovspligtig Grund paa Ejendommen, og  

 at Skødet i bekræftende Fald ikke maa anmeldes til Lysning, før det har  

 erholdt Paategning af Skovtilsynet dels om, at Købet er anmeldt for  

 Skovtilsynet, dels om, hvorvidt Arealerne efter de hos Tilsynet beroende  

 Aktstykker er fredskovspligtige.
 Overtrædelse af denne Bestemmelse medfører Bødeansvar i Henhold til Lovens  

 § 12.
 Da det er af Vigtighed for en fyldestgørende Gennemførelse af Skovlovens  

 øvrige Bestemmelser, at ethvert Skøde, hvorved der overdrages Skov eller  

 fredskovspligtig Grund, tilstilles Skovtilsynet til Paategning og til  

 Underretning om Ejerskiftet, og for at indskrænke Antallet af Straffesager,  

 skal man efter Landbrugsministeriets Anmodning henstille til D'Herrer i  

 Tilfælde, hvor Skøder indleveres til Lysning, uanset at de ikke opfylder  

 fornævnte Bestemmelser i Skovlovens § 10, Stk. 3, at ville henlede  

 Anmelderens Opmærksomhed paa den foreliggende Mangel.
Saafremt Mangelen herefter ikke afhjælpes, bedes der afgivet Indberetning  

 til Skovtilsynet, saa at dette kan faa Lejlighed til at rekvirere Skødet hos  

 Parterne, efter at det er udleveret fra Tinglysning.« Man skal herefter under Henvisning til Skovlovens § 12, 1. Stk. anmode om  

 at faa tilstillet Indberetning, naar det ikke ved efterfølgende Henvendelse  

 til Parterne lykkes at faa Skødet udleveret til Paategning i Medfør af § 10,  

 3. Stk. og efterfølgende Notering i Tingbogen.
