Arbejdsformidlingskontererne De statsanerkendte arbejdsløshedskasser Under den 17/7 1974 har ankenævnet for arbejdsløshedsforsikringen  

 tilskrevet direktoratet således:
 »Arbejdsmændene og Specialarbejdernes Arbejdsløshedskasse har for sit  

 medlem af kassens .... afdeling ............. ved brev ...... indanket en  

 afgørelse truffet af arbejdsdirektoratet ............, hvorefter medlemmet  

 under de givne omstændigheder efter direktoratets opfattelse ikke har været  

 berettiget til dagpenge for den 27.,28.,29. og 30. december 1972.  

 Direktoratet har imidlertid efter omstændighederne undladt at kræve de  

 udbetalte dagpenge ........ tilbagebetalt.
 Arbejdsformidlingen .......... indberettede .......... til direktoratet,  

 at medlemmet havde fået udbetalt dagpenge af arbejdsløshedskassen  

 ..........., for dagene 27.-28.-29. og 30. december 1972, selvom han havde  

 været beskæftiget i en virksomhed, der holdtes lukket på hverdagene mellem  

 jul og nytår, og det af arbejdsgivernes oplysninger og kontrolmateriale  

 fremgik, at medlemmet var berettiget til mere end 18 feriedage i 1972/73.
 Medlemmet havde i fuld enighed med arbejdsgiveren ........ holdt alt  

 berettiget ferie inden den 20. december 1972. Arbejdsgiveren havde afskediget  

 medlemmet fra og med den 20. december 1972 og genantaget ham fra og med den  

 3. januar 1973. Som begrundelse for afskedigelsen blev det meddelt, at  

 ....... manglende midler inden for regnskabsåret 1972/73, og man havde derfor  

 fundet det mest hensigtsmæssigt at afskedige medlemmet i nævnte tidsrum.  

 Arbejdslederen var ikke på tidspunktet for feriens afholdelse orientret om,  

 at bevillingerne ville blive nedskåret på grund af besparelser.
 Arbejdsformidlingen udtalte, at efter kontorets opfattelse var medlemmet  

 ikke berettiget til dagpenge i dette tilfælde, hvor virksomheden havde haft  

 lukket i dagene mellem jul og nytår, og da medlemmet ligeledes havde været  

 omfattet af en søgnehelligdagsopsparingsordning, der heller ikke berettigede  

 til udbetaling af dagpenge i den pågældende uge, burde den udbetalte  

 understøttelse tilbageføres til arbejdsløshedskassen.
 Afdelingen havde udtalt, at medlemmet ikke skulle tilbagebetale de  

 udbetalte dagpenge, idet man henviste til, at da medlemmet var berettiget til  

 mere end 18 dages ferie, skulle arbejdsgiveren have tilrettelagt ferien  

 således, at de overskydende feriedage, udover 18 dage, var beregnet til  

 afholdelse mellem jul og nytår, dels til bemærkningerne om bevillingernes  

 nedskæring.
 Hovedledelsen meddelte den 30. januar 1973, at ledelsen principielt var  

 enig med arbejdsformidlingskontoret i, at et medlem, der har mere end 18  

 feriedage skal holde disse mellem jul og nytår, hvis virksomheden har  

 julelukning, men at medlemmet, der havde holdt sin ferie efter aftale med  

 arbejdsgiveren, ikke vidste, at der ville opstå den situation, at  

 bevillingerne blev nedskåret på grund af besparelser, der medførte, at  

 medlemmet blev ledig fra og med den 20. december 1972 til den 3. januar 1973,  

 hvorfor ledelsen mente, at medlemmet i dette tilfælde havde været berettiget  

 til de dagpenge, han havde fået udbetalt i ugen til den 30. december 1972.
 Arbejdsformidlingskontoret har herefter den 21. februar 1973 under  

 henvisning til § 17b i lov om ferie udtalt, at det ikke fremgår, at der kan  

 dispenseres fra bestemmelsen, men hvis dette var tilfældet, kunne det ikke  

 være daggenge af arbejdsløshedskassen, der burde udbetales.
 Hovedledelsen har ............ fastholdt sin udtalelse af ........
 Direktoratet har i sin afgørelse udtalt, at direktoratet har lagt vægt på,  

 at der i ferielovens § 17b er pålagt arbejdsgiveren pligt til, såfremt  

 virksomheden lukker mellem jul og nytår, enten at have henlagt feriedage ud  

 over 18 til perioden mellem jul og nytår, eller at betale medarbejderne løn,  

 idet der ikke kan udbetales dagpenge for dage udover 18, hvortil der har  

 været optjent feriegodtgørelse.
 Direktoratet har endvidere udtalt, at den af virksomheden foretagne  

 afskedigelse bl.a under hensyn til, at medlemmet havde et fastere  

 beskæftigelsesforhold på virksomheden, som kun blev afbrudt af  

 bevillingsmæssige årsager, og at det var aftalt, at medlemmet skulle  

 genoptage arbejdet umiddelbart efter nytår, ikke kan medføre at den pligt der  

 efter ferielovens § 17b er pålagt arbejdsgiveren til at betale løn for dagene  

 mellem jul og nytår, hvortil der kunne have været ydet feriegodtgørelse,  

 bortfalder med heraf følgende mulighed for at oppebære dagpenge af  

 arbejdsløshedskassen.
 Ved indankningen er det gjort gældende, at medlemmet har været berettiget  

 til dagpenge i forbindelse med afskedigelsen, da der ikke var tale om  

 almindelig julelukning, når medlemmet var afskediget, fordi der ikke var  

 økonomiske midler nok til rådighed.
På grundlag af det i sagen foreliggende materiale har ankenævnet for  

 arbejdsløshedsforsikringen herefter i sit møde den 6. juni 1974 i henhold til  

 lov om arbejdsformidling og arbejdsløshedsforsikring m.v. § 99, jfr. § 98  

 truffet følgende AFGØRELSE Ankenævnet tiltræder med de af direktoratet anførte grunde direktoratets  

 afgørelse af ..........« Hvilket herved meddeles.
 P.D.V.
Poul E.
Grøn fm.
/Per Hersby sekr.
