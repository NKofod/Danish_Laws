Tillægsbetænkning afgivet af  

 Indfødsretsudvalget den 10. december 1998 Tillægsbetænkning over Forslag til lov om  

 indfødsrets meddelelse Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet et spørgsmål til justitsministeren, som  

 denne har besvaret skriftligt.
Dette spørgsmål og ministerens  

 svar herpå er optrykt som bilag til  

 tillægsbetænkningen.
 Herefter indstiller et flertal (udvalget med undtagelse af Dansk  

 Folkepartis og Fremskridtspartiets medlemmer) lovforslaget til  

vedtagelse i den affattelse, hvori det foreligger efter 2.  

 behandling.
 Et mindretal (Dansk Folkepartis og Fremskridtspartiets medlemmer af  

 udvalget) indstiller lovforslaget til forkastelse.
Dorte Bennedsen (S) fmd.    Lars Kramer Mikkelsen  

 (S)    Jens Peter Vernersen (S)  

 Hugo Sørensen (S)    Margot Torp (S)    Lotte Bundsgaard (S)  

  Pernille Frahm (SF)  

 Henrik Svane (RV)    Søren Søndergaard (EL)    Svend Aage  

 Jensby (V)    Gyda Kongsted (V)  

 Preben Rudiengaard (V)    Jens Heimburger (KF) nfmd.    Frank  

 Dahlgaard (KF)
Inge Refshauge (DF)    Tom Behnke (FP)    Ole M.
Nielsen (KRF) Centrum-Demokraterne havde ikke medlemmer i udvalget.
Bilag Et af udvalgets spørgsmål til  

 justitsministeren og dennes svar herpå Spørgsmål nr. 5:
 Ministeren bedes redegøre for de samlede offentlige  

 udgifter til arbejdsløshedsdagpenge, sociale ydelser,  

 boligstøtte og anden økonomisk bistand til de personer, som er  

 optaget på lovforslaget.
 Svar:
 I forbindelse med besvarelsen af spørgsmål  

 nr. 1 og 2 fra Folketingets Indfødsretsudvalg (L 39 - bilag 4) har  

 Justitsministeriet foretaget en gennemgang af samtlige 2237 sager med henblik  

 på at undersøge, hvilke ansøgere der har oplyst inden for  

 de sidste 6 år at have modtaget arbejdsløshedsdagpenge eller  

 sociale ydelser i en samlet periode på mindst 6 måneder.
 De oplysninger, der er fremkommet ved denne gennemgang,  

 gør det ikke muligt for Justitsministeriet at foretage et skøn  

 over de samlede offentlige udgifter til arbejdsløshedsdagpenge,  

 sociale ydelser, boligstøtte og anden økonomisk bistand til de  

 personer, der er optaget på lovforslaget.
 Det bemærkes, at spørgsmålet om,  

 hvorvidt en ansøger har modtaget sådanne ydelser, er - medmindre  

 der foreligger tilbagebetalingspligt - uden betydning for behandlingen af en  

 ansøgning om naturalisation.
Modtagelse af ydelser som nævnt i  

 spørgsmålet er ikke afhængig af, om de  

 pågældende har dansk indfødsret eller ej.
Det forhold, at  

 personer bliver danske statsborgere ved naturalisation, giver således  

 ikke de pågældende en videre adgang til at modtage sådanne  

 ydelser.
