Landsskatteretskendelse af 1. november 2002 vedr.
Befordring  

  fradrag for udgifter til egen båd til brug for transport mellem hjem  

 og  

 arbejde - øboer A, der for indkomståret 1999 har selvangivet et  

 befordringsfradrag på 16.212 kr., klager over, at skatteankenævnet alene har  

 godkendt 2.476 kr.
Det fremgår af sagen, at klageren i det pågældende indkomstår  

 har været beskæftiget ved selskabet B A/S i X.
Klageren har i perioden fra 1.  

 januar 1999 til 1. maj 1999 været ansat som fuldmægtig, hvorefter han har  

 været  

 ansat som stedfortræder for afdelingslederen.
 Af et tillæg til klagerens ansættelseskontrakt dateret 14. april  

 1999 fremgår blandt andet følgende:
  ..Herudover tildeles du i din egenskab af stedfortræder et  

 ikke pensionsgivende specialisttillæg på 1.500,00 kr. pr. måned, således at  

 bruttolønnen beregnet pr. 1. oktober 1998 udgør i alt kr. 337.672,00 kr.  

 svarende til kr. 28.139,33 pr. måned.
Der sker ikke særskilt honorering af overarbejde i form af  

 overarbejdsbetaling eller afspadsering, idet en sådan honorering i stedet  

 dækkes af ovennævnte specialisttillæg .. Klageren har haft privat bopæl på en landbrugsejendom på en  

 mindre ø, hvor han tillige har drevet et mindre landbrug.
 I juli 1999 har klageren anskaffet en motorbåd til 114.685 kr.  

 Der har i forbindelse med sagens behandling ved Landsskatteretten været  

 vedlagt  

 fotografier af båden.
 Klageren har opgjort sit befordringsfradrag således:
Antal arbejdsdage i 1999 221 Motorbåd Anskaffelsessum totalt Som fordeles således:
 114.685,00 kr.
Båd 80.000,00 kr.
Afskrives med 10 procent lineært til scrapværdi 20 procent,  

 svarende til pro anno 6.400,00 kr.
Motor med videre 35.685,00 kr.
Afskrives med 20 procent lineært til scrapværdi 20 procent,  

 svarende til pro anno 5.710,00 kr.
 Samlet  

 befordringsfradrag kan opgøres således:
 Daglig kørsel 3 kilometer á 1,39 kr.
 921,00 kr.
Person og cykelkort til Øfærgen 4.940,00 kr.
- privat del 15 procent - 741,00 kr.
Bilkort til Øfærgen 3.190,00 kr.
- driftsdel 25 procent - 797,00 kr.
- privat del 15 procent - 479,00 kr.
Bådudgifter Benzin, olie med videre 7.361,00 kr.
Afskrivning båd 6.400,00 kr.
Afskrivning motor 5.710,00 kr.
- privat del 15 procent - 2.920,00 kr.
Samlede befordringsudgifter 23.585,00 kr.
Reduceres med bundfradrag 24 kilometer á 1,39 kr. i 221 dage - 7.373,00 kr  

                                                                         .
Til fradrag 16.212,00 kr.
 De stedlige skattemyndigheder har forhøjet klagerens  

 indkomstopgørelse for indkomståret 1999 med 13.736 kr., og har således alene  

 godkendt befordringsfradrag med 2.476 kr.
 Skattemyndighederne har beregnet klagerens befordringsfradrag  

 således:
Person og cykelkort til Øfærgen 4.199 kr.
Bilkort til Øfærgen 1.914 kr.
 Egen båd, skønsmæssigt godkendt fradrag for personbefordring  

 med færge i 97 dage á 29 kr.
 2.813 kr.
I alt 8.926 kr.
Fradrag for 3 kilometer per dag reduceret med 24 kilometer per  

 dag - 6.450 kr.
Godkendt fradrag 2.476 kr.
 Til støtte herfor har skatteankenævnet anført, at der ikke  

 findes lovhjemmel til at indrømme fradrag for udgifter til befordring i egen  

 båd, hverken i ligningslovens § 9 C, bekendtgørelse nr. 873 af 17. oktober  

 1994  

 eller cirkulære nr. 72 af 17. april 1996. Nævnet har tillige bemærket, at der  

 ingen eksempler fra retspraksis foreligger, hvor sådanne udgifter er godkendt  

 fradraget.
 Nævnet har endvidere henvist til, at bekendtgørelse nr. 873 af  

 17. oktober 1994 ikke hjemler fradrag for individuelle udgifter til transport  

 med egen båd, idet bekendtgørelsens ordlyd efter nævnets opfattelse henviser  

 til kollektive transportformer.
 Vedrørende klagerens arbejdsmæssige forhold, har nævnet  

 bemærket, at henset til specialisttillæggets størrelse på 1.500 kr., som  

 efter  

 nævnets opfattelse højst kan dække 9 timers merarbejde månedligt, har  

 klageren  

 som regel været i stand til at benytte færgen.
 Klagerens repræsentant har over for Landsskatteretten nedlagt  

 påstand om, at indkomstopgørelsen for indkomståret 1999 nedsættes i  

 overensstemmelse med det selvangivne.
 Til støtte herfor har repræsentanten anført, at klageren opfylder  

 betingelserne i § 6, stk. 1, jf. § 5, stk. 1, jf. § 4, stk. 2 i  

 bekendtgørelse  

 nr. 873 af 17. oktober 1994, udstedt med hjemmel i ligningslovens § 9 C, stk.  

 4, for at foretage fradrag for befordringen med de direkte afholdte udgifter.  

 Særligt har repræsentanten bemærket, at det af § 6 i bekendtgørelse nr. 873  

 af  

 17. oktober 1994, direkte fremgår, at der kan foretages fradrag for de  

 faktiske  

 udgifter til færgetransport eller lign ved transport mellem hjem  

 og  

 arbejdsplads.
 Repræsentanten har herved henvist til, at § 4, stk. 2, nr. 1, i  

 bekendtgørelse nr. 873 af 17. oktober 1994 er opfyldt ved, at klageren  

 grundet  

 bopæls øens geografiske beliggenhed har været nødsaget til at anvende  

 søtransport, at § 4, stk. 2, nr. 2 i bekendtgørelse nr. 873 af 17. oktober  

 1994  

 er opfyldt ved, at det tidsmæssige forbrug vil være uforholdsmæssigt stort,  

 hvis klageren som følge af færgerutens afgangstidspunkter er henvist til at  

 overnatte i X i forbindelse med arbejde før klokken 7.00 og efter klokken  

 18.00, at § 4, stk. 2, nr. 3, i bekendtgørelse nr. 873 af 17. oktober 1994 er  

 opfyldt ved, at det vil være økonomisk urimeligt, hvis klageren blev påført  

 en  

 yderligere boligudgift ved overnatning i X.
 Vedrørende forståelsen af ordene færgetransport eller lign.  

 har repræsentanten gjort gældende, at lovgiver netop har valgt en så elastisk  

 formulering for at sikre en individuel skattemæssig behandling af øboere,  

 henset til disses særegne forhold, idet både cirkulæret til ligningsloven  

 samt  

 Ligningsvejledningen for 1999 udtrykkeligt anfører, at bestemmelsen er  

 udformet  

 med særlig sigte på denne gruppe af lønmodtagere.
 Endvidere har repræsentanten gjort gældende, at den eneste  

 transportform, der er sammenlignelig med færgetransport nødvendigvis er  

 transport med egen båd, hvorfor en rent sproglig fortolkning af bestemmelsen  

 ligeledes fører til det resultat, at der i bestemmelsen er hjemmel til  

 fradrag  

 for de direkte forbundne faktiske udgifter ved brug af egen båd.
Repræsentanten har desuden bemærket, at klageren alene har indkøbt  

 båden som en direkte konsekvens af udnævnelsen til stedfortræder i selskabet  

 som følge af de hermed forbundne variable arbejdstider.
Efter repræsentantens  

 opfattelse er det således en nødvendighed for klagerens udførelse af sit  

 arbejde, at han er i stand til at udvise en høj grad af fleksibilitet og  

 dermed  

 være ubundet af færgerutens fartplan.
Endvidere har repræsentanten anført, at  

 selv i fald klageren anvender færgen, betyder dette en uforholdsmæssig lang  

 transporttid.
Herudover har repræsentanten om selve båden bemærket, at denne  

 ikke fremviser de store rekreative muligheder, og den absolut er i den  

 billige  

 ende.
Repræsentanten har herved henvist til fotografierne af båden.
 Repræsentanten har yderligere anført, at den omhandlede båd er  

 indkøbt direkte i konsekvens af klagerens udnævnelse til stedfortræder, at  

 den  

 omhandlede båd er en nødvendig forudsætning for klagerens udførelse af  

 arbejdet, at fartplanen for færgeruten X til bopæls øen forhindrer den  

 nødvendige fleksibilitet i hans ansættelse, at han ved sin beregning af  

 befordringsfradraget udtrykkeligt har undtaget den beskedne private  

 anvendelse,  

 at bekendtgørelsens § 6, stk. 1, bør fortolkes således, at der sker en  

 økonomisk ligestilling mellem øboere og lønmodtagere med bopæl på fastlandet,  

 at bekendtgørelsens § 6, stk. 1, bør fortolkes således, at anvendelsen af  

 privat båd til brug for befordring mellem bopæl og arbejdsplads er  

 sammenlignelig med færgetransport på den samme strækning, og at det for at  

 tilgodese hensynet til at kunne tiltrække og bevare kvalificeret arbejdskraft  

 i  

 mindre øsamfund er en nødvendig forudsætning, at der sker en individuel  

 skattemæssig behandling på grund af de særegne forhold.
 Endelig har repræsentanten henvist til, at det af forskellig  

 øvrig lovgivning, herunder EU-lovgivning, fremgår, at der skal tages særlig  

 hensyn til øsamfund, hvorfor en formålsfortolkning må betyde, at transport i  

 egen båd er dækket af ordene færgetransport eller lign., og at  

 der dermed er  

 hjemmel til fradrag herfor.
 Landsskatteretten skal  

 udtale:
Efter ligningslovens § 9 C, stk. 1-3, kan der foretages fradrag  

 for befordring mellem sædvanlig bopæl og arbejdspladsen.
Fradraget beregnes  

 med  

 baggrund i den normale transportvej ved bilkørsel ud fra satser, der  

 fastsættes  

 af Ligningsrådet.
Det er som udgangspunkt uden betydning for fradraget,  

 hvordan  

 befordringen rent faktisk foretages.
 I henhold til dagældende ligningslovs § 9 C, stk. 4, er  

 ministeren bemyndiget til at fastsætte nærmere regler for befordringsfradrag  

 efter ligningslovs § 9 C, stk. 1-3. Denne bemyndigelse har ministeren  

 udnyttet  

 til at udstede bekendtgørelse nr. 873 af 17. oktober 1994, hvis §§ 4 til 6,  

 stk. 1, har følgende ordlyd:
   

  

 § 4  

  

 . Fradrag efter  

 ligningslovens § 9 C er betinget af, at den skattepligtige over for  

 skattemyndigheden oplyser antallet af arbejdsdage og antallet af befordrede  

 kilometer pr. arbejdsdag mellem sædvanlig bopæl og arbejdsplads  

 (transportvejen). Uanset den skattepligtiges valg af transportmiddel beregnes  

 transportvejen på grundlag af den normale transportvej ved bilkørsel.
 Stk. 2. Ved normal transportvej ved bilkørsel forstås den  

 strækning, der skal tilbagelægges med bil, under hensyntagen til:
1) de givne geografiske forhold, 2) tidsmæssigt forbrug og 3) økonomisk rimelighed.
 § 5  

  

 . Hvis den  

 skattepligtige på grund de i § 4, stk. 2, nævnte forhold på en del eller på  

 hele strækningen mellem hjem og arbejdsplads må anvende færgetransport eller  

 lign., beregnes befordringsfradraget for denne befordring efter § 6.
§ 6  

  

 . Den  

 skattepligtige kan mod dokumentation foretage fradrag for faktiske udgifter  

 til  

 færgetransport eller lign. Landsskatteretten skal bemærke, at ordene færgetransport eller  

 lign. i § 6 i bekendtgørelse nr. 873 af 17. oktober 1994, ikke kan  

 antages at  

 hjemle fradrag for enhver type af transport ad søvejen.
Retten finder  

 herefter  

 ikke, at klagerens udgifter til befordring i egen båd er fradragsberettigede,  

 idet befordring i egen båd ikke kan anses for omfattet af § 6 i  

 bekendtgørelse  

 nr. 873 af 17. oktober 1994. Den påklagede skatteansættelse stadfæstes  

 derfor.
