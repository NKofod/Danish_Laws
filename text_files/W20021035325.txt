 Der blev  

 blandt andet klaget over, at lægerne burde have opereret patienten på et  

 tidligere tidspunkt.
Klage  

 over at hormonproducerende hypofysesvulst med synspåvirkning ikke blev  

 kontrolleret tilstrækkeligt og ikke blev opereret på et tidligere tidspunkt Nævnet fandt grundlag for at kritisere den behandlende overlæge  

 på medicinsk afdeling, idet han på et langt tidligere tidspunkt burde have  

 opdaget, at der ikke var tilstrækkelig effekt af den medicinske behandling og  

 dermed have henvist til operation på neurokirurgisk afdeling.
Nævnet oplyste, at patienter med prolaktinudskillende  

 hypofyseknuder (prolaktinom) primært behandles medicinsk med Dostinex eller  

 Bromopar.
Den medicinske behandling medfører i reglen, at knuden skrumper og  

 en  

 eventuelt påvirkning af synsfunktionen forsvinder eller aftager.
Det er  

 imidlertid  

 velkendt, at der undertiden ikke er tilstrækkelig effekt af den medicinske  

 behandling.
Hvis synet påvirkes, er det yderst vigtigt at behandlingseffekten  

 følges med hyppige kontroller af prolaktin indholdet i blodet, kontrol af  

 synsfunktionen og kontrolscanninger af hypofysen.
Et utilfredsstillende fald  

 af  

 prolaktin ved en kontrol indikerer, at der ikke er indtrådt reduktion af  

 knudens størrelse.
Såfremt der er manglende effekt af behandlingen med  

 påvirkning af synet, er det nødvendigt at henvise til neurokirurgisk afdeling  

 med henblik på operation.
Nævnet fandt, at den behandlende overlæge på medicinsk afdeling  

 den 23. august 1999 burde havde vurderet tallet for prolaktin, da det forelå  

 med henblik på en vurdering af den medicinske behandling.
Endvidere burde han  

 den 27. september 1999 have vurderet effekten af den supplerende behandling  

 efter 2 - 4 uger, idet det var usikkert om tillæg af Dostinex havde effekt.
 Nævnet fandt videre, at den behandlende overlæge på medicinsk  

 afdeling den 17. november 1999 ikke foretog en tilstrækkelig vurdering af  

 patientens tilstand, og det var kritisabelt, at han først planlagde den næste  

 kontrol  

 tre måneder senere, da han ikke havde viden om effekten af behandlingen.  

 Nævnet  

 fandt videre, at han den 29. februar 2000 heller ikke fortog en tilstrækkelig  

 vurdering af hendes tilstand, på trods af at forløbet klart viste, at den  

 medicinske behandling ikke havde den ønskede effekt.
