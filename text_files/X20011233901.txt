Genbeskatning af underskud   udtræden af  

 under-sambeskatning sidestillet med udtræden af sambeskatning Reference:
Ligningslovens § 33 E Ligningsvejledningen 2000, S.D.5.1 Spørgsmålet til Ligningsrådet var  

 følgende:
Kan Ligningsrådet bekræfte, at der ikke sker  

 genbeskatning af underskud som følge af overdragelse af U1 fra M2 til  

 M1? Sagens faktiske omstændigheder:
 M1 er moderselskab i en koncern, hvis  

 forretningsområde er udvikling, produktion og salg af elektronisk  

 udstyr.
M2 fungerer som produktions- og salgsselskab.
M2's  

 udenlandske datterselskab, U1, er et udviklingsselskab.
 Herudover har M2 yderligere to udenlandske  

 datterselskaber, U2 og U3. Alle datterselskaber er 100% ejede af M2.
 Alle selskaber, bortset fra U3, indgår i dansk  

 sambeskatning.
 M2 har været øverste moderselskab i  

 sambeskatningen til og med indkomståret 1999.
+++FIGUR+++ M1 er stiftet ved en aktieombytning i løbet af  

 indkomståret 1999. M1 fungerer nu som holdingselskab for koncernen, og  

 fra og med indkomståret 2000 er M1 øverste moderselskab i  

 sambeskatningen.
 Situationen kan illustreres således:
 I tilfælde, hvor en sambeskattet koncern udvides med  

 et nyt moderselskab, som herefter er øverste enhed i sambeskatningen,  

 anses den tidligere sambeskatning efter fast praksis for fortsat at  

 bestå som en under-sambeskatning i den nye sambeskatning, jf.  

 eksempelvis Ligningsrådets afgørelser i TfS 1993, 294 og TfS  

 1998, 333.
 For at adskille udviklingsaktiviteten fra koncernens  

 øvrige aktiviteter påtænkes det at placere ejerskabet af  

 U1 direkte under M1. U1 vil således herefter ikke længere  

 være et datterselskab til M2, men derimod et søsterselskab.
 U1 skal efter overdragelsen fortsat indgå i  

 sambeskatningen med M1.
 Situationen efter den påtænkte overdragelse  

 kan illustreres således:
 Forespørger ønskede bekræftet, at der  

 ikke ville ske genbeskatning af underskud i U1, selvom selskabet  

 udtrådte af under-sambeskatningen, når U1 og dettes tidligere  

 moderselskab, M2, forblev omfattet af koncern-sambeskatningen.
 Told- og Skattestyrelsens indstilling og begrundelse:
 Ligningslovens § 33 E, stk. 1, 1. pkt. er  

 sålydende:
"Hvis et udenlandsk selskab, som udtræder af  

 sambeskatning efter selskabsskattelovens § 31, i sambeskatningsperioden har  

 haft underskud, som er fradraget i andre selskabers skattepligtige indkomst,  

 og som ikke modsvares af senere års overskud, forhøjes  

 moderselskabets skattepligtige indkomst med et tilsvarende beløb i det  

 indkomstår, hvor selskabet udtræder af sambeskatningen." Spørgsmålet i sagen er herefter, hvorvidt  

 udtræden af en "under-sambeskatning" er omfattet af bestemmelsen,  

 når det udtrædende selskab forbliver i den overordnede  

 koncern-sambeskatning.
Problemstillingen er behandlet i cirkulære nr. 82 af  

 29. maj 1997 om international beskatning.
Af cirkulærets pkt. 6.5.1  

 fremgår bl.a. følgende:
"Såfremt en eksisterende sambeskatning (...)  

 udvides med et nyt koncernmoderselskab skal der ikke ske genbeskatning.
Dette  

 er tilfældet, hvor et koncernmoderselskab (K) ejer 50 pct. af aktierne  

 i et andet dansk selskab (MI). MI har et helejet udenlandsk datterselskab  

 (U). MI og U er sambeskattede, og der er under sambeskatningen fratrukket et  

 nettounderskud hidrørende fra U.
K erhverver herefter de resterende 50  

 pct. af aktierne i MI, og der etableres en sambeskatning omfattende K, MI og  

 U.
I dette tilfælde vil der fortsat bestå en  

 sambeskatning mellem MI og U, hvor MI og U kan udnytte hinandens underskud  

 fra tiden inden udvidelsen.
Det selskab, der er skattesubjekt i relation til  

 genbeskatning af underskuddene under den gamle sambeskatning mellem MI og U  

 (nemlig MI) indgår fortsat i den udvidede sambeskatning.
Efter udvidelsen er K skattesubjekt i relation til  

 genbeskatning af underskud udnyttet i sambeskatningen efter udvidelsen.  

 Såfremt U herefter opnår overskud vil underskud udnyttet under  

 den gamle sambeskatning fortrinsvis komme til genbeskatning." I den konkrete sag skal underskuddene i U1 ifølge  

 cirkulæret således opdeles i 2 grupper, nemlig 1.
underskud hidrørende fra de indkomstår, hvor  

 M2 var øverste enhed i sambeskatningen, dvs. til og med  

 indkomståret 1999, og 2.
 underskud hidrørende fra de indkomstår, hvor  

 M1 er øverste enhed i sambeskatningen, dvs. fra og med  

 indkomståret 2000.
 Skattesubjektet i relation til genbeskatning af  

 underskuddene under pkt. 1 er ifølge cirkulæret M2, mens M1 er  

 skattesubjekt i relation til genbeskatning af underskuddene under pkt. 2.
 Cirkulæreteksten giver imidlertid ikke entydigt svar  

 på, om overdragelsen af U1 til M1 faktisk udløser genbeskatning  

 af underskuddene under pkt. 1, eller om genbeskatningen først  

 udløses, når U1 efterfølgende opnår overskud eller  

 endeligt udtræder af sambeskatningen med M1.
 Cirkulæret anfører blot, hvem der i givet  

 fald er skattesubjekt for genbeskatningen.
 Efter ligningslovens § 33 E, stk. 1 er det en betingelse  

 for genbeskatning af underskud, at U1 "udtræder af sambeskatning efter  

 selskabsskattelovens § 31".
På den ene side kan det anføres, at der rent  

 administrativt kun er tale om én sambeskatning efter  

 selskabsskattelovens § 31, nemlig en sambeskatning mellem M1 som moderselskab  

 og et antal andre selskaber i koncernen.
Denne sambeskatning udtræder  

 U1 ikke af.
 På den anden side kan det anføres, at  

 Ligningsrådets praksis med at tillade under-sambeskatninger  

 indebærer, at disse under-sambeskatninger i det hele betragtes som en  

 selvstændig sambeskatningsenhed, som er underlagt reglerne i  

 selskabsskattelovens § 31 samt det til enhver tid gældende  

 sambeskatningscirkulære, jf. senest Told- og Skattestyrelsens  

 cirkulære nr. 44 af 21. december 2000.
 En under-sambeskatning sidestilles derfor ikke kun i  

 relation til reglerne om fordeling af underskud, men i relation til hele  

 regelsættet om opgørelse af sambeskatningsindkomsten som en  

 selvstændig sambeskatning efter selskabsskattelovens § 31. Det er  

 på denne baggrund Told- og Skattestyrelsens opfattelse, at en  

 under-sambeskatning også i relation til ligningslovens § 33 E må  

 sidestilles med en sambeskatning efter selskabsskattelovens § 31.
 Overdragelsen af U1 til M1 indebærer, at U1 forlader  

 den sambeskatningsenhed, som oprindeligt blev etableret i medfør af  

 selskabsskattelovens § 31, og som fortsat anses at eksistere som en  

 selvstændig sambeskatningsenhed under den udvidede sambeskatning med  

 det nye moderselskab.
 Overdragelsen af U1 til M1 medfører derfor efter  

 Told- og Skattestyrelsens opfattelse, at selskabet skal anses for  

 udtrådt af sambeskatningen med M2. Der skal derfor ske genbeskatning af  

 udnyttede underskud, hidrørende fra indkomståret 1999 og  

 tidligere, i det omfang disse underskud ikke modsvares af senere overskud,  

 jf. ligningslovens § 33 E, stk. 1. Genbeskatningen skal ske hos M2.
 Der skal derimod ikke ske genbeskatning af udnyttede  

 underskud, hidrørende fra indkomståret 2000 og senere, da  

 skattesubjektet for genbeskatning af disse underskud er M1, og  

 sambeskatningen med dette selskab er U1 ikke udtrådt af.
 Ligningsrådets afgørelse:
 Ligningsrådet tiltrådte Told- og  

 Skattestyrelsens indstilling.
