Betænkning afgivet af Skatteudvalget den  

 5. maj 1999 Betænkning over Forslag til lov om  

 ændring af selskabsskatteloven m.fl. love (Justering af reglerne om forsikringsselskabers fradrag) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Forsikring & Pension og Kommunernes gensidige  

 Forsikringsselskab.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, FP og KRF):
Til § 1 1) I det under nr. 2 foreslåede § 13, stk. 8,  

 1. pkt., ændres »og derefter udbytter omfattet af en  

 dobbeltbeskatningsoverenskomst« til: »og udbytter, der er skattefritaget  

 efter en dobbeltbeskatningsoverenskomst«.
 2) I det under nr. 2 foreslåede § 13, stk. 8,  

affattes 3. pkt. således:
»For det indkomstår, hvori aktier eller fast ejendom  

 sælges, reduceres summen af udbytter og avancer som opgjort efter 1. og  

 2. pkt. med en skattepligtig fortjeneste ved salget, og summen af udbytter og  

 avancer som opgjort efter 1. og 2. pkt. tillægges et fradragsberettiget  

 tab ved salget.« 3) I det under nr. 2 foreslåede § 13, stk.  

 9, indsættes to steder efter »den forsikringstekniske rente«: »for  

 egen regning«.
Til § 2 4) Nr. 1 affattes således:
 »1. § 3, stk. 3, affattes således:
»Stk. 3. Ved opgørelsen af fortjenesten og tabet som  

 nævnt i selskabsskattelovens § 13, stk. 8,  3. pkt., som affattet ved  

 denne lovs § 1, nr. 2, medregnes alene den del af den skattepligtige  

 fortjeneste eller tab, der vedrører perioden efter den 1. januar  

 1998.«« Bemærkninger Til nr. 1 Der foreslås en præcisering af, hvilke  

 udenlandske udbytter der kan give anledning til underskudsbegrænsning.  

 Med den formulering, der er indeholdt i lovforslaget, henregnes alle  

 udbytter, der er omfattet af en dobbeltbeskatningsoverenskomst, til det  

 beløb, der giver anledning til fradragsbegrænsning.
Baggrunden  

 er en formodning om, at selskaberne opnår en lempelse (credit) for den  

 skat, der hviler på udbyttet i udlandet.
Der kan imidlertid være tilfælde, hvor det  

 forhold, at udbyttet er omfattet af en dobbeltbeskatningsoverenskomst, ikke  

 medfører en lempelse, der kan sidestilles med skattefrihed.
Hvis man i  

 disse tilfælde medregner udbyttet til fradragsbegrænsningen, kan  

 det give anledning til dobbeltbeskatning.
 Det foreslåede ændringsforslag har til  

 formål at justere bestemmelsen således, at  

 fradragsbegrænsningen, som det har været tilsigtet med det  

 fremsatte lovforslag, kun vedrører udbytter, der er skattefrie efter  

 en dobbeltbeskatningsoverenskomst.
Til nr. 2 Det foreslåede § 13, stk. 8, 3. pkt., har til  

 formål at sikre en efterregulering i de tilfælde, hvor  

 lagerprincippet løbende har ført til en  

 fradragsbegrænsning, men hvor der på grund af en  

 ejertidsafhængig beskatning konstateres en skattepligtig fortjeneste  

 ved realisation.
Der er således tale om et værn mod  

 dobbeltbeskatning.
Hvis der konstateres et fradragsberettiget tab ved  

 realisation, og dette tab allerede er fratrukket ved  

 indkomstopgørelsen efter lagerprincippet, skal der på  

 tilsvarende måde ske en regulering i forbindelse med realisationen.
Med  

 den foreslåede formulering i lovforslaget har det været  

 hensigten, at dette skulle følge af, at der er tale om en  

 nettoopgørelse af fortjeneste og tab.
Dette kommer imidlertid ikke til  

 udtryk i den foreslåede lovtekst.
Med ændringsforslaget  

 præciseres indholdet af bestemmelsen.
For at sikre, at tabet ikke fradrages to gange,  

 præciseres det med ændringsforslaget, at det realiserede tab skal  

 tillægges det beløb, der kan give anledning til  

 fradragsbegrænsning.
I stedet for det nuværende nettoprincip vil  

 behandlingen af gevinst og tab blive behandlet hver for sig i relation til  

 bestemmelsen i § 13, stk. 8, 3. pkt.
Til nr. 3 Den opgjorte driftskonto til brug for  

 skatteopgørelsen er et udtryk for, om selve forsikringsvirksomheden  

 kan siges at give et overskud eller et underskud.
Udgifterne består af betalinger og  

 hensættelser til de forsikrede.
Herudover er der driftsudgifter  

 forbundet med driften af forsikringsvirksomheden.
På  

 indtægtssiden indgår selskabets præmieindtægter.  

 Præmierne er forudbetalte, hvorfor de tidsmæssigt ligger forud  

 for udbetalingerne m.v. til de forsikrede, der er bagudbetalte.  

 Forsikringsselskabet har således de indbetalte præmier til  

 rådighed i en periode, og de giver dermed anledning til en  

 renteindtægt.
Denne renteindtægt betegnes den forsikringstekniske  

 rente.
 Det præciseres, at det regnskabsmæssige begreb  

 »den forsikringstekniske rente«, hvoraf 50 pct. skal medregnes, er den  

 forsikringstekniske rente for egen regning.
Til nr. 4 Det er i lovforslagets § 2 tydeliggjort, at fortjeneste  

 for perioden efter den 1. januar 1998 skal medregnes ved opgørelsen af  

 selskabsskattelovens § 13, stk. 11, 3. pkt.
Som følge af præciseringen ved  

 ændringsforslagets nr. 2 af bestemmelsen i selskabsskattelovens § 13,  

 stk. 8, hvorefter summen af udbytter og avancer efter § 13, stk. 8, 1. og 2.  

 pkt., skal  tillægges et fradragsberettiget tab, er der behov for  

 præcisering af de regler, der vedtoges med lov nr. 420  af 26. juni  

 1998 om, hvilke fortjenester og tab, der skal medregnes.
Justeringen af  

 ikrafttrædelsesbestemmelsen har således til formål at  

 sikre, at bestemmelsen kan rumme både skattepligtige fortjenester og  

 fradragsberettigede tab.
 Ved lov nr. 1026 af 23. december 1998 blev  

 selskabsskattelovens § 13, stk. 11, ændret til § 13, stk. 8, men  

 henvisningen i § 3, stk. 3, i lov nr. 420 af 26. juni 1998 til  

 selskabsskattelovens § 13, stk. 11, blev imidlertid ikke konsekvensrettet.  

 Det foreslås i ændringsforslaget at ændre henvisningen til  

 den korrekte bestemmelse.
 Det foreslås af lovtekniske grunde at affatte § 3,  

 stk. 3, i lov nr. 420 af 26. juni 1998 på ny med de to nævnte  

 ændringer.
