Betænkning afgivet af Klima-, Energi- og Bygningsudvalget den 19. marts 2015 Betænkning over Forslag til lov om ændring af lov om anvendelse af Danmarks undergrund (Gennemførelse af offshoresikkerhedsdirektivet, subsidiært ansvar for afvikling af anlæg, plan for afvikling af anlæg, sikkerhedsstillelse, forlængelse af geotermitilladelser, beredskab for forsyningsmæssige forhold, forsikring, digital kommunikation m.v.) [af klima-, energi- og bygningsministeren (Rasmus Helveg Petersen)]:
1. Ændringsforslag Klima-, energi- og bygningsministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 28. januar 2015 og var til 1. behandling den 5. februar 2015. Lovforslaget blev efter 1. behandling henvist til behandling i Klima-, Energi- og Bygningsudvalget.
 Udvalget anmoder om at få lovforslaget henvist til fornyet behandling efter 2. behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og klima-, energi- og bygningsministeren sendte den 31. oktober 2014 dette udkast til udvalget, jf.
KEB alm. del  bilag 32. Den 29. januar 2015 sendte klima-, energi- og bygningsministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til klima-, energi- og bygningsministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af klima-, energi- og bygningsministeren, tiltrådt af udvalget:
 1) I det under nr. 15 foreslåede kapitel 7 a indsættes i § 24 d, stk. 4, 1. pkt., efter »offshoresikkerhedsloven«: »eller havmiljøloven«.
[Præcisering] 2) I det under nr. 15 foreslåede kapitel 7 a ændres i § 24 d, stk. 5, 2. pkt., »stk. 1« til: »stk. 2«.
[Rettelse af henvisning] 3) I det under nr. 15 foreslåede kapitel 7 a indsættes i § 24 g, stk. 2, før »anvendelse«: »en hensigtsmæssig«.
[Præcisering] 4) I det under nr. 19 foreslåede § 28 d ændres i stk. 2, 1. pkt., »inddragelse« til: »deltagelse.« [Ændret formulering] Bemærkninger Til nr. 1 Der er tale om en præcisering af, at tilsynsmyndigheden både omfatter tilsynsmyndigheden i henhold til offshoresikkerhedsloven og tilsynsmyndigheden i henhold til havmiljøloven.
En beslutning i medfør af havmiljøloven om, at en operatør forbydes fortsat drift af en platform med tilhørende rørledningssystem beliggende inden for sikkerhedszonen, medfører efter forslagets § 24 d, stk. 4, 1. pkt., at der skal ske en underretning fra tilsynsmyndigheden i henhold til havmiljøloven til klima-, energi- og bygningsministeren.
Klima-, energi- og bygningsministeren skal herefter underrette rettighedshaveren om beslutningen, jf. forslagets § 24 d, stk. 4, 2. pkt.
Til nr. 2 Der er tale om en rettelse, idet der skal henvises til stk. 2 og ikke stk. 1.
Til nr. 3 Der tilføjes »en hensigtsmæssig« foran ordet »anvendelse«.
Der er tale om en præcisering, således at det fremgår, at der både er tale om en hensigtsmæssig udnyttelse af en forekomst eller en hensigtsmæssig anvendelse af den pågældende geologiske struktur.
Til nr. 4 Der er tale om ændret formulering således, at der bruges ensartet sprogbrug i forhold til formuleringen i stk. 1.
Julie Skovsby (S) Jens Joel (S) Karin Gaardsted (S) Jesper Petersen (S) Pernille Rosenkrantz-Theil (S) Jacob Lund (S) Flemming Møller Mortensen (S) Andreas Steenberg (RV) Lone Loklindt (RV) Lotte Rod (RV) Steen Gade (SF) fmd.
Lisbeth Bech Poulsen (SF) Per Clausen (EL) Frank Aaen (EL) Lars Dohn (EL) Thomas Danielsen (V) nfmd.
Kristian Pihl Lorentzen (V) Jacob Jensen (V) Lars Christian Lilleholt (V) Ellen Trane Nørby (V) Jens Ejner Christensen (V) Eyvind Vesselbo (V) Mikkel Dencker (DF) Liselott Blixt (DF) René Christensen (DF) Kim Christiansen (DF) Villum Christensen (LA) Mike Legarth (KF) Charlotte Dyremose (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
