 I medfør af § 28, stk. 5, og § 29, stk. 2, i lov nr. 454 af 10. juni 1997  

 om social service som ændret ved lov nr. 980 af 17. december 1997, fastsættes  

 følgende:
Merudgiftsydelse § 1.  Til forsørgelse i hjemmet af børn og unge under  

 18 år med betydelig og varigt nedsat fysisk eller psykisk funktionsevne eller  

 indgribende kroniske eller langvarige lidelser yder kommunen dækning af de  

 nødvendige merudgifter.
 Stk. 2.  Med indgribende lidelse forstås, at lidelsen  

 skal være af en sådan karakter, at den har alvorlige følger i den daglige  

 tilværelse.
Stk. 3.  Med kronisk lidelse forstås sygdomstilstande  

 o.l., som fra det tidspunkt, hvor de opstår, normalt vil vare i flere år, Stk. 4.  Med langvarig lidelse forstås, at lidelsen  

 normalt skønnes at vare et år eller mere.
§ 2.  Barnet eller den unge skal bo hos forældrene  

 eller andre pårørende.
Børn eller unge, der af kommunen er anbragt uden for  

 hjemmet, anses ikke for hjemmeboende.
 § 3.  Der ydes alene hjælp til dækning af nødvendige  

 merudgifter, som er en følge af den nedsatte fysiske eller psykiske  

 funktionsevne eller den kroniske eller langvarige lidelse hos barnet eller  

 den unge.
 Stk. 2.  Beløbet til dækning af merudgifter er  

 uafhængigt af forsørgerens indtægt og skattefrit.
 § 4.  Merudgifterne kan fastsættes på grundlag af  

 sandsynliggjorte eller dokumenterede udgifter.
 § 5.  Der kan ikke ydes dækning af merudgifter, hvis  

 det samlede beløb er mindre end 1/8 af standardbeløbet, jf. lovens § 28, stk.  

 3.
Hjælp til dækning af tabt arbejdsfortjeneste Beregning § 6.  Hjælp til dækning af tabt arbejdsfortjeneste er  

 en bruttoydelse, hvoraf der betales skat og arbejdsmarkedsbidrag.
§ 7.  Til personer, der opfylder betingelserne for at  

 få hjælp til dækning af tabt arbejdsfortjeneste, er udgangspunktet for  

 beregningen Stk. 2.  Tillæg, som er et integreret led i lønnen,  

 indgår i beregningsgrundlaget, hvis pågældende normalt modtager tillæggene.
 § 8.  Der kan ikke ydes kompensation for fremtidige  

 ydelser, herunder lønstigninger og bidrag til pensionsordninger.
 § 9.  Med beregning af hjælp til dækning af tabt  

 arbejdsfortjeneste skal der tages hensyn til de besparelser, som  

 arbejdsophøret medfører, dog ikke besparelser vedrørende  

 fagforeningskontingent og bidrag til arbejdsløshedsforsikring.
 Stk. 2.  Fradragene sker i den nettoydelse, som  

 fremkommer, efter at der er foretaget beregning af skat og  

 arbejdsmarkedsbidrag.
Regulering § 10.  Bruttoydelsen reguleres een gang årligt pr. 1.  

 januar med satsreguleringsprocenten, jf. lov om en satsreguleringsprocent.
Tillæg til ferieformål § 11.  Til personer, der modtager hjælp til dækning af  

 tabt arbejdsfortjeneste, beregnes ved årsskiftet et tillæg til ferieformål på  

 1 pct. af bruttoydelsen i det forudgående kalenderår.
Beløbet udbetales pr.  

 1. maj.
 Stk. 2.  Beregningerne for 1998 foretages kun på  

 grundlag af perioden maj til december, da beregningerne for den foregående  

 periode, der blev afsluttet 1. maj 1998, omfatter månederne januar til april.
§ 12.  Til personer, der ophører med at modtage hjælp  

 til dækning af tabt arbejdsfortjeneste, udbetales et tillæg på 12,5 pct. af  

 bruttoydelsen inden for de forudgående 12 måneder.
Tillæg, beregnet efter §  

 11, indgår ikke i beregningsgrundlaget.
Afviklingsperiode § 13.  Hjælp til dækning af tabt arbejdsfortjeneste  

 udbetales i 3 måneder efter udgangen af den måned, hvor betingelserne for at  

 modtage hjælpen er bortfaldet.
 Stk. 2.  Reglen i stk. 1 gælder ikke, når modtageren har  

 truffet aftale med kommunalbestyrelsen om, at hjælpen ydes i en på forhånd  

 fastsat periode, eller når afviklingsperioden efter modtagerens ønske  

 fastsættes til en kortere periode.
 Stk. 3.  Opnår modtageren i afviklingsperioden en  

 arbejdsindtægt, ophører udbetalingen af hjælp, i det omfang indtægten  

 modsvarer den ydede hjælp.
 § 14.  Bekendtgørelsen træder i kraft den 1. juli  

 1998.
 Stk. 2.  Samtidig ophæves Socialministeriets  

 bekendtgørelse nr. 239 af 10. april 1990 som senest ændret ved  

 Socialministeriets bekendtgørelse nr. 1206 af 27. december 1993.
