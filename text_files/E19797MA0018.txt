 Der var rejst spørgsmål om den afgiftsmæssige stilling for den af børne-  

 og ungdomsorganisationerne udøvede virksomhed.
Organisationerne ejer en række hytter og ferielejre, som i størst muligt  

 omfang benyttes til organisationernes eget brug, ligesom de ejer en række  

 lejrpladser, der udlejes til grupper, som ofte kun betaler et symbolsk beløb  

 til dækning af bl.a. tilsyn med stedet.
Udlejning af hytter mv. sker ofte på  

 hverdage til forskellige institutioner, såsom børnehaver m fl, men kun af  

 hele bygningen (ferielejren), og ikke til enkeltpersoner.
Lejen af hytter mv.  

 betales med et bestemt beløb for hver person pr. døgn.
I ganske enkelte  

 tilfælde er der i lejebeløbet også inkluderet forplejning, som er forbeholdt  

 deltagerne i lejren.
Indtægterne herved tilsigter ikke at give overskud.
Nogle af organisationerne tilbyder sejladsarbejde, der foregår i et  

 særligt sejlcenter, hvor der findes forskellige fartøjer og udstyr.
Der  

 tilbydes instruktion i brugen af bådene samt de sikkerhedsregler, der er  

 forbundet hermed.
 Nævnet traf afgørelse om, at organisationernes udlejning af hytter,  

 ferielejre og lejrpladser er undtaget fra afgiftspligten, jf. lovens § 2,  

 stk. 3, punkt h, 1. pkt. (udlejning af fast ejendom), samt at der kan bortses  

 fra afgift af betalingen for den forplejning, der ydes i forbindelse med  

 udlejningen af hytter mv.
 Nævnet traf endvidere afgørelse om, at organisationernes undervisning og  

 instruktionsvirksomhed mv. vedrørende sejladsarbejdet samt den udlejning af  

 både, der sker i tilslutning hertil, ligeledes er undtaget fra  

 afgiftspligten, jf. lovens § 2, stk. 3, punkt e (sportsaktiviteter).
