 I tilslutning til udenrigsministeriets bekendtgørelse nr. 35 af 22.  

 november 1938 og efterfølgende bekendtgørelser, senest nr. 53 af 20. august  

 1980, Lovtidende C, meddeles det, at følgende lande med virkning fra de  

 angivne datoer har tiltrådt den i Bruxelles den 25. august 1924 undertegnede  

 internationale konvention om indførelse af visse ensartede regler om  

 konnossementer:
Salomonøerne.................................. 7. juli 1978 Bolivia.......................................28. november 1982.
 Vedrørende Salomonøernes tiltrædelse af konventionen bemærkes, at  

 Salomonøerne indleverede et successionsinstrument den 17. september 1981, men  

 at konventionen anses for at være trådt i kraft den 7. juli 1978, er datoen  

 for Salomonøernes opnåelse af uafhængighed.
 I henhold til artikel 15 har Nederlandene opsagt konventionen med virkning  

 fra den 26. april 1983.
 I tilslutning til udenrigsministeriets bekendtgørelse nr. 96 af 20.  

 oktober 1977 og ovennævnte bekendtgørelse nr. 53 af 20. august 1980,  

 Lovtidende C, meddeles det, at følgende lande med virkning fra de angivne  

 datoer har tiltrådt eller ratificeret den i Bruxelles den 23. februar 1968  

 undertegnede protokol om ændring af konventionen:
Sri Lanka.....................................21. januar 1982 Nederlandene..................................26. juli 1982 Egypten.......................................30. april 1983.
 Nederlandene har i sit ratifikationsinstrument anført, at det forbeholder  

 sig ret til ved lovbestemmelse at fastsætte, at ihændehaveren af et  

 konnossement i de i konventionens artikel 4, stk. 2 c) - p), nævnte tilfælde  

 vil kunne påvise fejl begået af bortfragteren selv, eller af dennes ansatte,  

 der ikke er omfattet af afsnit a).
 Egypten har i sit ratifikationsinstrument taget forbehold over for artikel  

 8 i protokollen.
Storbritannien har meddelt, at protokollen med virkning fra den 1. februar  

 1981 tillige omfatter Bermudaøerne og Hongkong.
Udenrigsministeriet, den 9.  

 september 1983 F.M.
