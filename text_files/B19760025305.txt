 I medfør af § 33 i lov om rettens pleje, jfr. lovbekendtgørelse nr. 1 af  

 2. januar 1975, fastsættes:
 § 1.  Ved retterne føres retsbog, dombog og  

 stemmegivningsbog.
Stk. 2.  I dombogen indføres domme.
Kendelser føres i  

 dombogen, hvis de er egnede dertil, ellers føres de retsbogen.
 § 2.  Ved skifteretterne føres skiftebog og dombog  

 efter samme retningslinier, som anført i § 1 for retsbog og dombog.
§ 3.  Ved fogedretterne føres fogedbog og auktionsbog.  

 Foged- og auktionskendelser indføres heri.
Kendelser kan dog føres i  

 almindelig dombog, hvis de er egnede dertil.
 § 4.  Antallet af retsbøger fastsættes af dommeren  

 (præsidenten eller den beskikkede dommer). Ved underretterne skal der  

 indrettes bøger for henholdsvis den borgerlige retspleje og  

 strafferetsplejen.
 § 5.  Efter dommerens (præsidentens eller den  

 beskikkede dommers) bestemmelse kan bøgerne indrettes efter løsbladssystem  

 eller som faste protokoller.
Stk. 2.  Ved anvendelse af løsbladssystem skal bladene  

 løbende pagineres og indsættes i løsbladsbind.
Med passende mellemrum  

 foretages indbinding.
§ 6.  Faste protokoller skal være paginerede.
De  

 autoriseres af dommeren (præsidenten, justitssekretæren eller den beskikkede  

 dommer), forinden de tages i brug.
 Stk. 2.  Anvendes løsbladssystem finder autorisation  

 sted efter indbinding.
§ 7.  Det, der passerer under et retsmøde, kan efter  

 dommerens (retsformandens) bestemmelse helt eller delvist dikteres til  

 diktafon.
Snarest muligt efter retsmødet skrives diktatet i retsbogen, der  

 underskrives.
Først herefter, må diktatet slettes.
 Stk. 2.  Der skal træffes forholdsregler med henblik på  

 at forhindre, at et diktat slettes, forinden det er blevet skrevet i  

 retsbogen, og denne underskrevet.
 § 8.  Bekendtgørelsen træder i kraft den 1. juli 1976.  

 Samtidig ophæves kgl. anordning nr. 187 af 26. maj 1937 om førelse af  

 retsbøger.
 Justitsministeriet, den 13. maj 1976.
 Orla Møller.
 /Finn Meilby.
