I  

 forbindelse med strålebehandlingen blev der på hospitalet fundet 6 tænder med  

 rodspidsbetændelse og 2 tænder med fremskreden parodontose, som skulle  

 behandles eller fjernes inden strålebehandlingen.
Der blev endvidere fundet  

 et  

 stort kariesangreb i en første lille kindtand i venstre side af undermunden,  

 samt huller i forbindelse med fyldninger (sekundær karies) flere steder i  

 fortænderne.
 Sundhedsstyrelsens  

 indberettede tandlægens behandling og information af patienten samt hans  

 journalføring til Patientklagenævnet.
Indberetning  

 af tandlæges mangelfulde behandling forud for strålebehandling samt  

 mangelfuld  

 information og journalføring Patientklagenævnet fandt grundlag for at kritisere tandlægen.
Det var nævnets vurdering, at der i patientens tilfælde ikke  

 kunne være sikkerhed for i hvilken udstrækning, den påtænkte strålebehandling  

 skulle foregå.
Eftersom der var så mange sygelige tilstande, burde tandlægen  

 have forespurgt hospitalet om, hvilken behandling, der var nødvendig.
Han  

 burde  

 tillige have orienteret patienten om de ubehandlede tilstande.
 Det var nævnets vurdering, at patientens tandsæt ifølge de  

 tilgængelige røntgenbilleder bar præg af mistede tænder og en lang række  

 behandlinger,  

 da tandlægen overtog behandlingen i 1988. Tandlægen iværksatte en indledende  

 sanering af tandsættet, hvor der blev fjernet tænder, som ikke kunne bevares,  

 og hvor der gennemførtes caries- og rodbehandlinger på flere tænder.
Det var nævnets opfattelse, at journaloptegnelserne i de  

 efterfølgende år tydede på, at der foregik en henholdende behandling, hvor  

 der  

 specielt blev taget højde for symptomgivende tilstande.
Der blev i  

 journaloptegnelserne gjort notater om tvivlsomme tænder og deres eventuelle  

 behandling, men det blev ikke noteret, at patienten blev informeret om disse  

 betragtninger, eller at han accepterede eller ønskede denne behandling.
 Nævnet fandt på denne baggrund, at tandlægen ikke i fornødent  

 omfang havde informeret patienten om tandstatus og om den iværksatte  

 behandling.
Nævnet fandt endvidere, at tandlægens journal var kortfattet og  

 hovedsageligt beskrev hvilke behandlinger, der blev udført.
Der burde have  

 været noteret diagnoser i forbindelse med røntgenoptagelser, ligesom det i  

 større  

 udstrækning burde fremgå af journalen hvilken mængde og type af  

 bedøvelsesmidler  

 og antibiotika, som blev anvendt.
