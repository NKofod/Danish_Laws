Vejledning om udarbejdelse af vedtægt  

 for styrelsen af  

 kommunens skolevæsen Kapitel 1 Indledning Kapitel 2 Skolebestyrelsens sammensætning Kapitel 3 Skolebestyrelsens beføjelser Kapitel 4 Pædagogisk råd Kapitel 5 Elevråd Kapitel 6 Rådgivende organer Kapitel 7 Ikrafttræden Kapitel 8 Bilag til styrelsesvedtægten Kapitel 1 Indledning Det følger af folkeskolelovens § 41, jf.  

 lovbekendtgørelse nr. 714 af 6. september 1999, at kommunalbestyrelsen  

 efter indhentet udtalelse fra skolebestyrelserne skal fastsætte en  

 vedtægt for styrelsen af kommunens skolevæsen.
 Denne vejledning indeholder forslag til en vedtægt  

 for kommunens skolevæsen samt forslag til indhold af bilaget  

 hertil.
Vedtægten skal altid indeholde bestemmelser  

 om -	antallet af forældrerepræsentanter i skolebestyrelsen -	fremgangsmåden ved valg af medarbejderrepræsentanter i  

 skolebestyrelsen -	hvorvidt der er udpeget et kommunalbestyrelsesmedlem til  

 skolebestyrelsen -	sammensætningen af de fælles rådgivende organer,  

 som kommunalbestyrelsen har nedsat -	en beskrivelse af de beføjelser, som kommunalbestyrelsen har  

 delegeret til skolebestyrelserne.
 Hvis en regel direkte er fastsat i lov eller  

 bekendtgørelse, kan kommunen ikke fravige reglen i  

 styrelsesvedtægten.
I de tilfælde, hvor vedtægtens bestemmelser  

 ikke er ens for alle skoler i kommunen, skal dette fremgå af  

 vedtægten.
Sammensætningen af den enkelte skoles skolebestyrelse  

 og skolebestyrelsens kompetenceområder, der ligger ud over den  

 kompetence, som skolebestyrelsen umiddelbart er tillagt iht. loven, skal  

 derfor fremgå direkte.
 I et bilag til vedtægten optages alle de  

 beslutninger, som kommunalbestyrelsen har truffet vedrørende  

 skolestrukturen mv., jf. folkeskolelovens § 40, stk. 2.
Det følger af folkeskolelovens § 48 om  

 styrelsen af amtskommunens skolevæsen, at amtsrådet ikke på  

 tilsvarende måde er forpligtet til at fastsætte en vedtægt  

 for styrelsen af amtskommunens skolevæsen.
Der er imidlertid intet til  

 hinder for, at amtsrådet kan fastsætte en sådan  

 vedtægt med de fravigelser, der er begrundet i forskellen mellem det  

 primærkommunale og det amtskommunale skolevæsen.
Kapitel 2 Skolebestyrelsen Sammensætning og valg § 1. Skolebestyrelsen består af x  

 forældrerepræsentanter, 2 medarbejderrepræsentanter og 2  

 elevrepræsentanter, der alle har stemmeret.
 Stk. 2. Et af kommunalbestyrelsens medlemmer deltager i  

 skolebestyrelsens møder uden stemmeret.
 Stk. 3. Skolens leder og dennes stedfortræder varetager  

 skolebestyrelsens sekretærfunktioner og deltager i skolebestyrelsens  

 møder uden stemmeret.
 Stk. 4. Elevrepræsentanterne må ikke deltage i  

 afstemning af eller overvære den del af drøftelserne, der  

 angår sager vedrørende enkelte elever eller lærere.
Bemærkninger Som nævnt i indledningen er det et krav, at den  

 enkelte skolebestyrelses sammensætning skal fremgå af  

 vedtægten.
Dvs. stk. 1 og evt. stk. 2, jf. nedenfor, konkret  

 skal fremgå.
Derimod behøver stk. 3 og 4 ikke fremgå  

 af vedtægten, da dette direkte fremgår af lovens § 42,  

 stk. 6 og 7.
ad forældrerepræsentanter Iht. lovens § 42, stk. 1, nr. 1, skal antallet  

 af forældrerepræsentanter være 7, hvis skolen omfatter en  

 specialklasserække, og forældrerepræsentation for denne  

 skal udgøre mindst 1 (og 1 stedfortræder).
 I alle andre tilfælde er det overladt til  

 kommunalbestyrelsen at bestemme, om der skal være 5 eller 7  

 forældrerepræsentanter ved den enkelte skole.
 Ændret sammensætning af skolebestyrelsen ved  

 selvstændige 10. klasseskoler og skoler, der har fået godkendelse  

 til at fravige reglerne som en forsøgsmæssig ordning, skal  

 ligeledes fremgå.
ad elevrepræsentanter Ved skoler, der kun har til og med 5. klassetrin, kan  

 kommunalbestyrelsen, jf. lovens § 42, stk. 2, efter anmodning fra  

 skolebestyrelsen godkende, at der ikke er elevrepræsentation i  

 skolebestyrelsen.
ad kommunalbestyrelsesrepræsentant Skolebestyrelsen kan anmode kommunalbestyrelsen om, at et  

 af dens medlemmer deltager i skolebestyrelsens møder, jf. lovens  

 § 42, stk. 3. Kommunalbestyrelsen er imidlertid ikke forpligtet til  

 at følge anmodningen.
Deltagelse kan kun ske efter anmodning fra  

 skolebestyrelsen.
Når det er besluttet, at et kommunalbestyrelsesmedlem  

 deltager i møderne, deltager vedkommende som tilforordnet (dvs. uden  

 stemmeret, men med taleret, ret til at modtage alt materiale) ikke som  

 gæst.
Hvis der på en eller flere skoler ikke er nogen  

 repræsentant fra kommunalbestyrelsen i skolebestyrelsen, udgår  

 stk. 2 for disse skoler.
Loven angiver udtømmende, hvem der er faste  

 deltagere i skolebestyrelsens møder.
Derfor må fx medlemmernes  

 stedfortrædere kun deltage i møderne i tilfælde af  

 medlemmernes forfald.
Se endvidere under § 4.
 § 2. Forældrerepræsentanter og deres  

 stedfortrædere vælges efter reglerne i Undervisningsministeriets  

 bekendtgørelse om valg af repræsentanter til skolebestyrelser,  

 hvortil henvises.
Stk. 2. Medarbejderrepræsentanterne vælges  

 på den måde, at skolens leder indkalder samtlige medarbejdere,  

 der gør tjeneste ved skolen, til en fælles valghandling.
Alle  

 medarbejdere kan stemme på alle kandidater.
Hver medarbejder har  

 én stemme.
De 2 medarbejdere, der har fået flest og  

 næstflest stemmer, er valgt. 2 stedfortrædere vælges efter  

 samme fremgangsmåde.
Stk. 3. Medarbejdernes valgperiode er et år.
Valget  

 finder sted i forbindelse med skolens planlægning af det kommende  

 skoleår.
Stk. 4. Elevrepræsentanterne og deres  

 stedfortrædere til skolebestyrelsen vælges af  

 elevrådet/elevforsamlingen.
Valgperioden er et år.
Valget finder  

 sted i x måned.
Bemærkninger Ad stk. 1.
 Reglerne fremgår direkte af lovgivningen, jf. lovens  

 § 43, stk. 1, og bekendtgørelse nr. 784 af 10. oktober 1997  

 om valg af forældrerepræsentanter til skolebestyrelser i  

 folkeskolen, og behøver derfor ikke fremgå af  

 vedtægten.
 Ad stk. 2.
 Som nævnt i indledningen skal fremgangsmåden  

 ved valg af medarbejderrepræsentanter fremgå af vedtægten.  

 Den foreslåede valgmetode er anbefalet af Folketingets  

 Uddannelsesudvalg i forbindelse med indførelsen af skolebestyrelser.  

 Kommunalbestyrelsen kan beslutte en anden valgmetode, men der vil ikke kunne  

 fastsættes bestemmelser om, at en særlig personalegruppe sikres  

 repræsentation, eller at ingen personalegruppe besætter begge  

 pladser.
Ved medarbejdere forstås personer, der er omfattet  

 af skolelederens ledelseskompetence.
De pågældende personers  

 ansættelsesforhold bør ikke have en varighed på under 1  

 år, fordi medlemmernes valgperiode er 1 år.
Personer med  

 tjenestested på flere skoler, vil kunne stemme hvert sted.
Fx kan det  

 besluttes, at kun medarbejdere med et ansættelsesomfang på mere  

 end 1/3 af fuld tid tillægges stemmeret.
Tvivlstilfælde  

 afgøres af kommunalbestyrelsen.
 Ad stk. 3.
Det følger af lovens § 42, stk. 8, 2.  

 pkt, at medarbejdernes valgperiode er et år.
Hvornår valget skal  

 afholdes, beror på kommunalbestyrelsens beslutning.
 Ad stk. 4.
Ved skoler, hvor der ikke findes elevråd, indkalder  

 skolens leder til en fælles valghandling.
Det foreslås i så  

 fald, at valghandlingen foregår på samme måde som valg af  

 medarbejderrepræsentanter.
Det fremgår af lovens § 42,  

 stk. 8, 2. pkt, at elevernes valgperiode er et år.
Hvornår  

 valget skal afholdes, beror på kommunalbestyrelsens beslutning.  

 Kommunalbestyrelsen kan delegere sin kompetence til skolens leder eller evt.  

 til skolebestyrelsen.
 § 3. På skolebestyrelsens første  

 møde vælger medlemmerne en af  

 forældrerepræsentanterne som formand ved bundet  

 flertalsvalg.
Bemærkninger Det fremgår af lovens § 42, stk. 5, at  

 formanden udpeges (vælges) blandt forældrerepræsentanterne.  

 Alle medlemmer, herunder også elevrepræsentanterne, har stemmeret  

 og deltager i formandsvalget.
Valget kan foregå på følgende  

 måde: Ved flertalsvalg er den kandidat valgt, som opnår stemmer  

 fra et flertal af de tilstedeværende medlemmer.
Opnås et  

 sådant flertal ikke ved 1. afstemning, foretages en ny afstemning.
Ved  

 2. afstemning er en kandidat valgt, hvis den pågældende  

 opnår stemmer fra et flertal af de tilstedeværende medlemmer,  

 eller hvis der kun afgives stemmer på den pågældende.  

 Bringer 2. afstemning heller ikke nogen afgørelse, foretages bundet  

 valg mellem de to, der ved 2. afstemning har fået flest stemmer,  

 således at det ved stemmelighed afgøres ved lodtrækning,  

 hvilke to der ved det bundne valg (3. afstemning) skal stemmes på.  

 Står stemmerne lige ved 3. afstemning, træffes afgørelsen  

 ved lodtrækning.
 Afstemning kan også ske ved simpelt flertal eller  

 på anden måde.
Mødevirksomhed § 4. Skolebestyrelsens møder afholdes for  

 lukkede døre.
 Stk. 2. Skolebestyrelsen kan indbyde andre til at deltage i  

 møderne, når der behandles spørgsmål af  

 særlig interesse for dem.
Bemærkninger Skolebestyrelsens møder er lukkede, hvilket  

 betyder, at der som hovedregel ikke kan deltage andre end de i § 1,  

 stk. 1 - 3, nævnte personer.
Deltagere i lukkede møder  

 må ikke referere, hvad andre har sagt, men må inden for rammerne  

 af lovgivningens regler om tavshedspligt offentliggøre sine egne  

 meninger.
 Bortset fra gæster, som skolebestyrelsen har  

 inviteret til drøftelse af dagsordenspunkter, der har særlig  

 interesse for disse, kan kredsen af mødedeltagere ikke udvides.  

 Hverken skolebestyrelsen eller andre kan beslutte, at møderne skal  

 være åbne.
Forretningsorden Bemærkninger Kommunalbestyrelsen kan vedtage en forretningsorden for  

 den enkelte skolebestyrelse, eller overlade udformningen af hele eller dele  

 af forretningsordenen til skolebestyrelsen. §§ 5 - 10 er eksempler  

 på, hvilke beslutninger kommunalbestyrelsen kan træffe vedr.  

 skolebestyrelsens forretningsorden:
 § 5. Er et medlem forhindret i at deltage i et  

 skolebestyrelsesmøde, deltager så vidt muligt  

 stedfortræderen.
Bemærkninger Der findes ikke regler for, hvornår en  

 stedfortræder skal indkaldes.
Der er derfor intet til hinder for, at en  

 stedfortræder kan indkaldes ved et medlems forfald til blot et enkelt  

 møde.
Det bør fremgå af forretningsordenen, hvad der  

 lokalt er besluttet herom.
 § 6. Skolebestyrelsen afholder møde,  

 når det ønskes af formanden, eller når en tredjedel af  

 bestyrelsens medlemmer ønsker det med angivelse af punkter til  

 dagsordenen.
 Stk. 2. Formanden fastsætter tid og sted for  

 møderne.
 § 7. Formanden indkalder til møde med  

 mindst 14 dages varsel.
Stk. 2. Formanden udarbejder en dagsorden for møderne  

 og sender senest 4 hverdage inden mødet til medlemmerne en dagsorden  

 med eventuelle bilag.
Såfremt et medlem ønsker et punkt optaget  

 på dagsorden, skal det meddeles formanden senest 8 dage før,  

 mødet afholdes.
Stk. 3. I særlige tilfælde kan formanden indkalde  

 til møde med kortere varsel.
Når mødet indkaldes, skal  

 formanden så vidt muligt forinden underrette medlemmerne om de sager,  

 der skal behandles på mødet.
Bemærkninger Det følger af lovens § 44, stk. 10, 1.  

 pkt., at skolebestyrelsens formand skal udarbejde en dagsorden, der er  

 offentligt tilgængelig med de begrænsninger, der følger af  

 lovgivningens regler om tavshedspligt.
Dagsordenen bør derfor udformes  

 på en sådan måde, at den giver mulighed for, at også  

 personer, der ikke deltager i møderne kan følge  

 skolebestyrelsens arbejde.
Omfattende bilagsmateriale kan dog  

 fremlægges til gennemsyn på skolen.
 § 8. Skolebestyrelsen er beslutningsdygtig,  

 når mere end halvdelen af medlemmerne er til stede.
 § 9. Medlemmerne kan kun deltage i bestyrelsens  

 afstemninger, når de er personligt tilstede under disse.
 § 10. Alle beslutninger træffes ved simpelt  

 stemmeflertal.
 Stk. 2. Ved stemmelighed er formandens stemme  

 udslagsgivende.
§ 11. Der føres en protokol over  

 bestyrelsens beslutninger.
I beslutningsprotokollen anføres for hvert  

 møde, hvilke personer der har været til stede.  

 Beslutningsprotokollen underskrives efter hvert møde af de medlemmer,  

 der har deltaget i mødet.
 Stk. 2. Ethvert medlem kan forlange afvigende opfattelser  

 tilført protokollen og medsendt bestyrelsens udtalelser og  

 beslutninger.
 Stk. 3. Skolens leder eller dennes stedfortræder  

 fører under møderne bestyrelsens protokol.
Bemærkninger Det følger af lovens § 44, stk. 10, 2. og  

 3. pkt., at skolebestyrelsens beslutninger indføres i en  

 beslutningsprotokol, der med de begrænsninger, der følger af  

 lovgivningens regler om tavshedspligt, er offentligt tilgængelig.  

 Protokollen bør udformes på en sådan måde, at  

 også personer uden for skolebestyrelsen kan følge  

 skolebestyrelsens arbejde.
 Skolens leder vil i forbindelse med spørgsmål  

 om beslutningernes legalitet kunne tilføje protokollen sin opfattelse.  

 Skolens leder træffer beslutning om, hvordan arbejdet skal fordeles  

 mellem lederen og dennes stedfortræder.
 § 12. Skolebestyrelsen afgiver en årlig  

 beretning.
Stk. 2. Skolebestyrelsen indkalder mindst en gang årligt  

 forældrene til et fælles møde til drøftelse af  

 skolens virksomhed.
På et sådant møde behandles  

 årsberetningen.
 Bemærkninger.
 § 12 følger direkte af lovens § 44,  

 stk. 11 og 12, og behøver derfor ikke fremgå af  

 vedtægten.
 § 13. Skolebestyrelsen kan i øvrigt selv  

 fastsætte sin forretningsorden.
Bemærkninger Skolebestyrelsens forretningsorden må ikke  

 overskride de rammer, der følger af loven og de beslutninger, som  

 kommunalbestyrelsen har truffet.
 Forretningsordenen kan fx indeholde bestemmelser om valg  

 af næstformand, indkaldelse af stedfortrædere og  

 skolebestyrelsens møder med forældrekredsen, jf. lovens  

 § 44, stk. 12.
 § 14. Kommunalbestyrelsen yder fast vederlag til  

 forældre- og elevrepræsentanterne og erstatning for dokumenterede  

 merudgifter i forbindelse med varetagelse af deres medlemskab af  

 skolebestyrelsen efter bekendtgørelsen herom.
Bemærkninger Kommunalbestyrelsen kan i henhold til  

 bekendtgørelse nr. 621 af 14. juli 1997 om vederlæggelse af  

 skolebestyrelsesmedlemmer yde fast vederlag/diæter og/eller erstatning  

 for dokumenterede merudgifter, men er ikke forpligtet hertil.
Det skal i  

 vedtægten eller i bilaget hertil konkret fremgå, hvad  

 kommunalbestyrelsen har truffet beslutning om.
Kapitel 3 Skolebestyrelsens beføjelser § 15. Skolebestyrelsen udøver sin  

 virksomhed inden for de mål og rammer, der er fastsat af  

 kommunalbestyrelsen, og som fremgår af bilaget til denne  

 vedtægt.
 Stk. 2. Kommunalbestyrelsen delegerer til skolebestyrelserne  

 (skolebestyrelsen ved skole a, b og c) sin kompetence til at træffe  

 beslutning om:
- - Bemærkninger Det følger af lovens § 40, stk. 4, at  

 kommunalbestyrelsen helt eller delvist kan delegere sine beføjelser  

 efter folkeskoleloven til skolebestyrelserne, bortset fra de  

 beføjelser, der følger af bevillings- og  

 arbejdsgiverkompetencen.
Vedtægten skal iht. § 41, stk. 2,  

 konkret indeholde eventuelle beføjelser, der er delegeret til den  

 enkelte skolebestyrelse.
Hvis alle skolebestyrelser har fået delegeret  

 de samme beføjelser, er det tilstrækkeligt med en fælles  

 bestemmelse om delegation.
 Hvor der er forskel på de beføjelser, der er  

 delegeret, skal vedtægten indeholde en oversigt over, hvad der er  

 delegeret til den enkelte skolebestyrelse.
 Det kan evt af af bilaget til vedtægten til  

 almindelig orientering fremgå, hvilke kompetencer der er tillagt hhv.  

 kommunalbestyrelsen, skolens leder og skolebestyrelserne mv. jf. kapitel  

 7.
Kapitel 4 Pædagogisk råd § 16. Det pædagogiske råd består  

 af alle medarbejdere, der varetager undervisningsopgaver og andre  

 pædagogiske opgaver på skolen.
Skolens leder er medlem af  

 rådet.
Alle medlemmer har pligt til at deltage i rådets  

 møder.
Stk. 2. Rådet er rådgivende for skolens leder.
Det  

 skal udtale sig om alle spørgsmål, der forelægges det af  

 skolens leder eller af skolebestyrelsen.
Rådet kan af egen drift udtale  

 sig om pædagogiske forhold af betydning for skolen.
 Stk. 3. Rådets udtalelser fremsendes gennem skolens  

 leder.
Bemærkninger Oplysninger og beslutninger vedr. pædagogisk  

 råd behøver ikke at fremgå af vedtægten.
Kapitlet er  

 udarbejdet i overensstemmelse med Folketingets Uddannelsesudvalgs  

 betænkning af 9. maj 1989. Midlertidigt ansatte har ret, men ikke pligt  

 til at deltage i rådets møder.
Tvivlstilfælde  

 afgøres af kommunalbestyrelsen.
Lærerstuderende, der som praktikanter opholder sig  

 på skolen i en midlertidig periode, er ikke ansat på skolen og  

 har derfor ikke en umiddelbar ret til at overvære møderne i  

 pædagogisk råd.
Da praktikanterne under opholdet skal deltage  

 aktivt i skolens virksomhed, vil det være naturligt, at man lokalt  

 aftaler at tillægge praktikanterne denne ret.
 Dagsorden og referater fra rådets møder er  

 ikke offentligt tilgængelige.
 § 17. Pædagogisk råd vælger selv  

 sin mødeleder og fastsætter selv sin forretningsorden..
Bemærkninger Kommunalbestyrelsen kan beslutte, at fx skolens leder skal  

 lede rådets møder.
I tilfælde af, at en anden end skolens  

 leder skal lede rådets møder, får den  

 pågældende mødeleder ikke af denne grund andre  

 udførende funktioner ud over dem, der følger af hvervet som  

 mødeleder, og vedkommende indgår ikke i ledelsesstrukturen.
 Til at varetage mødelederens funktioner ved dennes  

 forfald skal der vælges en stedfortræder.
 Kommunalbestyrelsen kan vælge at lade rådet  

 beslutte, hvor længe valget af mødelederen skal gælde.
 § 18. Rådets møder afholdes som regel  

 uden for elevernes undervisningstid.
Stk. 2. Skolens leder fastsætter efter samråd med  

 mødelederen tid og sted for møderne, indkalder medlemmerne samt  

 fastsætter dagsordenen.
Skolens leder har altid ret til at få  

 punkter optaget på dagsordenen.
 § 19. Mødelederen, eventuelt en valgt  

 sekretær, fører under møderne rådets protokol.  

 Mindretal kan forlange deres opfattelser tilføjet protokollen i kort  

 form og medsendt rådets udtalelser.
 Stk. 2. Rådets protokol oplæses ved mødets  

 afslutning og underskrives af mødelederen.
 § 20. Det pædagogiske råd  

 fastsætter i øvrigt selv sin forretningsorden.
Kapitel 5 Elevråd § 21. Skolens elever danner et elevråd.
Bemærkninger Denne bestemmelse behøver ikke at fremgå af  

 vedtægten.
Det følger af lovens § 46, stk. 2, at eleverne  

 ved skoler, der har 5. eller højere klassetrin, danner et  

 elevråd.
Eleverne afgør selv sammensætning af og valg til  

 elevrådet.
Kapitel 6 Fælles rådgivende organer § 22. Rådet for kommunens skolevæsen  

 består af...
 Stk. 2. Rådets opgaver er ...
 Stk. 3. Formanden for rådet er.....
 Stk. 4. Rådet fastsætter selv sin  

 forretningsorden.
§ 23. Fælles elevråd Stk.  2.
§ 24. Fælles råd for  

 skolebestyrelsesformænd Stk. 2.
Bemærkninger Det er ikke nødvendigt at oprette fælles  

 rådgivende organer for kommunens skolevæsen, jf. lovens  

 § 41, stk. 1, nr. 4. Såfremt der oprettes sådanne  

 organer, skal dette fremgå af vedtægten, ligesom organernes  

 opgaver og sammensætning skal fremgå.
Hvis der oprettes rådgivende organer, kan disse ikke  

 tillægges nogen beslutningskompetence.
Der kan således hverken  

 delegeres kompetence fra kommunalbestyrelsen eller fra skolebestyrelsen.
Et  

 rådgivende organ kan derimod tillægges udtaleret.
Skolebestyrelserne kan anmode kommunalbestyrelsen om, at  

 der oprettes et fælles rådgivende organ, men kommunalbestyrelsen  

 er ikke forpligtet hertil.
Desuden kan kommunalbestyrelsen af egen drift  

 træffe beslutning om oprettelse af et fælles rådgivende  

 organ efter forudgående udtalelse fra skolebestyrelserne.
Hvis der ikke er oprettet et fælles rådgivende  

 organ, skal kommunalbestyrelsen iht. lovens § 46a mindst to gange om  

 året afholde møde mellem repræsentanter for  

 skolebestyrelserne og kommunen.
Det er forudsat, at beslutning om  

 sammensætningen af dette forum træffes af kommunalbestyrelsen  

 efter aftale med skolebestyrelserne.
Kapitel 7 § 25. Denne vedtægt træder i kraft  

 .....og erstatter vedtægt af  ..
 Ændringer af styrelsesvedtægten kan kun finde  

 sted efter indhentet udtalelse fra skolebestyrelserne.
Kapitel 8 Bilag til styrelsesvedtægt Bilaget skal indeholde en fortegnelse over alle de spørgsmål,  

 som kommunalbestyrelsen har taget stilling til i relation til det kommunale  

 folkeskolevæsen som helhed og i relation til skolebestyrelserne og  

 giver således gennem en samlet oversigt bl.a. skolens brugere en  

 orientering om alle væsentlige beslutninger vedrørende ordningen  

 for kommunens skoler.
Det vil derfor være hensigtsmæssigt, at  

 bilaget indeholder en beskrivelse af de kommunale mål og  

 udviklingsplaner, herunder indsatsområder, for kommunens  

 skolevæsen.
Endvidere bør der være en beskrivelse af,  

 hvilken dialogform kommunalbestyrelsen vil anvende i  

 opfølgningsarbejdet vedrørende de kommunale skolepolitiske  

 målsætninger.
 Efter indhentet udtalelse fra skolebestyrelserne skal  

 bilaget indeholde oplysning om kommunalbestyrelsens beslutning  

 vedrørende:
 Skolestrukturen:
a)	antal skoler b)	distriktsopdeling c)	skolernes omfang med hensyn til:
1)	antal klassetrin 2)	specialundervisning og specialpædagogisk bistand efter  

 § 3, stk. 2, og § 3a, stk. 2.
3)	undervisning i fritiden 4)	skolefritidsordninger Bilaget skal endvidere indeholde oplysning om de rammer,  

 som kommunalbestyrelsen ønsker at lægge for skolebestyrelsens  

 beslutninger vedrørende:
 Undervisningens ordning:
a)	elevernes timetal b)	fagenes timetal c)	specialundervisning på skolen d)	klassedannelser e)	koordination af valgfag f)	undervisningstilbud i 10. klasse Herudover skal bilaget indholde oplysning om alle andre  

 væsentlige forhold, der ikke er henlagt til de enkelte skoler.
 Andre forhold:
a)	skolebiblioteksordning b)	specialpædagogisk bistand i førskolealderen c)	henvisning til undervisning på andre skoler d)	indskrivning/optagelse af elever e)	normeringsplanen f)	læseplaner g)	ferieplanen h)	eventuelle andre bestemmelser, eksempelvis -	omfanget af lejrskoler og skolerejser efter folkeskolelovens § 16,  

 stk. 6 og 7, -	overenskomst indgået med andre kommuner/amtskommunen -	overenskomst med dagbehandlingstilbud og anbringelsessteder -	konfirmationsforberedelse Nedenfor er med udgangspunkt i lovens bestemmelser om  

 kompetencefordelingen mellem Kommunalbestyrelsen (KB), der dækker  

 såvel kommunalbestyrelsen, det faglige udvalg som forvaltningen,  

 Skolebestyrelsen (SB) og skolens leder (LEDER) en oversigt.
B	-	beslutningstager iht. loven (B)	-	beslutningstager efter intern delegation til skolens leder  

 eller ekstern delegation til skolebestyrelsen.
F	-	udarbejder forslag U	-	udtaleret iht. loven (U)	-	udtaleret efter kommunalbestyrelsens beslutning.
 Skemaet kan udfyldes konkret i overensstemmelse med de  

 beslutninger om delegation til skolebestyrelserne, der fremgår af  

 vedtægten.
De økonomiske rammer KB SB LEDER § 40, stk. 2, fastsættelse af de økonomiske rammer for de enkelte  

 skoler B § 44, stk. 3, godkendelse af skolens budget B F § 50, stk. 1, nr. 1, fastsættelse af evt. betaling for deltagelse i undervisning i  

 fritiden efter § 3, stk. 3, B § 50, stk.1, nr. 2, fastsættelse af evt. betaling for voksnes deltagelse i undervisning  

 efter § 3, stk. 5, B § 50, stk.1, nr. 3, fastsættelse af evt. betaling for deltagelse i  

 kulturcenteraktiviteter, jf. § 3, stk. 6, B § 50, stk. 2, fastsættelse af betaling for SFO, jf. § 3, stk. 4, B § 50, stk. 8, betaling af forplejning på ekskursioner, lejrskoler og  

 skolerejser B (B) Ansættelse og afsked § 40, stk. 2, nr. 2, og § 44, stk. 7, ansættelse af skoleleder B U § 40, stk. 2, nr. 2, og § 44, stk. 7, ansættelse af lærere B U (B) § 40, stk. 2, nr. 2, og § 44, stk. 9, afsked af skoleleder og lærere B (U) § 40, stk. 4, og § 44, stk. 9, ansættelse og afsked af skolens øvrige personale B (U) (B) Skolestruktur og indhold § 40, stk. 1, fastlæggelse af mål og rammer for skolernes virksomhed B U § 24, stk. 3, beslutning om nedlæggelse af selvstændig skole B U § 40, stk. 2, nr. 3, antallet af skoler B U § 40, stk. 2, nr. 4, fastlæggelse af skoledistrikter B U § 36, stk. 4, retningslinjer for evt. frit skolevalg B (U) § 36, stk. 6, fastsættelse af tidsfrist for indskrivning B (U) § 34, stk. 2, godkendelse af udsættelse af barns undervisning med et år ud  

 over undervisningspligtens indtræden B (B) § 40, stk. 2, antal klasser/ klassetrin på hver enkelt skole B U (B) § 40, stk. 2, omfang af specialundervisning og specialpædagogisk bistand jf. § 3  

 og § 4 B U § 40, stk. 2, omfang af undervisning i fritiden jf. § 3, stk. 3, B U § 40, stk. 2, omfang af skolefritidsordning, jf. § 3, stk. 4 B U § 40, stk. 2, rammer for klassedannelse B § 40, stk. 2, rammer for timetal B § 40, stk. 2, rammer for specialundervisning B § 40, stk. 2, generelle retningslinjer jf. § 3, stk. 5, voksne i  

 undervisningen på 8-10. klassetrin B (U) § 40, stk. 2, generelle retningslinjer jf. § 3, stk. 6,  

 kulturcenteraktiviteter B (U) § 40, stk. 2, retningslinjer om indskrivning og optagelse B (U) § 40, stk. 2, beslutning om hel eller delvis forplejning, ex skolemælk B (U) § 40, stk. 2, beslutning om skolebiblioteksordning B (U) § 40, stk. 2, beslutning om andre spørgsmål, der ikke er henlagt til de  

 enkelte skoler (Fx fastlæggelse af ferieplan) B (U) § 40, stk. 3, godkendelse af læseplaner B I § 26 befordring B § 33, stk. 4, godkendelse af visse børns opfyldelse af undervisningspligten uden  

 for folkeskolen B Denne vejledning erstatter Undervisningsministeriets  

 vejledning af 11. juli 1989 om vejledende forslag til vedtægt for  

 styrelsen af kommunens skolevæsen.
