(Ændrede regler om løn under  

 graviditet, barsel og adoption) (Til alle amtsråd og  

 kommunalbestyrelser) § 1 I medfør af resultatet af forhandlingerne pr. 1. april 1989 mellem  

 finansministeren og Centralorganisationernes Fællesudvalg og efter  

 forhandling med Lærernes Centralorganisation affattes § 35 og overskriften  

 hertil i Undervisningsministeriets cirkulære af 1. marts 1984 om timelærere,  

 vakancevikarer og vikarer i folkeskolen som ændret ved cirkulære af 17. juni  

 1986, 12. marts 1987, 24. februar 1988 og senest 23. marts 1988 således:
 »Graviditet, barsel og adoption.
 § 35.  De for tjenestemandsansatte lærere gældende  

 regler om løn under fravær på grund af graviditet, barsel og adoption finder  

 tilsvarende anvendelse på årsvikarer (faglærere), faste vikarer uden  

 læreruddannelse og månedslønnede vikarer.
Stk. 2.  Timelønnede vikarer oppebærer kun løn under  

 fravær på grund af graviditet, barsel og adoption i det omfang, betingelserne  

 i § 1, stk. 2, i aftale af 5. september 1989 om fravær fra arbejde på grund  

 af graviditet, barsel og adoption er opfyldt, jf. punkt 6 i  

 Finansministeriets cirkulære af 7. september 1989 herom.« § 2 Cirkulæret har virkning fra den 1. april 1989.
Undervisningsministeriet, den 9. oktober  

 1989 P.m.v.
 e.b.
Jens Kroman fm.
