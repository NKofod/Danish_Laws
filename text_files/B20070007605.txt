Bekendtgørelse  

 om pædagogisk råd på institutioner, der udbyder almengymnasial uddannelse  

 eller  

 almen voksenuddannelse (bekendtgørelsen om pædagogisk råd) I medfør af § 26, stk. 4, i lov nr. 575 af 9. juni 2006 om  

 institutioner for almengymnasiale uddannelser og almen voksenuddannelse m.v.  

 fastsættes:
 § 1.  

  

 Institutionen  

 nedsætter et pædagogisk råd, der omfatter institutionens leder, eventuelle  

 afdelingsledere  

 samt alle de lærere, der underviser på institutionen.
 § 2.  

  

 Det  

 pædagogiske råd er rådgivende for institutionens leder i pædagogiske  

 spørgsmål.
 Stk. 2.  

  

 Institutionens leder beslutter,  

 hvilke spørgsmål lederen vil forelægge for det pædagogiske råd.
 § 3.  

  

 Det  

 pædagogiske råd fastsætter selv sin forretningsorden og vælger selv sin  

 formand.
 Stk. 2.  

  

 Forretningsordenen indeholder bestemmelser om, i  

 hvilket omfang den del af institutionens ledelse, der ikke er omfattet af §  

 1,  

 institutionens teknisk-administrative personale og institutionens  

 elever/kursister kan deltage i det pædagogiske råds møder og øvrige arbejde.
 § 4.  

  

 Institutionens leder beslutter, hvilke ressourcer der afsættes til det  

 pædagogiske råds møder og øvrige arbejde.
 § 5.  

  

 Det  

 pædagogiske råd afholder mindst ét møde hvert skoleår i forbindelse med  

 institutionens planlægning af skoleåret.
 § 6.  

  

 Hvis en statslig selvejende institution med almengymnasial uddannelse eller  

 almen voksenuddannelse sammenlægges med en institution for erhvervsrettet  

 uddannelse, og den sammenlagte institution godkendes efter lov om  

 institutioner  

 for almengymnasiale uddannelser og almen voksenuddannelse m.v. eller lov om  

 institutioner for erhvervsrettet uddannelse, gælder denne bekendtgørelse kun  

 for den eller de dele af den sammenlagte institution, der varetager  

 almengymnasial uddannelse eller almen voksenuddannelse.
 § 7.  

  

 Bekendtgørelsen  

 træder i kraft den 3. februar 2007.
