 I medfør af § 4, stk. 2, § 70 og § 75a i Sømandsloven, jf.
 lovbekendtgørelse nr. 11 af 6. januar 1989, fastsættes:
Definitioner § 1.  I bekendtgørelsen anvendes følgende  

 definitioner:
 Dansk handelsskib på 20 BRT/BT og derover, bortset fra fiskeskibe og  

 skibe, der sejler i indenrigs færgefart.
 Bevis for gennemgået lægeundersøgelse for søfarende.
 Bevis for sundhedsmæssig egnethed, evt. egnethed med begrænsninger til  

 arbejde i skib.
 Skibsførere samt personer, der er omfattet af sømandslovens § 1 og § 2  

 bortset fra personer, der enten gør tjeneste i fiskeskibe eller sejler i  

 indenrigs færgefart.
 En af Søfartsstyrelsen efter samråd med Sundhedsstyrelsen udpeget læge med  

 særligt kendskab til søfartsmedicin.
Lægeundersøgelse af søfarende § 2.  Ingen må anvendes til arbejde i skib som  

 søfarende uden at være i besiddelse af gyldigt sundhedsbevis.
 Stk. 2.  Sundhedsbeviser udstedes og påtegnes af  

 søfartslæger på grundlag af en i nærværende kapitel foreskreven  

 lægeundersøgelse og kan indeholde begrænsninger i henseende til tid,  

 arbejdsområde om bord og/eller fartsområde, jf. § 9, stk. 2.
 § 3.  Lægeundersøgelser må i Danmark kun foretages af  

 søfartslæger.
 Stk. 2.  Lægeundersøgelser skal så vidt muligt finde  

 sted i Danmark.
 Stk. 3.  Har lægeundersøgelsen fundet sted i udlandet,  

 udsteder eller påtegner skibsføreren sundhedsbeviset i overensstemmelse med  

 lægeattesten og indsender snarest den originale lægeattest til  

 Søfartsstyrelsen, jf. § 13. Er den søfarende tidligere erklæret uegnet til  

 arbejde i skib, meddeler Søfartsstyrelsen dette til skibsføreren, som uanset  

 indholdet af den senest foreliggende lægeattest skal afmønstre den søfarende  

 i første havn, skibet anløber, og hvorfra hjemrejse bekvemt kan finde sted.
 § 4.  For søfarende, der første gang tiltræder arbejde  

 i skib, skal sundhedsbeviset være påtegnet om, at vedkommende er egnet, evt.  

 egnet med begrænsninger til arbejde i skib, jf. bilaget, kolonne A.
 § 5.  For en søfarende under 18 år er fortsat arbejde  

 om bord i skib betinget af, at det med højst et års mellemrum ved fornyet  

 lægeundersøgelse godtgøres, at vedkommende stadig er egnet, evt. egnet med  

 begrænsninger til arbejde i skib, jf. bilaget, kolonne A.
 § 6.  For en søfarende, der er 18 år eller derover, er  

 fortsat arbejde om bord i skib betinget af, at det med højst to års mellemrum  

 ved fornyet lægeundersøgelse godtgøres, at vedkommende er egnet, evt. egnet  

 med begrænsninger, til arbejde i skib, jf. bilaget, kolonne B.
§ 7.  Den, der ved lægeundersøgelse efter § 9 er anset  

 for uegnet til arbejde i skib eller alene egnet med begrænsninger, kan kræve  

 fornyet lægeundersøgelse foretaget hos en af Søfartsstyrelsen anvist læge.  

 Søfartsstyrelsen, rederiet eller den søfarende kan inden 4 uger indbringe  

 resultatet af undersøgelsen for Helbredsnævnet for Søfarende.
Helbredsnævnet  

 kan se bort fra klagefristen, når der er særlig grund dertil.
§ 8.  Når det på grundlag af foreliggende oplysninger  

 om en søfarendes helbredstilstand må anses for tvivlsomt, om den søfarende er  

 egnet til vedkommende arbejde, kan Søfartsstyrelsen, uanset den pågældende  

 har et gyldigt sundhedsbevis, betinge fortsat arbejde i skib af, at det ved  

 en lægeundersøgelse hos en af Søfartsstyrelsen anvist læge godtgøres, at  

 pågældende er egnet til arbejdet.
Søfartsstyrelsen kan fastsætte en frist for  

 lægeundersøgelsens foretagelse.
Stk. 2.  Overholdes fristen ikke, må den pågældende ikke  

 anvendes til arbejde i skib, forinden det ved den af Søfartsstyrelsen  

 foreskrevne lægeundersøgelse er godtgjort, at den søfarende fortsat er egnet  

 til vedkommende arbejde.
Gør den søfarende tjeneste i skib på det tidspunkt,  

 hvor den af Søfartsstyrelsen fastsatte frist udløber, kan Søfartsstyrelsen  

 kræve, at den søfarende afmønstres i første havn skibet anløber, og hvorfra  

 hjemrejse bekvemt kan finde sted.
Stk. 3.  Søfartsstyrelsen, rederiet eller den søfarende  

 kan inden 4 uger indbringe resultatet af den af Søfartsstyrelsen foreskrevne  

 lægeundersøgelse for Helbredsnævnet for Søfarende.
Helbredsnævnet kan se bort  

 fra klagefristen, når der er særlig grund dertil.
 Stk. 4.  Er den søfarende ved lægeundersøgelsen efter  

 stk. 1 ikke erklæret for egnet til arbejdet, må vedkommende ikke anvendes  

 hertil, selv om sagen indbringes for Helbredsnævnet eller for domstolene.
 § 9.  Ved de påbudte lægeundersøgelser tages et skøn  

 over, hvorvidt den fysiske og psykiske tilstand i almindelighed er således,  

 at den pågældende er egnet til arbejde i skib, jf. bilaget.
 Stk. 2.  Findes nogen ved de i § 4, § 5 og § 6  

 foreskrevne lægeundersøgelser at lide af en eller flere af de i bilaget  

 anførte sygdomme, skønner lægen, om den pågældende kan anses som egnet eller  

 uegnet til vedkommende arbejde, eller om sundhedsbeviset skal begrænses i  

 henseende til tid, arbejdsområde om bord og/eller fartsområde, jf. bilaget.
Helbredsnævnet for Søfarende § 10.  Industriministeriet nedsætter et Helbredsnævn  

 for Søfarende, der træffer den endelige administrative afgørelse i sager, der  

 af Søfartsstyrelsen, rederiet eller den søfarende indbringes for nævnet i  

 henhold til § 7 eller § 8, stk. 3.
 Stk. 2.  Helbredsnævnet for Søfarende består af en af  

 Industriministeriet udpeget formand, der skal opfylde de almindelige  

 betingelser for at blive udnævnt til dommer, samt et søkyndigt medlem, der  

 ligeledes udpeges af Industriministeriet, og et af Sundhedsstyrelsen udpeget  

 medlem, der skal være læge med indsigt i søfartsmedicinske forhold.
 Stk. 3.  Helbredsnævnets forretningsorden fastsættes af  

 Industriministeriet.
 Stk. 4.  Søfartsstyrelsen påtegner sundhedsbeviset om  

 den af Helbredsnævnet trufne afgørelse.
Almindelige bestemmelser § 11.  Undersøgelser, der foretages efter reglerne i  

 denne bekendtgørelse eller efter regler fastsat i henhold til  

 bekendtgørelsen, jf. § 13, betales af Søfartsstyrelsen i det omfang, den  

 pågældende ikke efter anden lovgivning eller administrative bestemmelser har  

 ret til vederlagsfrie undersøgelser af den her omhandlede art.
Udgifter til  

 transport til og fra undersøgelsesstedet samt andre udgifter i forbindelse  

 med undersøgelserne refunderes ikke.
 Stk. 2.  Foretages undersøgelsen i Danmark, vil  

 vedkommende søfartslæge, når lægeattesten i udfyldt stand indsendes til  

 Søfartsstyrelsen, få et af Søfartsstyrelsen efter forhandling med Den  

 almindelige danske Lægeforenings attestudvalg fastsat honorar for den  

 foretagne undersøgelse og attestudstedelse.
Stk. 3.  Foretages undersøgelsen i udlandet, afholdes  

 udgifterne forskudsvis af skibets rederi, der, når den originale lægeattest  

 og kvitteret lægeregning foreligger i Søfartsstyrelsen, vil få udlægget  

 refunderet.
Det er en forudsætning for at få refusion, at lægeattesten er  

 forskriftsmæssigt udfyldt, og at lægehonoraret er rimeligt.
 § 12.  En søfarende, der tiltræder arbejde i skib,  

 skal overgive sit sundhedsbevis til skibsføreren, der holder det i forvaring,  

 så længe den søfarende gør tjeneste i skibet.
Stk. 2.  En søfarende, der ikke overholder den af  

 Søfartsstyrelsen i medfør af § 8, stk. 1, givne frist for foretagelse af  

 lægeundersøgelse, samt en søfarende, der i medfør af § 8, stk. 4, er erklæret  

 for uegnet til tjeneste i skib, skal indsende sit sundhedsbevis til  

 Søfartsstyrelsen.
Den søfarende er i øvrigt forpligtet til at indsende sit  

 sundhedsbevis til Søfartsstyrelsen, når denne anmoder derom.
Stk. 3.  Gør den søfarende tjeneste i skib på det  

 tidspunkt, hvor sundhedsbeviset i medfør af stk. 2 skal indsendes til  

 Søfartsstyrelsen, påhviler indsendelsen skibsføreren.
Skibsføreren er i  

 øvrigt forpligtet til at indsende en søfarendes sundhedsbevis til  

 Søfartsstyrelsen, når styrelsen anmoder herom.
Søfartsstyrelsen kan i disse  

 tilfælde tillade, at den søfarende anvendes til arbejde i skibet, uanset at  

 gyldigt sundhedsbevis ikke foreligger om bord.
§ 13.  Ved lægeundersøgelsen skal anvendes de af  

 Søfartsstyrelsen foreskrevne lægeattestblanketter.
Søfartsstyrelsen kan  

 fastsætte nærmere regler til gennemførelse af denne bekendtgørelse.
 § 14.  Det påhviler skibsføreren at påse, at  

 bestemmelserne i § 2, stk. 1, § 3, stk. 3, § 5, § 6, § 8, stk. 2, og § 12,  

 stk. 1 og stk. 3 overholdes.
 § 15.  Såfremt en frist efter § 5 og § 6 for  

 foretagelse af en undersøgelse udløber under en rejse, bevarer den i  

 sundhedsbeviset givne påtegning sin gyldighed indtil første anløb af en havn,  

 hvor undersøgelse kan finde sted uden unødigt ophold.
 § 16.  Søfartsstyrelsen kan tillade afvigelser fra de  

 i kapitel 2 og 4 anførte bestemmelser.
Straffebestemmelse § 17.  Overtrædelse af forskrifterne i denne  

 bekendtgørelse straffes med bøde.
 Ikrafttræden m.v.
 § 18.  Bekendtgørelsen træder i kraft den 1. oktober  

 1989.
 Stk. 2.  Bekendtgørelse nr. 731 af 29. december 1982 om  

 lægeundersøgelse af søfarende og om udkigstjeneste med senere ændringer  

 ophæves.
Industriministeriet, den 7. juni 1989 Nils Wilhjelm / Torben Ginnerup Bilag Oversigt over de sygdomme, lidelser, defekter m.v., der kan medføre  

 kassation i form af absolut eller betinget (delvist) udmønstringsforbud Ved betinget udmønstringsforbud kan mønstringstilladelse gives med  

 begrænsning i henseende til a) tid, b) arbejdsområde om bord og/eller c)  

 fartsområde efter individuel vurdering.
