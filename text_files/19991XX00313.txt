Skriftlig fremsættelse (2. februar 2000) Sundhedsministeren (Carsten Koch):
 Herved tillader jeg mig for Folketinget at  

 fremsætte:
 Forslag til lov om ændring af lov om kunstig  

 befrugtning i forbindelse med lægelig behandling, diagnostik og  

 forskning m.v. (Opbevaringstid for nedfrosne  

 æg).
(Lovforslag nr.
L 183).
 Efter § 30, stk. 5, i loven  om kunstig befrugtning skal  

 der fremsættes forslag til revision af loven i folketingsåret  

 1999-2000.
Som bekendt er den gældende lov bygget op om en  

 række forbud kombineret med et godkendelsessystem for nye  

 behandlingsmetoder.
På denne måde fremgår det klart, hvad  

 der er forbudt, og hvad der skal gennem et godkendelsessystem, inden det kan  

 anvendes i behandlingen.
Udviklingen på området er derfor lagt i  

 faste rammer, og dette system skal der ikke røres ved.
 Det samme gælder de bestemmelser, der er fastsat om  

 forskning i loven.
Ændringsforslaget til loven indeholder et forslag om  

 en justering i den eksisterende retstilstand.
Det drejer sig om en  

 forlængelse af opbevaringstiden for befrugtede og ubefrugtede æg  

 fra 2 til 4 år.
 Fra lande med længere nedfrysningstid er der ikke  

 oplysninger, der tyder på, at de befrugtede æg tager skade af en  

 nedfrysningstid på 4 år.
En forlængelse af fristen til 4 år vil kunne  

 hjælpe de kvinder, der ikke kan opnå en graviditet inden for to  

 år.
Dette kan skyldes komplikationer, der kan resultere i, at der skal  

 flere behandlinger til.
Ved at udtage og opbevare flere æg, kan man  

 inden for den forlængede opbevaringstid nå at gennemføre  

 flere behandlinger uden fornyet hormonbehandling og ægudtagning.
 En ændring i opbevaringstidens længde vil ikke  

 få nogen konsekvenser for de andre bestemmelser om æg, f.eks. om  

 donation, medtagning til udlandet og bestemmelserne om destruktion af  

 æggene i tilfælde af dødsfald.
 Der skal heller ikke ske ændringer i bestemmelserne  

 om den maksimale tid, som et befrugtet æg må holdes i live uden  

 for en kvindes livmoder.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Folketingets velvillige behandling.
