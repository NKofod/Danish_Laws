 I henhold til § 81, jf. § 65, stk. 2, i lov om styrelsen af kommunernes  

 skolevæsen og af virksomhed efter lov om fritidsundervisning m.v., jf.  

 lovbekendtgørelse nr. 492 af 25. juli 1986, og § 11 a i lov om  

 prøveforberedende enkeltfagsundervisning m.v. for voksne, jf.  

 lovbekendtgørelse nr. 320 af 4. juli 1983, som ændret ved lov nr. 217 af 23.  

 april 1986, fastsættes:
 § 1.  Klage over amtsrådets afgørelser vedrørende  

 prøveforberedende enkeltfagsundervisning for voksne, der svarer til  

 undervisningen på folkeskolens ældste klassetrin, jf. § 1, stk. 1 nr. 1 og 2,  

 i bekendtgørelse nr. 338 af 11. juli 1983 om prøveforberedende  

 enkeltfagsundervisning m.v. for voksne, kan inden 4 uger fra afgørelsens  

 meddelelse indbringes for Direktoratet for Folkeoplysning, Frie Grundskoler  

 m.v. af de myndigheder, organisationer eller personer, som afgørelsen angår.
 Stk. 2.  For Frederiksberg kommune gælder det samme med  

 hensyn til kommunalbestyrelsens afgørelser.
 Stk. 3.  Direktoratets afgørelser efter denne  

 bekendtgørelse eller inden for lovens område i øvrigt kan ikke indbringes for  

 højere administrativ myndighed.
 § 2.  Bekendtgørelsen træder i kraft den 1. september  

 1988.
