Modstridende  

 oplysninger fra a-kassen om, hvorvidt medlemmet holdt ferie på g-dagene,  

 bortfald af g-dagene X A-kasse har ved brev af 27. juni 2006 bedt  

 Arbejdsmarkedets Ankenævn om at træffe afgørelse i sagen om, hvorvidt A er  

 forpligtet til at betale dagpengegodtgørelse for 1. og 2. ledighedsdag i  

 forbindelse  

 med arbejdsophøret for M, CPR-nr. mmmmmmmmmm.
 Sagen blev behandlet på møde den 8. februar 2007.
Nævnet traf følgende A F G Ø R E L S E Ankenævnet finder, at A ikke er forpligtet til at  

 betale dagpengegodtgørelse for 1. og 2. ledighedsdag i forbindelse med Ms  

 fratræden som rengøringsassistent den 26. februar 2006.
Ankenævnet har ved afgørelsen lagt vægt på, at  

 forpligtelsen til at betale dagpengegodtgørelse er indtrådt ved fratrædelsen,  

 da der mellem parterne er enighed om, at M inden for de sidste 4 uger forud  

 for  

 hendes feries påbegyndelse  

 har været  

 beskæftiget hos arbejdsgiveren mindst svarende til fuld overenskomstmæssig  

 arbejdstid i 2 uger.
Der henvises i den forbindelse til § 1, stk. 4 i  

 bekendtgørelsen  

 om dagpengegodtgørelse for 1. og 2. ledighedsdag.
 Nævnet har noteret sig de i sagen foreliggende  

 modstridende oplysninger om ferieafholdelse på g-dagene og har i den  

 forbindelse lagt vægt på, at dagpengekortet (1), der angiver ferie på  

 g-dagene  

 er modtaget med a-kassens forelæggelsesbrev af 27. juni 2006 samt på at  

 dagpengekort  

 (2), der ikke angiver ferie på g-dagene først er modtaget med brev af 7.  

 december 2006.
 Nævnet finder, at der herved er skabt usikkerhed om,  

 hvorvidt der blev afholdt ferie på g-dagene, og finder, at det dermed ikke  

 kan  

 statuere, at dette ikke var tilfældet.
 Der foreligger således bortfaldsgrund i henhold til §  

 6, stk. 1, nr. 7 i bekendtgørelsen om dagpengegodtgørelse for 1. og 2.  

 ledighedsdag.
 Det er oplyst, at a-kassen har udbetalt  

 dagpengegodtgørelse for 1. og 2. ledighedsdag til M.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 874 af 11.  

 september  

 2005 om arbejdsløshedsforsikring m.v. og §§ 1, 6, stk. 1, nr. 7 og 11 i  

 Direktoratet  

 for Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag, som ændret ved  

 Arbejdsdirektoratets bekendtgørelse nr. 491 af 12. juni 2003.
På ankenævnets  

 vegne XX fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
M A Arbejdsdirektoratet, kontor Y 4 1. Sagsforløb Det fremgår af sagen, at M fra den 13. juni 2005 var  

 ansat på fuld tid som rengøringsassistent hos A, der i brev af 9. februar  

 2006  

 opsagde hende til fratræden den 26. februar 2006. Opsigelsen var begrundet  

 med  

 nedsat arbejdsmængde.
 Den i sagen foreliggende ledighedserklæring angiver den  

 27. februar 2006 som første ledighedsdag, men erklæringen er underskrevet  

 forud  

 herfor den 23. februar 2006.
 Efter  

 sin fratræden rettede M henvendelse til X A-kasse om, at der ikke er udbetalt  

 dagpengegodtgørelse for 1. og 2. ledighedsdag ved arbejdsophøret den 26.  

 februar 2006.
A-kassen har ved brev af 3. april 2006 anmodet  

 arbejdsgiver om at udbetale 2 hele g-dage for den 27. og 28. februar 2006 til  

 medlemmet.
Arbejdsgiver har på skema svaret a-kassen, at beskæftigelseskravet  

 er opfyldt og at medlemmet holdt ferie på g-dagene.
Herefter har a-kassen ved brev af 27. juni 2006 anmodet  

 Arbejdsmarkedets Ankenævn om at træffe afgørelse om, hvorvidt arbejdsgiver er  

 forpligtet til at betale dagpengegodtgørelse for 1. og 2. ledighedsdag.  

 A-kassen vedlagde dagpengekort (1) i dette forelæggelsesbrev.
Dagpengekortet  

 udviser, at medlemmet holdt ferie før, på og efter g-dagene.
Ligeledes  

 vedlagdes ansøgning om feriedagpenge blandt andet for perioden 1. til 6.  

 marts  

 2006.
 Det fremgår af sagen, at a-kassen har lagt ud for den  

 manglende betaling af dagpengegodtgørelse for 1. og 2. ledighedsdag til  

 medlemmet.
Sekretariatet har hørt arbejdsgiveren vedrørende klagen  

 samt bedt denne udfylde et spørgeskema.
Arbejdsgiver har indsendt udfyldt  

 spørgeskema, hvoraf fremgår, at medlemmet var ansat på fuld tid, at  

 beskæftigelseskravet var opfyldt, samt at medlemmet holdt ferie på g-dagene.
 A-kassen har ligeledes indsendt udfyldt spørgeskema,  

 hvoraf fremgår, at medlemmet var ansat på fuld tid, at beskæftigelseskravet  

 var  

 opfyldt, samt at der ikke forelå bortfaldsgrunde.
 Foranlediget af sekretariatets spørgsmål om  

 ferieafholdelse har a-kassen i brev af 7. december 2006 blandt andet indsendt  

 dagpengekort (2) og medlemmets tro og love-erklæring af 6. december 2006.  

 Dagpengekortet angiver, at medlemmet holdt ferie før og efter g-dagene, men  

 ikke på g-dagene, og i tro og love-erklæringen erklærer medlemmet at have  

 holdt  

 ferie fra den 1. til den 6. marts 2006.
 A-kassen har endvidere i brev af 26. januar 2007  

 indsendt kopi af brev af 4. januar 2007 fra lokalafdelingen, hvori det  

 anføres,  

 at dagpengekortet (2), hvor der er sket rettelse i forhold til det først  

 indsendte  

 dagpengekort, er modtaget umiddelbart efter den 21. marts 2006, hvornår kan  

 ikke oplyses, da kortet ikke er blevet stemplet med modtagedato, hvilket er  

 en  

 fejl.
2. Regler Lovbekendtgørelse  

 nr. 874 af 11. september 2005 om arbejdsløshedsforsikring m.v.
Bidrag fra  

 arbejdsgivere § 84.  

 Til et medlem betaler arbejdsgiveren ved afskedigelse, hjemsendelse, ophør af  

 opgave- og tidsbestemt akkord og lignende dagpengegodtgørelse for 1. og 2.  

 ledighedsdag.
Dagpengegodtgørelsen udgør pr. dag et beløb svarende til 7,4/37  

 af det højeste dagpengebeløb for en uge, jf. § 47, stk. 1, afrundet til  

 nærmeste hele kronebeløb.
Ved ledighed på 4 timer eller derunder betaler  

 arbejdsgiveren  

 en dagpengegodtgørelse svarende til halvdelen af det i 2. pkt. omhandlede  

 beløb.
Ved ledighed på over 4 timer betaler arbejdsgiveren fuld  

 dagpengegodtgørelse.
 Stk. 2.  

  

 Arbejdsgiverens  

 forpligtelse indtræder kun, når medlemmet inden for de sidste 4 uger har  

 været  

 beskæftiget hos arbejdsgiveren svarende til fuld overenskomstmæssig  

 arbejdstid  

 i 2 uger.
Stk. 3.  

  

 Arbejdsgiverens  

 forpligtelse til at udbetale dagpengegodtgørelse bortfalder, 1)  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens  

 forpligtelse til at udbetale dagpengegodtgørelse til samme person kan højst  

 indtræde 16 gange i løbet af et kalenderår.
Stk. 5.  

  

 Dagpengegodtgørelsen udbetales snarest  

 muligt, dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af en  

 erklæring på tro og love om kravet i stk. 3, nr. 1. Arbejdsgiveren kan senest  

 14 dage efter medlemmets afskedigelse, hjemsendelse m.v., anmode medlemmet om  

 at afgive en erklæring efter 1. pkt.
Medlemmets ret til dagpengegodtgørelse  

 bortfalder, hvis erklæringen på tro og love ikke er afgivet til  

 arbejdsgiveren  

 senest 14 dage efter arbejdsgiverens anmodning.
Stk. 6.  

  

 Hvis  

 dagpengegodtgørelsen ikke betales rettidigt, jf. stk. 5, har  

 arbejdsløshedskassen efter anmodning fra medlemmet pligt til at hjælpe med at  

 få beløbet udbetalt hos arbejdsgiveren, hvis kassen finder, at medlemmet  

 utvivlsomt har krav på dagpengegodtgørelsen.
Arbejdsløshedskassen sender med  

 henblik herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist, og finder kassen  

 fortsat, at kravet er berettiget, lægger kassen godtgørelsen ud til  

 medlemmet.  

 § 86 finder tilsvarende anvendelse på udlagt godtgørelse efter 3. pkt.
 Stk. 7.  

  

 Samtidig med  

 udbetaling efter stk. 6, 3. pkt., fremsender arbejdsløshedskassen sagen med  

 en  

 begrundet indstilling til Arbejdsmarkedets Ankenævn, der træffer afgørelse i  

 sagen, jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen til  

 Arbejdsdirektoratet inden for en nærmere angivet frist, som fastsættes af  

 ankenævnet.
 Stk. 8.  

  

 Tvivlsspørgsmål  

 om ret til dagpengegodtgørelse kan indbringes for Arbejdsmarkedets Ankenævn.  

 Ankenævnets afgørelse kan ikke indbringes for anden administrativ myndighed.
Stk. 9.  

  

 Krav mod  

 arbejdsgiveren om betaling af dagpengegodtgørelse, jf. stk. 7, kan med tillæg  

 af omkostninger inddrives af restanceinddrivelsesmyndigheden, hvis kravet  

 ikke  

 betales inden for den fastsatte frist.
Restanceinddrivelsesmyndigheden kan  

 inddrive det skyldige beløb ved udpantning, når kravet er fastslået af  

 Arbejdsmarkedets Ankenævn.
Stk. 10.  

  

 Direktøren for Arbejdsdirektoratet  

 fastsætter efter forhandling med Beskæftigelsesrådet regler om anvendelse af  

 bestemmelserne i stk. 1-7 og kan herunder fastsætte regler om, at  

 dagpengegodtgørelsen  

 kan bortfalde i særlige tilfælde ud over de i stk. 3 nævnte.
Direktøren for  

 Arbejdsdirektoratet fastsætter endvidere regler om betaling af gebyr for  

 Arbejdsmarkedets Ankenævns og Arbejdsdirektoratets behandling af sager efter  

 stk. 7 og 8.
Direktoratet for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse  

 for 1. og 2. ledighedsdag, som ændret ved Arbejdsdirektoratets bekendtgørelse  

 nr. 491 af 12. juni 2003 § 1. En  

 arbejdsgiver skal betale et medlem af en a-kasse dagpengegodtgørelse for 1.  

 og  

 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved  

 "G-dage" forstås i denne bekendtgørelse 1. og 2. ledighedsdag. Én  

 "G-dag" er én ledighedsdag.
Stk. 3.  

  

 En arbejdsgiver  

 skal betale for G-dage, hvis medlemmet inden for de sidste 4 uger i alt har  

 været beskæftiget hos arbejdsgiveren i et omfang, der svarer til fuld  

 overenskomstmæssig arbejdstid i 2 uger.
Hvis et medlems arbejdstid ikke kan  

 anses som kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4.  

  

 Den periode, som  

 beskæftigelsen skal ligge i, jf. stk. 3, forlænges bagud, hvis der i perioden  

 er fravær f.eks. på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i ansættelsen.
 Stk. 5.  

  

 En arbejdsgiver  

 skal højst betale for en G-dag 16 gange til det samme medlem i et kalenderår.  

 Heri medregnes betalinger for de gange, hvor arbejdsgiveren kun skal betale  

 for  

 en halv G-dag.
Stk. 6.  

  

 Betaling for en  

 G-dag er A-indkomst.
Der skal ikke beregnes feriegodtgørelse, trækkes  

 arbejdsmarkedsbidrag,  

 ATP eller beløb til Den Særlige Pensionsopsparing af betalingen for en G-dag.
§ 2.  

  

 Et  

 medlems G-dage er de 2 første ordinære arbejdsdage, efter at medlemmet er  

 fratrådt, hvis medlemmet har været i fuld beskæftigelse på dagen for  

 fratrædelsen.
Hvis medlemmet ikke har været i fuld beskæftigelse på denne dag  

 og ikke har haft fuld overenskomstmæssig arbejdstid i kalenderugen, er dagen  

 for fratrædelsen 1. ledighedsdag.
 Bortfaldsgrunde m.v.
§ 6.  

  

 En  

 arbejdsgiver skal ikke betale for G-dage til et medlem, når 1)  

 	  

 medlemmet inden  

 ansættelsens ophør afslår et skriftligt tilbud om fortsat beskæftigelse  

 svarende  

 til overenskomstmæssige løn- og ansættelsesvilkår hos samme arbejdsgiver, 2)  

 	  

 arbejdsgiveren er ude  

 af stand til at betale på grund af konkurs eller betalingsstandsning, 3)  

 	  

 afskedigelsen/arbejdsophøret  

 væsentligst skyldes medlemmet, 4)  

 	  

 arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendigt  

 på grund af strejke eller lockout på en anden virksomhed, 5)  

 	  

 arbejdsophøret  

 skyldes force majeure, 6)  

 	  

 medlemmet er i fuld  

 beskæftigelse hos en anden arbejdsgiver på G-dagene, 7)  

 	  

 medlemmet i  

 tilslutning til ansættelsens ophør får sygedagpenge eller holder ferie på  

 G-dagene, 8)  

 	  

 medlemmet er  

 tjenestemand og overgår til rådighedsløn, 9)  

 	  

 medlemmet har været  

 vikar i en orlovsstilling efter lov om børnepasningsorlov, hvis ansættelsen  

 har  

 varet mindst 3 måneder, eller 10)  

 	  

 medlemmet har været i  

 beskæftigelse med offentligt tilskud til lønnen efter lov om en aktiv  

 beskæftigelsesindsats.
Stk. 2.  

  

{ } Manglende betaling § 11.  

  

 Et  

 medlems a-kasse skal hjælpe medlemmet med at få en arbejdsgiver til at betale  

 for G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen sender  

 herefter en begrundet anmodning til arbejdsgiveren om at betale til medlemmet  

 inden 14 dage efter modtagelsen af anmodningen.
Hvis arbejdsgiveren ikke  

 betaler til tiden, og a-kassen fortsat mener, at kravet er berettiget, lægger  

 a-kassen beløbet ud til medlemmet.
Stk. 3.  

  

 Samtidig med at  

 a-kassen lægger beløbet ud, sender a-kassen sagen med en begrundet  

 indstilling  

 til Arbejdsmarkedets Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Arbejdsdirektoratet og  

 a-kassen.
 Stk. 4.  

  

 Hvis en  

 arbejdsgiver indbringer et tvivlsspørgsmål, jf. § 10, efter at a-kassen har  

 lagt et beløb ud, skal klagen behandles sammen med Arbejdsmarkedets Ankenævns  

 behandling af a-kassens indstilling.
Stk. 5.  

  

 Finder  

 Arbejdsmarkedets Ankenævn, at medlemmet har ret til betaling for G-dage, skal  

 arbejdsgiveren  

 betale beløbet til Arbejdsdirektoratet inden 4 uger efter modtagelsen af  

 afgørelsen.
Har direktoratet ikke fået beløbet til tiden, kan kravet sendes  

 til  

 Finansstyrelsen, der inddriver beløbet med tillæg af et gebyr til  

 direktoratet  

 og Finansstyrelsens omkostninger ved inddrivelsen.
