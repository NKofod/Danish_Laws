Betænkning afgivet af Arbejdsmarkedsudvalget den 4. februar  

 2004 Betænkning over Forslag til  

 folketingsbeslutning om deltagelse i  arbejdsmiljøforskningsprojekter [af Line Barfod (EL) m.fl.] 1. Udvalgsarbejdet Beslutningsforslaget blev fremsat den 21. oktober 2003 og var  

 til 1. behandling den 13. november 2003. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 5 møder.
Spørgsmål Udvalget har stillet 15 spørgsmål til beskæftigelsesministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller beslutningsforslaget til  

  

 vedtagelse uændret.
Socialdemokratiets,  

 Socialistisk Folkepartis, Det Radikale Venstres og Enhedslistens medlemmer af  

 udvalget vil på baggrund af udvalgsbehandlingen og ministerens besvarelse af  

 spørgsmål fra udvalget indstille beslutningsforslaget til vedtagelse.  

 Beskæftigelsesministeren har, understøttet af  

 Arbejdsmiljøforskningsinstituttet, påpeget, at tvang over for virksomheder og  

 brancher til at deltage i arbejdsmiljøforskningsprojekter kan modvirke  

 holdbare  

 forskningsresultater.
S, SF, RV og EL er på det rene med, at  

 arbejdsmiljøforskning, så vidt det overhovedet er muligt, skal foregå med  

 frivillig  

 deltagelse af de involverede.
Det gælder såvel virksomhedernes ledelse som  

 ansatte.
Det  

 er for S, SF, RV og EL afgørende, at Arbejdstilsynet som myndighed på  

 arbejdsmiljøområdet og beskæftigelsesministeren aktivt understøtter behovet  

 for  

 arbejdsmiljøforskning.
Følgende udtalelse fra chefkonsulent i Dansk Industri  

 Jesper Kielsgaard Nielsen understreger dette: »Har vi en minister, der siger,  

 at der er behov for en undersøgelse på samfundets vegne, så er jeg overbevist  

 om, at støberierne også vil være med  under den forudsætning, at vi  

 ikke selv  

 skal betale.« Kun  

 i særlige tilfælde, hvor alle andre muligheder for at opnå nødvendig viden om  

 et arbejdsmiljøproblem er prøvet, bør der være mulighed for, at myndighederne  

 tvinger et forskningsprojekt igennem over for den berørte branche og/eller de  

 berørte virksomheder.
I  

 forbindelse med behandlingen af beslutningsforslaget er der igen sat fokus på  

 manganpåvirkninger som et arbejdsmiljøproblem på jernstøberier m.v.
S, SF, RV  

 og EL er meget tilfredse med, at beskæftigelsesministeren har indstillet til  

 Arbejdsmiljøforskningsfonden, at der igangsættes et forskningsprojekt  

 vedrørende manganpåvirkninger, finansieret af fonden.
S, SF, RV og EL vil  

 nøje  

 følge, hvordan det går med et sådant forskningsprojekt, og vil arbejde for,  

 at  

 det bliver igangsat så hurtigt som muligt.
Det vil have stor betydning både  

 for  

 det forebyggende arbejde vedrørende manganpåvirkninger og for, at de  

 mennesker,  

 der er blevet skadet af manganpåvirkninger, kan få en berettiget erstatning.
 Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse  

  

 ved 2. (sidste) behandling.
Venstres, Dansk Folkepartis og Det Konservative Folkepartis  

 medlemmer af udvalget kan ikke stemme for beslutningsforslaget, fordi  

 tvangsforskning er en dårlig ide.
Dertil kommer, at der jo ikke er noget  

 reelt  

 problem med at fremme arbejdsmiljøforskningen her i landet.
Således har  

 regeringen  

 bevilget 159 mio. kr. ekstra til forskning i arbejdsmiljøet.
I V, DF og KF er vi tilfredse med de bestemmelser, der allerede  

 er i arbejdsmiljøloven.
Det fremgår af § 21, at Arbejdstilsynet kan kræve  

 undersøgelser gennemført, hvis der er risiko for at arbejdsforholdene ikke er  

 sikkerheds- og sundhedsmæssigt forsvarlige.
Lønmodtageren på den enkelte  

 virksomhed er altså allerede sikret, hvilket også betyder,  

 at der altid er mulighed  

 for at deltage i forskningsundersøgelser  

  

 af arbejdsmiljø.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Mogens Lønborg (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 13 Bilagsnr.
