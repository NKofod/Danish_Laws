Bekendtgørelse om midlertidig godtgørelse til visse  

  

 momspligtige efter momsloven og indeholdelsespligtige, der  

  

 anvender elektronisk angivelse og betaling af moms, indeholdt  

  

 A-skat, arbejdsmarkedsbidrag og særlig pensionsopsparing I medfør af § 9 i finansloven, tekstanmærkning nr.  

 107 ad 09.21.05. og Akt 118 af 7. maj 2003, fastsættes:
 § 1.  

  

 Ydelse af midlertidig godtgørelse betinges af, at angivelse og indbetaling af  

 moms, indeholdt A-skat, arbejdsmarkedsbidrag og særlig pensionsopsparing sker  

 elektronisk på vilkår, der fastsættes af de statslige told- og  

 skattemyndigheder.
 Stk. 2.  

  

 Godtgørelsen ydes maksimalt i en 12 måneders sammenhængende periode regnet  

 fra  

 betalingsfristen for den afregningsperiode, hvor den momspligtige og  

 indeholdelsespligtige første gang opfylder betingelserne for at modtage  

 godtgørelse.
 Stk. 3.  

  

 Godtgørelsen ydes i det omfang, der for en given afregningsperiode angives og  

 indbetales positivt tilsvar.
 § 2.  

  

 Der  

 ydes ikke midlertidig godtgørelse til stat og kommuner m.fl. omfattet af  

 afregningsreglerne i kildeskattelovens § 56 og arbejdsmarkedsfondslovens  

 § 13, stk. 9, pensionskasser m.fl. omfattet af afregningsreglerne i  

 arbejdsmarkedsfondsloven § 13, stk. 2, og amter omfattet af  

 afregningsreglerne  

 i opkrævningslovens § 2, stk. 5.
 § 3.  

  

 Den  

 opgjorte godtgørelse for en given afregningsperiode fratrækkes i tilsvaret af  

 den momspligtige og indeholdelsespligtige eller på dennes vegne af  

 lønservicebureauer m.fl., forinden indbetaling.
 Stk. 2.  

  

 Tilsvaret  

 skal angives uden fradrag af den opgjorte godtgørelse.
 § 4.  

  

 Bekendtgørelsen træder i kraft den 15. maj 2003.
