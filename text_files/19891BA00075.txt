Nr BSF 75 Forslag til folketingsbeslutning om frivillige tvangsauktioner m.v.
Fremsat af Kirsten Jacobsen (FP) Behnke (FP) Glistrup (FP) Pia Kjærsgaard  

 (FP) den 2. maj 1990 Folketinget pålægger regeringen hurtigst muligt at fremsætte lovforslag om ændring af tvangsauktionsreglerne efter følgende retningslinjer:
1. Ejeren af en fast ejendom, som ønsker at afhænde ejendommen ved at  

 acceptere et modtaget skriftligt købstilbud, men som ikke kan gennemføre  

 handelen på grund af ejendommens behæftelsesforhold, skal kunne henvende sig  

 til fogedretten i den retskreds, hvor ejendommen er beliggende, med henblik  

 på, at retten med mindst 14 dages varsel indkalder de panthavere, der ikke  

 ved købstilbudets accept vil opnå fuld dækning, til et offentligt salgsmøde  

 sammen med ejeren og tilbudsgiveren.
Salgsmødet skal bekendtgøres i mindst  

 eet dagblad.
2. Såfremt der på salgsmødet efter fogedrettens skøn foreligger et bedre  

 købstilbud end det oprindelige, træder dette i det oprindeliges sted.
Dækker  

 det herefter foreliggende købstilbud ikke alle panthaveres krav, tilbydes  

 ejendommen panthaverne efter tur, idet den sidstprioriterede panthaver får  

 tilbudt ejendommen først og til en pris, der dækker de foranstående  

 panthavere og eventuelle restancer.
Den enkelte panthavers panteret  

 bortfalder, såfremt den pågældende ikke accepterer tilbudet.
Ejendommen kan  

 dog ikke overtages til en pris, der ligger under det foreliggende købstilbud.
 3. En pantekreditor, som ikke giver møde på salgsmødet, anses for at have  

 givet afkald på sin panteret for det beløb, som ikke dækkes ved den handel,  

 der indgås på salgsmødet.
4. De udækkede prioriteter kan først kræves aflyst, når skødet vedrørende  

 den på salgsmødet indgåede handel tinglyses.
Er en sådan tinglysning ikke  

 sket inden 3 måneder fra salgsmødet, kan det ikke gøres gældende, at  

 panteretten er bortfaldet i henhold til punkt 2.
5. En panthaver, der mister sin panteret, beholder det personlige krav mod  

 debitor.
Er den, der på salgsmødet køber ejendommen, ægtefælle, samboende  

 eller nærtbeslægtet til den oprindelige ejer, kan den personlige  

 gældsforpligtigelse dog gøres gældende over for såvel den oprindelige som den  

 nye ejer.
 6. På tilsvarende måde som nævnt ovenfor under pkt. 1-5 skal en ejer af en  

 fast ejendom, som ikke har modtaget et skriftligt købstilbud, og som på grund  

 af ejendommens behæftelsesforhold ikke kan få den solgt, mod betaling af et  

 gebyr på 2.000 kr. kunne anmode fogedretten om afholdelse af en frivillig og  

 endelig tvangsauktion efter samme retningslinjer.
Bemærkninger til forslaget Alle er enige om, at det stigende antal tvangsauktioner er en stor psykisk  

 belastning for de berørte familier.
Alle er også enige i, at  

 ekspeditionstiden er alt for lang.
Dette forslag vil betyde en lettelse af  

 begge dele.
Dernæst vil forslaget gøre det muligt at undgå et stort antal  

 tvangsauktioner ved, at ejere gennem fogedretten kan få gennemført et  

 tvangssalg, hvis der foreligger et skriftligt købstilbud.
Ejendommene vil  

 herved kunne afhændes til en bedre pris end ved en senere begæret  

 tvangsauktion.
 Forslaget giver også mulighed for, at ejeren, hvis det ikke har været  

 muligt at opnå et købstilbud, selv skal kunne begære ejendommen afsat gennem  

 en frivillig auktion.
Forslaget går ud på, at både tvangssalget og den frivillige auktion skal  

 være endelige.
Dette for at aflaste fogedretterne og for, at ejerne kan opnå  

 en hurtig løsning af deres problemer.
Da forslaget ikke stiller nogen pantekreditor dårligere end efter  

 tvangsauktionslovgivningen, vil en gennemførelse være til fordel både for  

 samfundet, panthaverne og ikke mindst ejerne.
De eneste, der efter forslaget  

 bliver dårligere stillet, er advokater og ejendomsmæglere.
Forslaget vil  

 nemlig bevirke, at omkostningerne ved inkasso og indtil flere auktioner samt  

 diverse forhandlinger med kreditorer undgås.
Det skønnes, at det vil betyde  

 en besparelse for ejeren på mellem 40.000 kr. og 50.000 kr.
Det personlige  

 gældsansvar, som fortsat skal kunne gøres gældende over for ejeren, vil også  

 blive langt mindre, idet der ikke oparbejdes så mange restancer som efter  

 gældende tvangsauktionslovgivning.
 Forslaget skal ses som et supplement til de enkeltforslag, der er  

 nødvendige for at rette op på regeringens systematiske mishandling af danske  

 ejerboligejere gennem de sidste mange år.
 Forslaget er en frivillig ret for den tvangsauktionstruede, ikke en pligt.
Der henvises i øvrigt til et lignende forslag fremsat af  

 Fremskridtspartiet den 13. oktober 1976 (jf.
Folketingstidende,  

 forhandlingerne sp. 400 og 1284, og Tillæg A, sp. 703).
