 I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i henhold til § 2, stk. 2, i den  

 mellem ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:.
 § 1.  Aftalen er gældende for lærere/overlærere,  

 praktikledere, souschefer og rektorer omfattet af aftale af 8. september 1975  

 om tjenestetiden m.v. for lærere/overlærere i lønramme 18/26, praktikledere,  

 souschefer og rektorer ved børneforsorgsseminarierne.
 § 2.  I medfør af § 7 i lov nr. 129 af 29. marts 1979  

 om forlængelse af kollektive overenskomster og aftaler m.v. ydes der følgende  

 reduktion i det pligtige årlige undervisningstimetal pr. løntime, jfr. stk.  

 4:
Skoleåret 1981/82 og følgende skoleår: o,o22 time Stk. 2.  For rektorer med fuldt pligtigt  

 undervisningstimetal beregnes timereduktionen på grundlag af 880 løntimer  

 årlig.
Ved eventuel nedsat tjenestetid mod tilsvarende nedsættelse af lønnen  

 reduceres det nævnte løntimetal forholdsmæssigt.
 Stk. 3.  Reduktionen ydes højst for 880 løntimer årlig.
 Stk. 4.  Reduktionsberegningen foretages på grundlag af  

 det opgjorte løntimetal uden indregning af den i stk. 1 nævnte reduktion.
 § 3.  Aftalen har virkning fra 1. august 1981.
 København, den 27. april 1981.
Lærernes Centralorganisation Finansministeriet P.
M.
V.
E.
B.
