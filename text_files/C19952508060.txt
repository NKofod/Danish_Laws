I.
Lønforskud 1. Finansministeriet har ved bekendtgørelse af 1. juni 1977 fastsat regler  

 om lønforskud til tjenestemænd.
 I tilslutning til ovennævnte bekendtgørelse har Finansministeriet  

 supplerende udsendt cirkulæreskrivelse af 11. januar 1978. Bekendtgørelse og  

 cirkulæreskrivelse fremgår som bilag 1 og 2.
 2. Ansøgning om lønforskud indsendes til  

 Finansministeriet via Forsvarskommandoen og Hjemmeværnskommandoen af  

 personel, der er ansat under de respektive myndigheder og via  

 Forsvarsministeriet af øvrigt personel.
II.
Boligindskudslån og særlige forstrækninger 1. Adgang til at yde boligindskudslån eller særlige forstrækninger er  

 givet ved tekstanmærkning nr. 1 til finansloven (Forsvarsministeriet), som  

 lyder:
 »Forsvarsministeren bemyndiges til i forbindelse med uansøgt  

 forflyttelse at yde personel under Forsvarsministeriet lån på maksimalt  

 10.000 kr. til boligindskud eller forudbetalt leje ved overtagelse af  

 lejlighed på det ny tjenestested.
 Såfremt den uansøgte forflyttelse sker i forbindelse med udflytning mv. af  

 hidtidigt tjenestested, kan der endvidere ydes en særlig fortrækning i form  

 af lån.
 De ovennævnte lån og forstrækninger ydes efter de for tjenestemænd  

 gældende regler for lønforskud.
Forsvarsministeren bemyndiges til at yde garanti for lån ydet af banker og  

 sparekasser til tjenestemænd mfl., der af Forsvarsministeriet udsendes til  

 tjeneste ved internationale stabe mv., til dækning af de ved en udsendelse  

 til tjeneste i udlandet opståede finansieringsbehov.
Garantien begrænses til  

 lån, som afdrages over en periode på højst 3 år, og som i det enkelte  

 tilfælde ikke overstiger 20.000 kr.« 2. Ansøgning om boligindskudslån eller forstrækning indsendes til  

 Forsvarskommandoen og Hjemmeværnskommandoen af personel, der er ansat under  

 de respektive myndigheder, og til Forsvarsministeriet af øvrigt personel.
 Ansøgningen skal indeholde oplysninger om størrelsen af det ansøgte lån,  

 samt over hvilket tidsrum lånet ønskes afdraget, idet afdragstiden maksimalt  

 er 6 år.
 Som bilag til ansøgningen vedlægges en erklæring fra boligselskabet om  

 størrelsen af boligindskuddet eller forudbetalingen af leje.
 Fremsendelsespåtegningen skal indeholde oplysninger om følgende:
- en bekræftelse af, at den pågældende er uansøgt forflyttet samt  

 henvisning til den kundgørelse, befaling e.l., ifølge hvilken forflyttelsen  

 er sket, - ansøgerens ægteskabelige stilling, - ansøgerens årlige lønning med angivelse af lønramme og skalatrin, - om der hos ansøgeren sker indeholdelse i anledning af lønforskud eller  

 transport på løn til de af Finansministeriet anerkendte låneinstitutter, og i  

 bekræftende fald beløbets størrelse, og - om der frigives boligindskud eller lejeforudbetaling vedrørende den  

 lejlighed, der fraflyttes.
3. Ansøgningsskema for bevilling af garanti for et bank- eller  

 sparekasselån udleveres i forbindelse med udsendelsen til tjeneste i  

 udlandet.
Forsvarskommandoen fastsætter de nærmere bestemmelser herfor.
 4. Kundgørelse for Forsvaret B.5-5 af 1. juli 1989 ophæves.
 P.M.V.
 E.B.
