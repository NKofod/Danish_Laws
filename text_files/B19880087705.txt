I henhold til § 54 i bistandsloven, jf. lovbekendtgørelse nr. 171 af 25. marts 1987, som ændret ved lov nr. 391 af 10. juni  

 1987, § 2 i lov nr. 353 af 1. juli 1988 og lov nr. 837 af 21. december 1988 fastsættes:
 § 1.  Betalingen for varig hjemmehjælp beregnes på  

 grundlag af modtagerens indkomstgrundlag.
 Stk. 2.  Ægtefællers indkomstgrundlag sammenlægges.  

 Består en husstand i øvrigt af flere personer, der nyder godt af den ydede  

 bistand, kan betalingen fastsættes under hensyn til husstandens samlede  

 indkomstgrundlag.
 § 2.  Såfremt indkomsten på betalingstidspunktet  

 varigt er forøget med mere end 20 pct. eller nedsat med mere end 5 pct. i  

 forhold til det opgjorte indkomstgrundlag, skal de ændrede økonomiske forhold  

 lægges til grund for betalingen.
§ 3.  I indkomstgrundlaget, jf. § 1 og § 2, fradrages  

 for ægtepar før benyttelsen af skalaen i bilaget altid et beløb for hver af  

 ægtefællerne, der svarer til den sociale pensions fulde grundbeløb med fuldt  

 pensionstillæg til samgifte pensionister.
Består husstanden af een eller  

 flere enlige, fradrages før benyttelsen af skalaen i bilaget et beløb  

 svarende til den sociale pensions fulde grundbeløb med fuldt pensionstillæg  

 til en enlig pensionist for hver person, hvis indkomst indgår i  

 beregningsgrundlaget.
 § 4.  For personer med børn fradrages yderligere et  

 beløb, som for ægtepar svarer til det særlige børnetilskud for hvert barn, og  

 som for enlige svarer til 3 gange det særlige børnetilskud for hvert barn  

 efter § 4, stk. 3, i lov om børnetilskud og forskudsvis udbetaling af  

 børnebidrag.
 § 5.  Betalingen for varig hjemmehjælp kan ikke  

 overstige begyndelsessatsen for en ikke-uddannet hjemmehjælpers timeløn  

 (incl. stedtillæg). ATP-bidrag, feriegodtgørelse og diverse tillæg, herunder  

 for udrykningskorps, skal ikke medregnes.
§ 6.  For varig hjemmehjælp kan der kun kræves  

 betaling for indtil 6 timer ugentlig.
Der kan ikke kræves betaling for den  

 tid, der anvendes til befordring fra den ene hjemmehjælpsmodtager til den  

 næste (»vejtid«).
 § 7.  I det enkelte tilfælde, hvor betalingssatserne i  

 bilaget fører til, at betalingen bliver for høj eller lav, kan det sociale  

 udvalg fastsætte betalingen til et beløb, der skønnes rimeligt.
 § 8.  Bekendtgørelsen har virkning fra den 1. januar  

 1989.
Socialministeriet, den 21. december 1988 Aase Olesen / Birthe Frederiksen Bilag Betalingsskala for varig hjemmehjælp Betalingen forhøjes med 1 kr. i timen for hver 1.500 kr. i yderligere  

 indtægt, jf. dog § 5.
