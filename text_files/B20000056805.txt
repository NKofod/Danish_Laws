Bekendtgørelse om godkendelse af  

 forskere mv. efter kildeskattelovens § 48 E I medfør af § 48 E stk. 7, i lov om opkrævning af  

 indkomstskat samt kommunal og amtskommunal ejendomsværdiskat for  

 personer m.v. (kildeskat) jf. lovbekendtgørelse nr. 639 af 3.august  

 1999, som senest ændret ved § 3 i lov nr. 461 af 31. maj 2000  

 fastsættes:
 § 1. Universiteter, sektorforskningsinstitutioner  

 og statens forskningsråd træffer afgørelse om godkendelse  

 af kvalifikationer som forsker for personer, der ønsker at blive  

 omfattet af fritagelsesbestemmelserne i kildeskattelovens §48 E,  

 stk. 7.
 Stk. 2. Tilsvarende træffer statens forskningsråd  

 afgørelse om attestation af, at en skattepligtig udfører  

 forsknings- og udviklingsarbejde.
Kapitel 1 Godkendelse af skattepligtiges kvalifikationer som  

 forsker § 2. I forbindelse med ansættelse på  

 institutioner omfattet af lov om universiteter m.fl., lov om  

 sektorforskningsinstitutioner samt Lov om Danmarks Pædagogiske  

 Universitet træffer institutionens ledelse efter ansøgning  

 afgørelse om godkendelse af skattepligtiges kvalifikationer som  

 forsker.
Institutionen har pligt til at informere om muligheden efter  

 kildeskattelovens § 48 E.
 Stk. 2. I forbindelse med ansættelse i virksomheder og  

 institutioner mv., der ikke er omfattet af stk. 1, træffer et af  

 statens forskningsråd efter ansøgning afgørelse om  

 godkendelse af skattepligtiges kvalifikationer som forsker.
§ 3. Den skattepligtige skal for at opnå  

 godkendelse af sine kvalifikationer som forsker kunne dokumentere  

 kvalifikationer svarende til niveauet for ansættelse som adjunkt eller  

 derover eller som forsker/projektforsker eller derover ved institutioner som  

 nævnt i § 2, stk. 1. Sådan ansættelse  

 forudsætter videnskabelige kvalifikationer som ph.d. eller tilsvarende  

 niveau, jf. cirkulæret om stillingsstruktur ved universiteter m.fl.  

 under Forskningsministeriet og cirkulæret om stillingsstruktur for  

 videnskabeligt personale med forskningsopgaver ved  

 sektorforskningsinstitutioner.
For Danmarks Pædagogiske Universitet  

 henvises dog til de af Undervisningsministeriet fastsatte regler herom.
 § 4. Ved ansættelse på institutioner  

 som nævnt i § 2, stk. 1, træffer institutionen  

 afgørelse om omfanget af det materiale, som ansøgeren skal  

 stille til rådighed for godkendelsen af sine kvalifikationer som  

 forsker.
Stk. 2. Ved ansættelse i virksomheder og institutioner  

 mv. som nævnt i § 2, stk. 2, skal ansøgning til  

 statens forskningsråd vedlægges oplysning om forskerens  

 videnskabelige kvalifikationer, herunder en liste over forskerens  

 publikationer inden for det forskningsområde, ansøgningen  

 omhandler, samt en kortfattet levnedsbeskrivelse (max 3 sider). Endvidere  

 skal ansøgningen være vedlagt en beskrivelse af stillingen.
Det  

 påhviler ansøgeren at tilvejebringe det antal eksemplarer af  

 ansøgning med tilhørende bilag, som forskningsrådet  

 måtte finde påkrævet.
Kapitel 2 Attestation af skattepligtiges arbejde som forsknings-  

 og udviklingsarbejde § 5. Statens forskningsråd kan efter  

 ansøgning udstede attestation for, at den skattepligtige  

 udfører forsknings- og udviklingsarbejde, når dette  

 fremgår af ansættelseskontrakten.
Ved forsknings- og  

 udviklingsarbejde forstås aktiviteter som defineret af OECD, jf. bilag  

 1.
 Stk. 2. Attestation efter stk 1. forudsætter, at  

 forsknings- og udviklingsarbejdet er den ansattes  

 hovedbeskæftigelse.
 § 6. Ansøgning som nævnt i § 5  

 skal vedlægges en ansættelseskontrakt, som skal indeholde en  

 beskrivelse af stillingen og arbejdets karakter af forsknings- og  

 udviklingsarbejde.
Stk. 2. Ansøgning som nævnt i § 5 kan i  

 stedet vedlægges udkast til ansættelseskontrakt med henblik  

 på forhåndsgodkendelse.
Udkastet skal indeholde en beskrivelse af  

 stillingen og arbejdets karakter af forsknings- og udviklingsarbejde.  

 Når kontrakt er indgået, sendes berigtiget kopi af  

 ansættelseskontrakten til statens forskningsråd, der herefter kan  

 meddele endelig godkendelse.
 Stk. 3. Statens forskningsråds behandling af en  

 ansøgning er betinget af, at ansøger dokumenterer, at  

 vederlagskravet i kildeskattelovens § 48 E, stk. 2, nr. 5, er  

 opfyldt.
§ 7. Ved udløbet af en periode, hvor den  

 ansatte er blevet beskattet efter kildeskattelovens § 48 E stk. 7,  

 har den ansatte krav på, at arbejdsgiveren redegør for den  

 ansattes arbejdsopgaver i den forløbne periode.
Redegørelsen  

 skal sendes til godkendelse hos det statslige forskningsråd, som har  

 attesteret ansættelseskontrakten efter § 5.
Kapitel 3 Ikrafttrædelses- og overgangsbestemmelser § 8. Bekendtgørelsen træder i kraft  

 den 1. juli 2000.
 Stk. 2. Personer, som er omfattet af overgangsbestemmelserne i  

 § 2, stk. 2, i lov nr. 913 af 16. december 1998 om ændring af  

 kildeskatteloven (udenlandske forskere mv.), kan opnå godkendelse efter  

 reglerne i kapitel 1 og kapitel 2. Afgørelse om, hvorvidt en person er  

 omfattet af overgangsbestemmelserne, træffes af  

 skattemyndighederne.
Forskningsministeriet, den 22. juni  

 2000 Birte Weiss /Dan Jensen Bilag 1 DEFINITION AF FORSKNINGS- OG UDVIKLINGSARBEJDE Jævnfør bekendtgørelsens § 5,  

 stk. 1, skal forskningsrådenes attestation af skattepligtiges  

 arbejde som forsknings- og udviklingsarbejde afgives med udgangspunkt i OECD  

 s retningslinier.
OECD s afgrænsning af, hvilke aktiviteter der kan  

 medregnes som forsknings- og udviklingsarbejde er gengivet i »Frascati Manual  

 1993«.
Frascati manualens afgrænsninger er ikke statiske, men revideres  

 i takt med den teknologiske og videnskabelige udvikling.
Nedenfor er Frascati manualens grunddefinitioner af  

 forsknings- og udviklingsarbejde gengivet i dansk oversærttelse.  

 Endvidere er i hovedpunkter gengivet, hvilke aktiviteter der ikke kan  

 medregnes som forsknings- og udviklingsarbejde.
For en uddybende beskrivelse  

 henvises til seneste udgave af Frascati manualen.
Ved eventuelle  

 uoverensstemmelser mellem OECD s originaltekst og nærværende  

 oversættelse, gælder den originale tekst.
 I henhold til OECD s retningslinier defineres forsknings-  

 og udviklingsarbejde (FoU) som følger:
Skabende arbejde på systematisk grundlag med henblik  

 på at øge den videnskabelige og tekniske viden; eller Udnyttelse af den eksisterende viden til at anvise nye  

 praktiske anvendelser.
 FoU-begrebet omfatter både grundforskning, anvendt  

 forskning og udviklingsarbejde:
 Grundforskning er eksperimenterende eller teoretisk  

 arbejde med det primære formål at opnå ny viden og  

 forståelse uden nogen bestemt anvendelse i sigte.
Anvendt forskning er ligeledes originale  

 undersøgelser med henblik på at opnå ny viden.
Den er  

 imidlertid primært rettet mod bestemte praktiske mål.
 Udviklingsarbejde er systematisk arbejde baseret  

 på anvendelse af viden opnået gennem forskning og/eller praktisk  

 erfaring med det formål at frembringe nye eller væsentligt  

 forbedrede materialer, produkter, processer, systemer eller  

 tjenesteydelser.
FoU-begrebet omfatter såvel  

 teknisk-naturvidenskabelig forskning som forskning inden for  

 sundhedsvidenskab, jordbrugs- og veterinærvidenskab, samfundsvidenskab  

 og humaniora.
Dette betyder, at f.eks.
FoU i forbindelse med administration,  

 økonomisk planlægning, systemanalyser, salg og afsætning  

 etc. er omfattet.
 Fælles for FoU-virksomhed er, at den skal indeholde  

 et betydeligt nyhedselement.
 Fremstilling af prototyper regnes som FoU, men det  

 første eksemplar i en serieproduktion med salg for øje  

 medregnes ikke.
 Forsøgsmæssig drift af pilotanlæg med  

 sigte på udvikling af nye eller forbedrede processer er FoU, men drift  

 af pilotanlæg som led i kontrol eller afprøvning af  

 råvarer eller løbende produktion medregnes ikke.
 Udvikling af nye systemer til afprøvning,  

 kvalitetskontrol og standardisering medregnes som FoU, men ikke den  

 løbende afprøvning, kvalitetskontrol og standardisering i sig  

 selv.
 Software: Udvikling af nye softwareprodukter, der  

 rummer et teknologisk eller videnskabeligt fremskridt medregnes som FoU  

 (inden for de respektive produktgrupper).
 Følgende aktiviteter kan ikke i sig selv  

 medregnes i FoU:
Undervisning Dokumentations- og informationsarbejde samt bibliotekstjeneste Rutinemæssig indsamling af data Prøvning og standardisering Vurdering af industri- og ingeniørprojekter ved hjælp af  

 kendt teknik Teknisk service til kunder eller andre afdelinger Produktionsplanlægning og arbejdsstudier Specialiseret medicinsk behandling Salgs- og markedsanalyser Patent- og licensarbejde Rutinemæssig udvikling af software Personaleuddannelse.
