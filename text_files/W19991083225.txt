Landsskatteretskendelse Omlægning af regnskabsår - opgørelse af renteindtægter A klagede for indkomståret 1996 over, at de stedlige  

 skattemyndigheder i forbindelse med omlægning af regnskabsår  

 havde forhøjet selvangiven renteindtægt med 27.987 kr.
 Det fremgik af oplysningerne, at klageren havde haft  

 regnskabsår 1/8 til 31/7. Efter anmodning fra klageren fik denne ved  

 brev af 22. maj 1996 tilladelse til at omlægge regnskabsåret,  

 således at dette fremover skulle følge kalenderåret.
 Det fremgik af tilladelsen:
"Omlægningen skal ske således, at  

 indkomstansættelsen første gang foretages på grundlag af  

 indtægten i tiden 1/8 1995 - 31/12 1996 omregnet til et års  

 indtægt.
 Denne omregning, der skal foretages således, at  

 størrelsen af den skattepligtige indkomst i omlægningsåret  

 påvirkes mindst muligt af omlægningen, sker på  

 følgende måde:
Der udregnes 12/17 af indtægten i den nævnte  

 periode uden hensyntagen til engangsudgifter, engangsindtægter,  

 skattemæssige afskrivninger og nedskrivninger.
Det herved fremkomne  

 beløb reguleres med de nævnte poster.
Renteindtægter og  

 renteudgifter beregnes til "etårs indtægter/udgifter".
Man forbeholder sig i øvrigt en  

 skønsmæssig ansættelse af indkomsten, såfremt  

 særlige forhold gør sig gældende i  

 omlægningsåret." Det var oplyst, at det fremgik af klagerens regnskab, at  

 de samlede renteindtægter af bankindeståender og obligationer for  

 perioden 1/8 1995 til 31/12 1996 udgjorde 119.194 kr.
 I dette beløb indgik der renteindtægt og  

 handelsrenter vedrørende en post obligationer som klageren havde  

 købt den 17/12 1995. Nettorenteindtægten af disse obligationer  

 udgjorde 84.934 kr.
 Renteindtægterne af bankindestående for  

 perioden 1/8 1995 til 31/12 1996 havde udgjort (119.194 kr. - 84.934 kr.),  

 svarende til 34.260 kr.
Klageren havde i forbindelse med sin indgivelse af  

 selvangivelse for omlægningsåret foretaget omregning til  

 helårsindkomst af samtlige oppebårne renteindtægter i  

 perioden uanset om disse hidrørte fra bankindestående eller fra  

 obligationsposten, d.v.s. vedrørende i alt 119.194 kr.
Omregningen var  

 foretaget med 12/17 således at klageren alene havde medregnet 81.130  

 kr. i sin skattepligtige indkomst for omlægningsperioden.
De stedlige myndigheder havde ved den påklagede  

 ansættelse forhøjet klagerens kapitalindkomst for  

 indkomståret 1996 med 27.987 kr., jf.
SL § 4 e og KSL § 22.
 Den nærmere talmæssige opgørelse  

 fremkom således:
 Obligationer:
Indberettet fra Bank 102.370 - handelsrenter 17.436 84.934 Bankrenter:
Renteindt. i h.t. regnskab 119.194 Heraf udgjorde obligationsrenter 84.934 Rest til fordeling 34.260 Den skattepligtige andel udgør 12/17, i alt 24.183 skattepligtige renteindtægter i alt 109.117 Medregnet af klager 81.130 Forhøjelse 27.987 Myndighederne havde herved anført, at i forbindelse  

 med omlægning af regnskabsår skulle renteindtægterne  

 afpasses til et normalt års renteindtægt, således at  

 renteindtægterne i omlægningsåret kom til at svare til en  

 normal helårsindtægt, at da obligationerne var købt den  

 17. december 1995 svarede nettorenteindtægten fra disse i 1996 på  

 84.934 kr. til hvad obligationerne i øvrigt ville give i  

 helårsrenteindtægt for et sædvanligt år, at  

 renteindtægter af obligationerne derfor ikke skulle omregnes til 12/17  

 i omlægningsåret, at de øvrige renteindtægter  

 på 34.260 kr. derimod vedrørte perioden 1/8 1995 til 31/12 1996  

 og for at disse renteindtægter kunne svare til et normalt  

 årsrenteindtægt skulle de omregnes til 12/17, d.v.s. at de skulle  

 medregnes med 12/17 af 34.260 kr., svarende til 24.183 kr.
Der var bl.a.  

 henvist til TfS 1995.537 lsr.
 Klageren havde over for Landsskatteretten nedlagt  

 påstand om, at hans kapitalindkomst for 1995 blev nedsat med 27.987 kr.  

 svarende til det selvangivne.
 Han havde til støtte herfor bl.a. gjort  

 gældende, at der skulle ske en omregning til helårsindkomst af  

 alle renteindtægter, d.v.s også af obligationsrenterne, at da  

 klageren i 1968 omlagde regnskabsåret fra kalenderårsregnskab til  

 1/8-31/7 betalte han skat af indtægterne i perioden 1/8 1967 til 31/12  

 1967 to gange, idet denne periodes indtægter indgik i såvel  

 regnskabet for 1967 som for 1968.
Landsskatteretten udtalte Landsskatteretten fandt, at der i forbindelse med  

 omlægning fra og tilbage til kalenderårsregnskab i henhold til  

 KSL § 22, skulle foretages omregning til helårsindkomst af alle de  

 indtægter og udgifter som indgik i omlægningsperioden, der ikke  

 var éngangsindtægter og -udgifter, jf. cirk. nr. 135 af  

 4.11.1988 til KSL, pkt. 136. Idet renteindtægter og -udgifter ikke var  

 éngangsindtægter og -udgifter skulle også klagerens  

 renteindtægter fra den post obligationer, som han først havde  

 erhvervet den 17. december 1995, d.v.s. i omlægningsperioden, omregnes  

 til helårsindkomst efter de sædvanlige regler, d.v.s. med 12/17 i  

 det foreliggende tilfælde.
Retten bemærkede herved, at den i TfS  

 1995.537 offentliggjorte kendelse omhandlede den situation, at der i  

 omlægningsperioden forfaldt to års renteindtægter af de  

 statsobligationer, som klageren havde ejet i hele perioden, hvorefter retten  

 fandt, at der skulle ske afpasning af renteindtægterne, således  

 at de i det nye regnskabsår kom til at svare til sædvanlig  

 helårsrenteindtægt.
Da de faktiske omstændigheder i sagerne  

 ikke var ens, var der ikke grundlag for at komme til samme resultat i den her  

 foreliggende sag.
Ansættelsen blev i overensstemmelse med klagerens  

 påstand nedsat til det selvangivne, jf.
SL § 4 og KSL § 22.
