Nr LSF 114 Forslag til Lov om ændring af lov om kvalitetskontrol med fisk og  

 fiskevarer Fremsat af fiskeriministeren (Gammelgaard) den 26. november 1986 § 1 I lov om kvalitetskontrol med fisk og fiskevarer, jf.
lovbekendtgørelse nr. 383 af 17. juni 1986, foretages følgende ændringer:
 1. I § 1, STK. 1, 1. PKT., indsættes efter »fangst«:  

 »opdræt,».
 2. § 2, STK. 2, 2. PKT., affattes således:
»Fiskeriministeren kan fastsætte regler, hvorefter produkter undtages fra lovens område.« 3. I § 3, STK. 3, 1. PKT., indsættes efter »påbyder«:  

 »destruktion eller«.
 4. I § 5, STK. 1, indsættes som 2. PKT.:
»Bestemmelsen omfatter tillige opbevaring af fisk og fiskevarer på en sådan måde, at de ved udbud til salg kan vildlede køberen.« 5. I § 5 indsættes efter stk. 2 som nyt stykke:
»STK. 3. Fiskeriministeren kan efter forhandling med det kvalitetsudvalg, der er nævnt i § 26, fastsætte regler for, at en betegnelse, herunder en allerede anvendt betegnelse, skal være forbeholdt fisk og fiskevarer af en bestemt art eller sammensætning, samt påbyde bestemte varebetegnelser for at sikre forbrugerne imod forveksling med fisk og fiskevarer af anden art eller sammensætning.« 6. § 6, STK. 1, 1. PKT., affattes således:
»Fiskeriministeren kan efter forhandling med det kvalitetsudvalg, der er nævnt i § 26, fastsætte regler eller træffe bestemmelse om tilsætning eller anvendelse af konserveringsstoffer, farvestoffer samt andre tilsætnings- eller hjælpestoffer ved tilvirkning og opbevaring af fisk og fiskevarer, som eksporteres.« 7. I KAPITEL 2, AFSNIT E, affattes overskriften således:
»E.
OPDRÆT, OPBEVARING, TILVIRKNING OG TRANSPORT AF FISK OG FISKEVARER«.
8. I § 7, STK. 1, 1. PKT., og i § 8, STK. 1, 1. PKT., udgår », der er bestemt til menneskeføde,».
 9. § 7, STK. 4, affattes således:
»STK. 4. Fiskeriministeren kan efter forhandling med det kvalitetsudvalg, der er nævnt i § 26, fastsætte særlige krav, der af sundheds-, ernærings- og kvalitetsmæssige grunde skal stilles med hensyn til opdræt af fisk og forskellige fisks og fiskevarers rensning, tilvirkning, sortering, emballering, mærkning, opbevaring, transport og øvrige behandling samt sammensætning, indhold eller beskaffenhed i øvrigt.« 10. I § 8, STK. 4, indsættes efter »ved«: »drift,».
11. I § 10 indsættes efter »indstilles«: »og autorisationen inddrages,».
 12. Efter § 11 a indsættes i KAPITEL 2:
»H.
GENNEMFØRELSE AF EF-REGLER § 11 b.
Fiskeriministeren kan fastsætte sådanne forskrifter, som er nødvendige for at gennemføre de af Det europæiske økonomiske Fællesskab udstedte direktiver og beslutninger, som regulerer fisk og fiskevarer samt foderstoffer og tilsætningsstoffer til foder og foderblandinger, eller som er nødvendige for at anvende de af Fællesskabet udstedte forordninger på disse områder.« 13. I KAPITEL 3, AFSNIT A, affattes overskriften således:
»A.
HANDEL MED FISK OG FISKEVARER«.
 14. § 12, STK. 1, 1. PKT., affattes således:
»Enhver, der ønsker at drive anden handel end detailhandel med fisk og fiskevarer, skal til Fiskeriministeriet indgive anmeldelse herom.« 15. I § 12, STK. 1, 3. PKT., ændres »forretningens« til:
 »virksomhedens«.
 16. § 12, STK. 2 og 3, ophæves.
17. I § 14, STK. 1, indsættes efter »tilvirkning«:  

 »pakning, opbevaring«.
 18. § 14, STK. 2, 1. PKT., affattes således:
»Autorisation kræves dog ikke, såfremt tilvirkning, pakning, opbevaring, frostlagring og ompakning af fisk og fiskevarer sker i detailforretning med henblik på detailsalg i forretningen.« 19. § 14, STK. 3, affattes således:
»STK. 3. Fiskeriministeren kan uanset bestemmelser i anden lovgivning om autorisation, godkendelse eller tilladelse give de virksomheder, der er nævnt i stk. 1, tilladelse til som led i en produktion af spisefærdige retter eller færdige komponenter hertil at fremstille andre varer end fiskevarer, herunder også kød- og grøntsagsretter.
Fiskeriministeren fastsætter bestemmelser for sådanne tilladelser, herunder om kontrol med disse varer.« 20. § 16 affattes således:
»§ 16. Fiskeriministeren kan efter forhandling med det kvalitetsudvalg, der er nævnt i § 26, fastsætte bestemmelser, hvorefter opdræt af fisk og fiskeyngel samt omsætning og fremstilling af foder og foderblandinger kun må finde sted, såfremt virksomheden er autoriseret af fiskeriministeren.
Autorisation meddeles virksomheder, hvis indretning og drift må antages at sikre en produktion af god beskaffenhed.
Stk. 2. For autorisationen betales en af fiskeriministeren fastsat årlig afgift, der anvendes til dækning af de med kontrollen med virksomhederne forbundne udgifter.« 21. Efter § 16 indsættes i KAPITEL 3:
»§ 16 a.
I vilkår for autorisation af en virksomhed kan det bestemmes, at virksomheden på egen bekostning skal lade udføre bakteriologisk, kemisk eller anden driftskontrol med de varer, der tilvirkes, eller med hygiejnen i virksomheden.
Stk. 2. Fiskeriministeren kan fastsætte regler om udøvelse af tilsynet med de virksomheder, der er omfattet af §§ 14 og 16.« 22. I § 20, STK. 1, ændres »Foderblandinger« til: »Foder og foderblandinger«.
 23. I § 20, STK. 2, 1. PKT., indsættes efter »til«: »foder  

 og«.
 24. I § 20, STK. 2, 2. PKT., indsættes efter »af«: »foder  

 og«.
 25. I § 20 indsættes efter stk. 2 som nye stykker:
»STK. 3. Fiskeriministeren kan træffe bestemmelse om, at et stof eller bestemte mængder heraf ikke må forekomme i foder og foderblandinger, samt at bestemte stoffer ikke må anvendes eller forefindes i opdrætsvirksomheder.
Stk. 4. Fiskeriministeren kan træffe bestemmelse om regulering af anvendelse af tilsætningsstoffer til foder og foderblandinger.« 26. I § 21 indsættes efter »salg af«: »foder og«.
 27. § 22 affattes således:
»§ 22. Foder og foderblandinger, som ikke er af god og sund beskaffenhed, kan af de tilsynsførende myndigheder påbydes destrueret.« 28. § 23, STK. 3, affattes således:
»Stk. 3. De tilsynsførende myndigheder har mod behørig legitimation adgang overalt til enhver tid uden retskendelse, hvor de af denne lov omfattede fisk opdrættes, foder og foderblandinger, fisk og fiskevarer omsættes, pakkes, opbevares, transporteres eller tilvirkes og har til enhver tid ret til uden retskendelse at åbne forsendelser indeholdende disse varer, til at udtage eller pålægge prøver udtaget og foretage kontrolvejning samt til at gennemgå eller få forelagt regnskabs- og andet dokumentationsmateriale, i det omfang og på de områder hvor det skønnes nødvendigt for tilsynets udøvelse.
Udgifter i forbindelse med udtagelse og forsendelse af prøver samt analyse og test m.v. af prøver foretaget på et laboratorium, der er godkendt af de tilsynsførende myndigheder, påhviler virksomheden.
De tilsynsførende myndigheder kan tilbageholde fisk og fiskevarer samt foder og foderblandinger, indtil der foreligger et analyseresultat af foretagne prøver.
Virksomhedens indehaver eller dennes stedfortræder er pligtig at være de tilsynsførende myndigheder behjælpelig ved udøvelse af tilsynet.« 29. § 26, STK. 1, 1. PKT., affattes således:
»Fiskeriministeren nedsætter et kvalitetsudvalg bestående af 7 erhvervsrepræsentanter, 1 repræsentant for Forbrugerrådet, 1 repræsentant for Arbejderbevægelsens Erhvervsråd, 1 repræsentant for Sundhedsstyrelsen og 1 repræsentant for Fiskeriministeriet.« 30. I § 28, STK. 6, 2. PKT., indsættes efter »aktieselskaber«:
 »anpartsselskaber,».
 31. § 28, STK. 7, ophæves.
 32. I § 30 indsættes efter stk. 2 som nyt stykke:
»Stk. 3. Fiskeriministeren kan bestemme, at loven ikke skal gælde for Grønland.« § 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 265 § 1 I lov om kvalitetskontrol med fisk og fiskevarer, jfr.
lovbekendtgørelse nr. 383 af 17. juni 1986, foretages følgende ændringer:
 1. I § 1, STK. 1, 1. PKT. indsættes efter »fangst«:  

 »opdræt,».
 2. § 2, STK. 2, 2. PKT. affattes således:
»Fiskeriministeren kan fastsætte regler, hvorefter produkter undtages fra lovens område«.
3. I § 3, STK. 3, 1. PKT. indsættes efter »påbyder«:  

 »destruktion eller«.
 4. I § 5, STK. 1, indsættes som 2. pkt.:
»Bestemmelsen omfatter tillige opbevaring af fisk og fiskevarer på en sådan måde, at de ved udbud til salg kan vildlede køberen«.
 5. I § 5 indsættes efter stk. 2, som nyt stk.:
»STK. 3. Fiskeriministeren kan efter forhandling med det kvalitetsudvalg, der er nævnt i § 26, fastsætte regler for, at en betegnelse, herunder en allerede anvendt betegnelse, skal være forbeholdt fisk og fiskevarer af en bestemt art eller sammensætning, samt påbyde bestemte varebetegnelser for at sikre forbrugerne imod forveksling med fisk og fiskevarer af anden art eller sammensætning.«.
 6. § 6, STK. 1, 1. PKT. affattes således:
»Fiskeriministeren kan efter forhandling med det kvalitetsudvalg, der er nævnt i § 26, fastsætte regler eller træffe bestemmelse om tilsætning eller anvendelse af konserveringsstoffer, farvestoffer samt andre tilsætnings- eller hjælpestoffer ved tilvirkning og opbevaring af fisk og fiskevarer som eksporteres.«.
 7. I kapitel 2, afsnit E, affattes overskriften således:
»E.
Opdræt, opbevaring, tilvirkning og transport af fisk og fiskevarer.«.
 8. I § 7, STK. 1, 1. PKT. og i § 8, STK. 1, 1. PKT. udgår:
 », der er bestemt til menneskeføde,».
 9. § 7, STK. 4, affattes således:
»STK. 4. Fiskeriministeren kan efter forhandling med det kvalitetsudvalg, der er nævnt i § 26, fastsætte særlige krav, der af sundheds-, ernærings-, og kvalitetsmæssige grunde skal stilles med hensyn til opdræt af fisk og forskellige fisk og fiskevares rensning, tilvirkning, sortering, emballering, mærkning, opbevaring, transport og øvrige behandling, samt sammensætning, indhold eller beskaffenhed i øvrigt«.
 10. I § 8, STK. 4, indsættes efter »ved«: »drift,».
11. I § 10 indsættes efter »indstilles«: »og autorisationen inddrages,».
 12. Efter § 11 A indsættes i kapitel 2:
»H.
Gennemførelse af EF-regler.
§ 11 b.
Fiskeriministeren kan fastsætte sådanne forskrifter, som er nødvendige for at gennemføre de af Det europæiske økonomiske Fællesskab udstedte direktiver og beslutninger som regulerer fisk og fiskevarer samt foderstoffer og tilsætningsstoffer til foder og foderblandinger, eller som er nødvendige for at anvende de af Fællesskabet udstedte forordninger på disse områder.«.
 13. I kapitel 3, afsnit A, affattes overskriften således:
»A.
Handel med fisk og fiskevarer.«.
 14. § 12, STK. 1, 1. PKT. affattes således:
»Enhver, der ønsker at drive anden handel end detailhandel med fisk og fiskevarer, skal til fiskeriministeriet indgive anmeldelse herom.«.
 15. I § 12, STK. 1, 3. PKT. ændres »forretningens« til:
 »virksomhedens«.
 16. § 12, STK. 2 og 3, ophæves.
17. I § 14, STK. 1, indsættes efter »tilvirkning«:  

 »pakning, opbevaring«.
 18. § 14, STK. 2, 1. PKT. affattes således:
»STK. 2. Autorisation kræves dog ikke, såfremt tilvirkning, pakning, opbevaring, frostlagring og ompakning af fisk og fiskevarer sker i detailforretning med henblik på detailsalg i forretningen.«.
 19. § 14, STK. 3, affattes således:
»STK. 3. Fiskeriministeren kan uanset bestemmelser i anden lovgivning om autorisation, godkendelse eller tilladelse give de virksomheder, der er nævnt i stk. 1, tilladelse til som led i en produktion af spisefærdige retter eller færdige komponenter hertil at fremstille andre varer end fiskevarer, herunder også kød- og grøntsagsretter.
Fiskeriministeren fastsætter bestemmelser for sådanne tilladelser, herunder om kontrol med disse varer.«.
 20. § 16 affattes således:
»Fiskeriministeren kan efter forhandling med det kvalitetsudvalg, der er nævnt i § 26, fastsætte bestemmelser, hvorefter opdræt af fisk og fiskeyngel samt omsætning og fremstilling af foder og foderblandinger kun må finde sted, såfremt virksomheden er autoriseret af fiskeriministeren.
Autorisation meddeles virksomheder, hvis indretning og drift må antages at sikre en produktion af god beskaffenhed.
Stk. 2. For autorisationen betales en af fiskeriministeren fastsat årlig afgift, der anvendes til dækning af de med kontrollen med virksomhederne forbundne udgifter.«.
 21. Efter § 16 indsættes i kapitel 3:
»§ 16 a.
I vilkår for autorisation af en virksomhed kan det bestemmes, at virksomheden på egen bekostning skal lade udføre bakteriologisk, kemisk eller anden driftskontrol med de varer, der tilvirkes, eller med hygiejnen i virksomheden.
Stk. 2. Fiskeriministeren kan fastsætte regler om udøvelse af tilsynet med de virksomheder, der er omfattede af §§ 14 og 16.«.
22. I § 20, STK. 1, ændres »Foderblandinger« til: »Foder og foderblandinger«.
 23. I § 20, STK. 2, 1. PKT. indsættes efter »til«: »foder  

 og«.
 24. I § 20, STK. 2, 2. PKT. indsættes efter »af«: »foder  

 og«.
 25. I § 20 indsættes efter stk. 2, som nye stykker:
»STK. 3. Fiskeriministeren kan træffe bestemmelse om, at et stof eller bestemte mængder heraf ikke må forekomme i foder og foderblandinger, samt at bestemte stoffer ikke må anvendes eller forefindes i opdrætsvirksomheder.
Stk. 4. Fiskeriministeren kan træffe bestemmelse om regulering af anvendelse af tilsætningsstoffer til foder og foderblandinger.«.
 26. I § 21 indsættes efter »salg af«: »foder og«.
 27. § 22 affattes således:
»Foder og foderblandinger som ikke er af god og sund beskaffenhed kan af de tilsynsførende myndigheder påbydes destrueret.«.
 28. § 23, STK. 3, affattes således:
»De tilsynsførende myndigheder har mod behørig legitimation adgang overalt til enhver tid uden retskendelse, hvor de af denne lov omfattede fisk opdrættes, foder og foderblandinger, fisk og fiskevarer, omsættes, pakkes, opbevares, transporteres eller tilvirkes og har til enhver tid ret til uden retskendelse at åbne forsendelser indeholdende disse varer, til at udtage eller pålægge prøver udtaget og foretage kontrolvejning samt til at gennemgå eller få forelagt regnskabs- og andet dokumentationsmateriale, i det omfang og på de områder hvor det skønnes nødvendigt for tilsynets udøvelse.
Udgifter i forbindelse med udtagelse og forsendelse af prøver, samt analyse og test m.v. af prøver foretaget på et laboratorium, der er godkendt af de tilsynsførende myndigheder, påhviler virksomheden.
De tilsynsførende myndigheder kan tilbageholde fisk og fiskevarer samt foder og foderblandinger, indtil der foreligger et analyseresultat af foretagne prøver.
Virksomhedens indehaver eller dennes stedfortræder er pligtig at være de tilsynsførende myndigheder behjælpelig ved udøvelse af tilsynet.«.
 29. § 26, STK. 1, 1. PKT., affattes således:
»Fiskeriministeren nedsætter et kvalitetsudvalg bestående af 7 erhvervsrepræsentanter, 1 repræsentant for Forbrugerrådet, 1 repræsentant for Sundhedsstyrelsen og 1 repræsentant for Fiskeriministeriet.«.
 30. I § 28, STK. 6, 2. PKT. indsættes efter »aktieselskaber«:
 »anpartsselskaber,».
 31. § 28, STK. 7, ophæves.
 32. I § 30 indsættes efter STK. 2, som nyt stk.:
»Stk. 3. Fiskeriministeren kan bestemme, at loven ikke skal gælde for Grønland.«.
§ 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET I.
ALMINDELIGE BEMÆRKNINGER Lov nr. 167 af 12. maj 1965 om kvalitetskontrol med fisk og fiskevarer, som ændret ved lov nr. 139 af 24. april 1975 og lov nr. 560 af 30. november 1983, fremtræder i sin nuværende udformning hovedsagelig som ved vedtagelsen i 1965. (jfr. også lovbekendtgørelse nr. 383 af 17. juni 1986).
Ved udarbejdelsen af nærværende forslag har man ud fra erfaringerne med lovens daglige administration søgt at ajourføre og ændre bestemmelser i lyset af dels fremskridt og forskning indenfor teknologi og metodik, dels behovet for at kunne yde en bedre service til erhvervet og forbrugerne her i landet og på eksportmarkederne.
Forslaget indebærer en udvidet adgang til at autorisere virksomheder for at sikre at produktionen sker på en forsvarlig måde.
Umiddelbart vil virksomheder der pakker og opbevarer fisk og fiskevarer blive omfattet af loven, samtidig med at der indføres adgang til at autorisere opdrætsvirksomheder og virksomheder der fremstiller foder og foderblandinger.
Der indføres en adgang til at autorisere virksomheder, der ønsker at fremstille færdigvarer, hvori der indgår andet end fisk.
I forbindelse med autorisation kan det bestemmes at en virksomhed skal udføre egenkontrol.
På foderområdet fastsættes bestemmelser, der regulerer egnethed, indhold og sammensætning af foder og foderblandinger.
Den eksisterende adgang til at regulere tilvirkning og sammensætning af fisk og fiskevarer udvides, samtidig med, at der åbnes mulighed for at fastsætte varestandarder m.v.
Forslaget er udarbejdet efter forelæggelse for Fiskeriministeriets Kvalitetsudvalg samt de berørte organisationer.
Ændringsforslaget har ikke til formål at ændre kvalitetskontrollovens område i forhold til den generelle levnedsmiddellov eller lov om miljø- og genteknologi eller de i medfør af disse love fastsatte regler.
Det vil således fortsat være levnedsmiddelloven som ved afsætning til forbrugerne her i landet regulerer brugen af tilsætningsstoffer og mærkning heraf, oplysning om levnedsmidler, herunder anprisning med hensyn til næringsværdi, emballage, levnedsmidlers næringsindhold, bekæmpelsesmiddelrester, lægemiddelrester og andre forureninger i levnedsmidler, behandling med ioniserende stråling og mærkning herom, salg af levnedsmidler der antages at have været udsat for radioaktivitet, helbredskontrol og personalehygiejne samt detailforhandling af levnedsmidler.
Med hensyn til genteknologisk fremstillede organismer eller celler samt levnedsmidler, der indeholder eller består af genteknologisk fremstillede celler eller organismer, og som afsættes til forhandling til forbrugere her i landet, gælder de i lov om miljø- og genteknologi og i medfør heraf fastsatte regler.
A.
LOVFORSLAGETS ØKONOMISKE OG ADMINISTRATIVE KONSEKVENSER.
De ovennævnte foranstaltninger vil i det omfang, der er tale om autorisation, medføre betaling af en autorisationsafgift til staten som bidrag til udgifterne ved kontrolarbejdet.
Endvidere pålægges virksomhederne selv at afholde udgifter til eventuel egenkontrol og nødvendige analyser.
Lovforslaget forventes ikke umiddelbart at ville indebære økonomiske eller administrative konsekvenser, herunder personaleforøgelse.
En senere gennemførelse af autorisationsordningen for opdrætsvirksomheder og virksomheder der fremstiller foder og foderblandinger vil dog medføre øgede administrative opgaver, hvilket vil nødvendiggøre en personaleudvidelse.
II.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 Hensigten er at inddrage selve opdrætsvirksomheden under lovens område.
Hidtil har alene varer hidrørende fra opdrætsvirksomhed været omfattet.
Til nr. 2 Ved ændringen tilsigtes en mere smidig adgang til ved bekendtgørelse at fastsætte undtagelser.
Ved udarbejdelsen af en bekendtgørelse vil magarineprodukter og visse fiskeolier fortsat blive undtaget fra lovens område.
Til nr. 3 Der er tale om en klargørelse af bestemmelsen, således at det direkte fremgår af teksten, at destruktion kan påbydes.
Til nr. 4 Ved ændringen gøres også opbevaring på et færdigvarelager af varer med f.eks. fejlagtig mærkning strafbar hvilket betyder, at der ikke skal føres bevis for salgshensigt.
Til nr. 5 Bestemmelsen foreslås for at sikre forbrugerne mod vildledning og for at tilgodese redelige betegnelser gennem muligheden af at kunne fastsætte varestandarder og til at forbeholde visse betegnelser for varer, der opfylder visse mindstekrav.
Til nr. 6 Ved ændringen omfattes tillige fisk til foderformål m.v. af loven.
Som noget nyt kan udstedelse af regler kun ske efter forhandling med kvalitetsudvalget.
Til nr. 7 Ændringen er en redaktionel konsekvens af inddragelsen af opdrætsvirksomheden under lovens område.
Til nr. 8 Der henvises til det under nr. 6 anførte.
Til nr. 9 Bestemmelsen skal ses i sammenhæng med bemærkningerne til nr. 5 og tilsigter at beskytte de producenter m.v., der ønsker at fastholde en konkurrence på kvalitetsvarer mod konkurrencen fra varer af lav kvalitet.
Endvidere får fiskeriministeren en udvidet adgang til at fastsætte regler om opdræt, tilvirkning og sammensætning, således at fremkomsten af nye teknologier kan reguleres.
Til nr. 10 Der gives ved ændringen hjemmel til at fastsætte regler for driften i forbindelse med hvorledes og på hvilke vilkår en produktion skal foregå.
Til nr. 11 Der er tale om en tydeliggørelse, således at også selve autorisationsbevillingen, der skal forefindes opslået i virksomheden, kan inddrages og afhentes af tilsynsmyndighederne.
Til nr. 12 Der ønskes indført et nyt afsnit med en ny bestemmelse under hensyn til, at EF udsteder direktiver om en række levnedsmiddelforhold, herunder bl.a. om tilsætningsstoffer til foder m.v. samt bestemmelser i øvrigt, der er af betydning for fisk og fiskevarer.
Det vil derfor være hensigtsmæssigt at indføre en generel hjemmel til at transformere visse direktivbestemmelser til dansk ret.
Til nr. 13 og 14 Ved at ændre ordet »engroshandel« til »handel« sikres  

 at der ikke er eller vil blive områder, der ikke er dækket af afgrænsningen mellem denne lov og levnedsmiddelloven.
Ordene »ferske og  

 frosne« udtages med henblik på ønsket om kontrol med hele området for fisk og fiskevarer, hvilket bl.a. indebærer at tørrede, saltede og konserverede varer medtages.
Til nr. 15 Ændringen er af redaktionel karakter.
Til nr. 16 Bestemmelsen i § 12, stk. 2, ophæves som en konsekvens af det under nr. 17 anførte.
Stk. 3 anses for at være overflødigt, hvorfor stykket ophæves.
Til nr. 17 Man har fundet det naturligt at medtage pakning og opbevaring under autorisationsordningen for at sikre at denne sker på en betryggende måde.
Til nr. 18 Ændringen er en konsekvensrettelse af det under nr. 17 anførte.
Til nr. 19 Stk. 3, ophæves som en konsekvens af det under nr. 20 anførte.
Istedet indsættes et nyt stykke, der giver fiskeriministeren hjemmel til at autorisere fiskeforarbejdningsvirksomheder, der bl.a. ønsker at fremstille færdigvarer, hvori indgår andre varer end fisk.
Til nr. 20 Bestemmelsen giver fiskeriministeren adgang til at autorisere dels opdrætsvirksomheder og dels virksomheder der omsætter og fremstiller foder og foderblandinger, idet begge områder er af en sådan betydning, at det må anses for formålstjenligt, at der er adgang til at regulere virksomheden for at sikre at denne udøves under betryggende forhold.
Der er samtidig indføjet en hjemmel til at indkræve en årlig afgift, således som det også er tilfældet med andre virksomheder, der autoriseres.
Uanset denne bestemmelse kræves der fortsat fiskeriministerens tilladelse til etablering af anlæg til opdræt af fisk, krebs- og bløddyr samt alger efter lov om saltvandsfiskeri, § 14.
Til nr. 21 Bestemmelsen tager sigte mod at kunne pålægge virksomheder især større virksomheder en egenkontrol som supplement til den stikprøvevise kontrol, der udføres af tilsynsmyndighederne for at sikre en høj kvalitet af produkterne.
En sådan egenkontrol kan komme virksomhederne til gode i form af kvalitetsmæssigt bedre varer, samt større tillid til varerne hos aftagere og forbrugere.
Stk. 2, giver mulighed for at fastsætte særlige regler om udøvelse af tilsynet og særligt tilpasset virksomheder, der har egenkontrol.
Til nr. 22, 23 og 24 Ved at indsætte ordet »foder« udvider man anvendelsområdet for foderblandinger til også at omfatte ublandet foder og råvarer til foderblandinger.
Til nr. 25 Bestemmelsen er en klargøring af hjemlen til at fastsætte generelle grænseværdier for og nedlægge forbud mod specifikke stoffer.
Endvidere gives der hjemmel til at fastsætte positivlister for tilladte tilsætningsstoffer.
Til nr. 26 Der henvises til det under nr. 22, 23 og 24 anførte.
Til nr. 27 Den nuværende § 22 ophæves, idet den er overflødig, og i stedet indsættes en ny bestemmelse, der giver hjemmel for at påbyde destruktion af uegnet foder.
Til nr. 28 Bestemmelsen er på baggrund af erfaringerne i det daglige kontrolarbejde tydeliggjort og lettere strammet op, idet tilsynsmyndighederne om nødvendigt selv kan gennemgå regnskaber m.v., således at det bl.a. kan konstateres, om der på noget tidspunkt er købt varer, stoffer o.lign. hvis anvendelse vil være i strid med gældende bestemmelser.
Tilsynsmyndighederne har endvidere fået mulighed for at pålægge en virksomhed at udtage prøver, og at få prøver analyseret for virksomhedens regning.
Der er tilbageholdelsesadgang indtil prøverne er analyseret.
Der er videre sket konsekvensrettelser for så vidt angår fodervirksomheder og opdrætsvirksomheder.
Bestemmelsen vil generelt lette tilsynet.
Til nr. 29 Ændringen tilgodeser en udvidelse af antallet af medlemmer i udvalget med henblik på at Forbrugerrådet og Foreningen for Danmarks Fiskemel- og Fiskeolieindustri kan udpege medlemmer.
Til nr. 30 Det er ønsket præciseret at bestemmelsen også gælder for anpartsselskaber.
Til nr. 31 Bestemmelsen er overflødig.
Til nr. 32 I forbindelse med drøftelserne og overvejelserne om Hjemmestyrets overtagelse af tilsynet i Grønland har man åbnet mulighed for, at fiskeriministeren kan bestemme at loven ikke skal gælde for Grønland.
Det forudsættes herved, at dette sker efter forhandling med Grønlands hjemmestyre i overensstemmelse med lov om Grønlands hjemmestyre.
