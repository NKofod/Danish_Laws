Fremsat den 7. oktober 2004 af  

 skatteministeren (Kristian Jensen) Forslag til Lov om ændring af afskrivningsloven og virksomhedsskatteloven (Justeringer af erhvervsbeskatningen) § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 973 af 22. november 2002, som  

 ændret ved § 1 i lov nr. 458 af 9. juni 2004 og § 1 i lov nr. 464  

 af  

 9. juni 2004, foretages følgende ændringer:
 1.  

  

 I  

  

 § 4  

  

 indsættes som stk. 2:
»Stk. 2.  

  

 Overfører en skattepligtig, der anvender virksomhedsordningen, jf.  

 virksomhedsskattelovens afsnit 1, en bil, der benyttes både til  

 erhvervsmæssige  

 og private formål, fra virksomheden til den skattepligtige, behandles dette  

 efter denne lov som et salg af bilen.
Som salgssum anvendes handelsværdien på  

 det tidspunkt, hvor bilen tages ud af virksomhedsordningen.« 2.  

  

 I  

  

 § 39, stk. 1,  

  

 indsættes efter  

 »tidsrum,«: »eller hvor der er aftalt uopsigelighed fra udlejers side,« 3.  


  

 §§ 63-66  

  

 ophæves.
§ 2 I lov om indkomstbeskatning af selvstændigt  

 erhvervsdrivende m.v. (virksomhedsskatteloven), jf. lovbekendtgørelse nr. 830  

 af 2. august 2004, foretages følgende ændringer:
 1.  

  

 I  

  

 § 3, stk. 5,  

  

 ændres:
 »stk. 2-5« til »stk. 2-4«.
§ 3 Stk. 1.  

  

 Loven træder i kraft dagen efter bekendtgørelsen i Lovtidende.
 Stk. 2.  

  

 Lovens  

 § 1, nr. 1, har virkning for overførsel af biler, der er anskaffet den  

 7.  

 oktober 2004 eller senere, og som overføres den 7. oktober 2004 eller senere  

 fra virksomheden til den skattepligtige med virkning for indkomståret 2005.
 Stk. 3.  

  

 Lovens  

 § 1, nr. 2, har virkning for lejekontrakter, hvor der er aftalt  

 uopsigelighed fra udlejers side, som er indgået den 7. oktober 2004 eller  

 derefter.
Bemærkninger til lovforslaget Almindelige bemærkninger 1. Formålet med lovforslaget Skatteministeriet har på nogle områder identificeret en  

 række utilsigtede virkninger af de gældende regler for beskatningen af  

 erhvervsvirksomheder.
Lovforslaget har til formål at ændre reglerne, så disse  

 utilsigtede virkninger undgås.
2. Lovforslagets enkelte dele Blandede biler i virksomhedsskatteordningen Det foreslås, at der skal ske beskatning af genvundne  

 afskrivninger vedrørende en blandet anvendt bil, når bilen udtages af  

 virksomhedsordningen.
Der skal være tale om en beskatning, som om bilen var  

 solgt på dette tidspunkt.
Biler, der både anvendes erhvervsmæssigt og privat  

 (blandede biler) kan indgå i virksomhedsordningen.
Der er konstateret en  

 væsentlig stigning i antallet af erhvervsdrivende, der overfører nyindkøbte  

 blandet benyttede biler til virksomhedsordningen sidst på året, hvilket giver  

 ret til fradrag for et helt års afskrivninger, men som allerede året efter  

 tager bilen ud af virksomhedsordningen igen.
Når bilen tages ud af  

 virksomhedsordningen  

 betragtes det ikke som et salg, og der sker ikke beskatning af genvundne  

 afskrivninger, hvis anvendelsen af bilen fortsat er den samme.
Beskatningen  

 sker først på det tidspunkt, hvor bilen sælges.
Hvis dette først sker efter  

 en  

 årrække, vil der næppe være tale om genvundne afskrivninger.
Hvis der er tale  

 om tab, kan der opnås tabsfradrag.
I den periode, hvor en blandet benyttet  

 bil  

 indgår i virksomhedsordningen, skal den skattepligtige beskattes af den  

 private  

 brug af bilen efter reglerne om beskatning af fri bil.
Som nævnt kan denne  

 periode efter den skattepligtiges eget valg gøres meget kort.
Kombinationen af de forskellige regelsæt betyder, at en  

 skatteyder kan indskyde en bil i virksomhedsordningen sidst på året, få  

 fradrag  

 for et helt års afskrivninger, og efter årsskiftet tage bilen ud af  

 virksomhedsordningen  

 igen.
Skattemæssigt belastes den skattepligtige kun af denne manøvre med,  

 hvad  

 der svarer til beskatningen af fri bil i de få måneder, bilen er i  

 virksomhedsordningen.
 Ved at indføre regler, som gør det muligt at beskatte  

 genvundne afskrivninger, når bilen tages ud af virksomhedsordningen, fjernes  

 denne uhensigtsmæssighed.
Lejekontrakter med uopsigelighedsperiode Det foreslås, at afskrivningsloven ændres, således at  

 lejekontrakter, hvor der er aftalt uopsigelighed fra udlejers side  

 sidestilles  

 med aftaler om, at et lejemål er indgået for et bestemt tidsrum, således at  

 den  

 årlige afskrivning ikke kan overstige et beløb svarende til, at afskrivning  

 sker med lige store årlige beløb over lejeperioden.
Udgifter til ombygning, forbedring eller indretning af  

 lejede erhvervsmæssige lokaler kan afskrives med indtil 20 pct. årligt.
Hvis  

 lejemålet er indgået for et bestemt tidsrum, kan den årlige afskrivning dog  

 ikke overstige et beløb svarende til, at afskrivning sker med lige store  

 årlige  

 beløb over lejeperioden.
Landsskatteretten har i en afgørelse fundet, at en  

 lejekontrakt,  

 der indeholdt en uopsigelighedsperiode fra udlejers side på 10 år ikke var  

 indgået for et bestemt tidsrum.
Afskrivning af udgifter til indretning af  

 lejede lokaler kunne derfor i den konkrete sag foretages med indtil 20 pct.  

 om  

 året.
Afgørelsen medfører, at selv om et lejemål reelt er indgået for et  

 tidsrum af i hvert fald 10 år, kan lejer afskrive afholdte udgifter til  

 ombygning, forbedring eller indretning af de lejede lokaler over 5 år.
Med de  

 foreslåede ændringer fjernes denne uhensigtsmæssighed.
Ophævelse af afskrivning under  

 erhvervszoneordningen I afskrivningslovens §§ 63-66 findes regler om en  

 forsøgsordning med højere afskrivningshastighed på driftsmidler og bygninger  

 ejet af virksomheder, der inden udgangen af 1994 er etableret i de oprettede  

 erhvervszoner.  

 Der er tale om en forsøgsordning, der er afgrænset såvel geografisk som  

 tidsmæssigt.
Ordningen ophørte således med udgangen af 1999. Afskrivningerne  

 i  

 erhvervszoneområderne har fra og med indkomståret 2000 generelt skulle ske  

 efter afskrivningslovens almindelige regler.
Reglerne i afskrivningslovens  

 §§ 63-66 er hermed blevet overflødige.
Det foreslås derfor, at reglerne  

 ophæves.
3. Provenumæssige konsekvenser for stat, amt  

 og kommune Samlet skønnes forslaget at medføre en beskeden årlig  

 provenugevinst i omegnen af 5-7 mio. kr.
De provenumæssige konsekvenser for  

 hver enkelt forslag er nærmere gennemgået nedenfor.
Ad blandede biler Det skønnes, at lovforslaget vil afværge et beskedent  

 årligt provenutab i omegnen af 5-7 mio. kr. som følge af, at afskrivninger på  

 blandede benyttede biler, der tages ud af virksomhedsordningen genbeskattes,  

 hvis afskrivningerne har oversteget den faktiske værdiforringelse.
Det  

 skønnes,  

 at ca. halvdelen af det afværgede provenutab vil tilfalde kommunerne.
I  

 finansåret  

 2005 skønnes provenuvirkningen at blive 5-7 mio. kr.
Ad uopsigelige lejeaftaler Da en lejer  uanset om lejemålet er opsigeligt eller  

 uopsigeligt  har afskrivningsadgang for udgifter til ombygning,  

 forbedring  

 eller indretning af lejemålet, er det ikke meningsfyldt at tale om en  

 provenueffekt af forslaget.
Forslaget indebærer alene, at et utilsigtet  

 rentetab ikke opstår som følge af, at lejere med uopsigelige lejekontrakter  

 over 5 års varighed opnår en hurtigere afskrivningsprofil end tilsigtet.
I  

 Danmark er det meget almindeligt, at det er udlejer, der afholder udgifter  

 til  

 ombygning, forbedring og indretning af et lejemål.
Derfor skønnes det anførte  

 rentetab beskedent.
Ad erhvervszoner Forslaget har ingen provenumæssige konsekvenser, da der  

 alene er tale om at fjerne en ordning, der er ophørt.
4. Administrative konsekvenser for stat, amter og  

 kommuner Forslaget skønnes ikke at have administrative konsekvenser  

 for stat, amter og kommuner.
5. Økonomiske konsekvenser for erhvervslivet Lovforslaget vurderes at have små direkte negative  

 konsekvenser for de virksomheder, der lader biler, som anvendes både  

 erhvervsmæssigt og privat, indgå i virksomhedsskatteordningen.
På baggrund af  

 oplysninger fra Skatteministeriet vurderes det, at forslaget vil medføre  

 direkte negative konsekvenser på 5  7 mio. kr. årligt.
Det skyldes, at lovforslaget indfører mulighed for at  

 beskatte genvundne afskrivninger, når en blandet anvendt bil tages ud af  

 virksomhedsskatteordning.
Derved forhindrer lovforslaget, at ejerne af  

 virksomheden  

 lader en bil indgå i virksomhedsskatteordning sidst på året, at virksomheden  

 derefter får fradrag for et helt års afskrivninger, og at virksomhedens ejer  

 efter årsskiftet tager bilen ud af virksomhedsskatteordningen igen.
Denne  

 fremgangsmåde har hidtil betydet, at virksomhederne fik en utilsigtet  

 fradragsmulighed.
 Forslaget vurderes herudover ikke at medføre afledte eller  

 strukturelle økonomiske konsekvenser.
6. Administrative konsekvenser for erhvervslivet Lovforslaget vurderes ikke at medføre nogen ændring i  

 virksomhedernes administrative arbejde.
Forslaget er derfor ikke forelagt et  

 af  

 Økonomi- og Erhvervsministeriets virksomhedspaneler.
7. Miljømæssige konsekvenser Lovforslaget skønnes ikke at have miljømæssige  

 konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Høring Forslaget har været til høring hos:
 Advokatrådet, Amtsrådsforeningen i Danmark,  

 Arbejderbevægelsens Erhvervsråd, Børsmæglerforeningen, Danmarks Aktive  

 handelsrejsende, Dansk Arbejdsgiverforening, Dansk Ejendomsmæglerforening,  

 Dansk Handel og Service, Dansk Industri, Dansk Iværksætterforening, Dansk  

 Landbrug, Danske Entreprenører, Danske Sælgere, Den danske  

 Skatteborgerforening, Ejendomsforeningen Danmark, Finansrådet,  

 Finanstilsynet,  

 Erhvervs- og Byggestyrelsen, Erhvervs- og Selskabsstyrelsen, Foreningen  

 Danske  

 Revisorer, Foreningen Registrerede Revisorer,  

 Foreningen  

 Statsautoriserede Revisorer, Foreningen Registrerede revisorer,  

 Forsikring & Pension, Frederiksberg Kommune, Grundejernes  

 Landsorganisation,  

 Håndværksrådet, HTS- Handel, Transport og Serviceerhvervene,  

 Justitsministeriet, Københavns Kommune, Kommunernes Landsforening,  

 Landbrugsrådet, Landsorganisationen i Danmark, Landsskatteretten, Ledernes  

 Hovedorganisation, Lønmodtagernes Dyrtidsfond, Nationalbanken,  

 Parcelhusejernes  

 Landsorganisation, Realkreditrådet, Skaffechefforeningen,  

 Skatterevisorforeningen og Told- og Skattestyrelsen.
 De høringssvar, der er modtaget fra organisationerne, samt  

 kommentarer hertil, er kort gengivet i skemaet nedenfor:
Organisation Bemærkninger til forslaget Kommentarer til høringssvar Advokatrådet Ikrafttrædelsen præciseres i relation til bilens anskaffelsestidspunkt  

 og tidspunktet for udtagelse af virksomhedsordningen.
 Lovens ikrafttræden ændres, således at loven får  

 virkning for biler, der er anskaffet den 5. oktober 2004 eller senere, og som  

 overføres den 5. oktober 2004 eller senere fra virksomheden til den  

 skattepligtige  

 med virkning for indkomståret 2005.
Dansk Industri Ingen bemærkninger.
Dansk Landbrug Det bør fastslås, at handelsværdien til den pris, som  

 den erhvervsdrivende kan opnå ved en uafhængig tredjemand.
Af  

 retssikkerhedsmæssige  

 grunde fx ved en autoriseret forhandler.
Det medgives, at det nogle gange kan være svært at  

 værdiansætte en bil.
Biler er som andre driftsmidler og skibe allerede i dag  

 omfattet af reglerne om værdiansættelse til handelsprisen, uden at dette  

 giver anledning til særlige problemer.
Forslaget ses derfor ikke i særlig  

 grad at give grundlag for en ændring af reglerne om værdiansættelse.
Danske Sælgere Ingen bemærkninger.
Ejendomsforeningen Danmark Ingen bemærkninger.
Foreningen Danske revisorer Efterspørger regler for værdiansættelsen af bilen.
 Savner argumenter for ændringen for uopsigelige lejemål,  

 når rentevirkningen er meget beskeden.
 Se kommentaren under Dansk Landbrug.
 Forslaget sikrer, at lejere med uopsigelige lejekontrakter  

 ikke får en hurtigere afskrivningsprofil end tilsigtet.
Foreningen Registrerede Revisorer Forslaget kan betyde en øget skat for personer, der i  

 tillid til gældende ret har købt en bil fx i januar 2004.
Forslaget kan give anledning til uenighed omkrig  

 værdiansættelsen af bilen.
Det bør præciseres, at når bilen tages ud af  

 virksomhedsordningen, er anskaffelsestidspunktet lig med  

 udtagelsestidspunktet  

 ved efterfølgende beregning af fortjeneste og tab.
 Se kommentaren under Advokatrådet.
 Se kommentaren under Dansk Landbrug.
Foreningen Statsautoriserede Revisorer Forslaget vil påføre virksomhederne et administrativt  

 merarbejde til værdiansættelse af overførte biler.
 Det bør sikres, at bilens handelsværdi kan lægges til  

 grund ved beskatningen af den private rådighed.
 Se kommentaren under Dansk Landbrug.
Forsikring og Pension Ingen bemærkninger.
Frederiksberg kommune Enig i, at de foreslåede ændringer fjerner en uhensigtsmæssighed  

 i lovgivningen.
Foreslår, at ikrafttrædelsen sker fra forslaget  

 fremsættelsen, da udnyttelsen typisk sker ultimo indkomståret.
 Se kommentaren under Advokatrådet.
HTS -  

 Handel, Transport  

 og Serviceerhvervene Ingen bemærkninger.
Landbrugsrådet Henviser til bemærkninger fra Dansk Landbrug.
Realkreditrådet Ingen bemærkninger.
Skatterevisorforeningen Det bør præciseres, hvordan bilens handelsværdi opgøres,  

 når den tages ud af virksomhedsordningen for at sikre, at der ikke  

 konstrueres handelspriser.
 Se kommentaren under Dansk Landbrug.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Samlet skønnes forslaget at afværge et beskedent årligt  

 provenutab i omegnen af 5-7 mio. kr.
Ingen Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Lovforslaget vurderes at have små direkte negative konsekvenser  

 for de virksomheder, der lader biler, som anvendes både erhvervsmæssigt og  

 privat, indgå i virksomhedsskatteordningen.
På baggrund af oplysninger fra  

 Skatteministeriet vurderes det, at forslaget vil medføre direkte negative  

 konsekvenser på 5  7 mio. kr. årligt.
Ingen Administrative konsekvenser for erhvervslivet Ingen Ingen Miljømæssige konsekvenser Lovforslaget skønnes ikke at have miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås, at overfører en skattepligtig, der anvender  

 virksomhedsordningen, en bil, der benyttes både til erhvervsmæssige og  

 private  

 formål, fra virksomheden til den skattepligtige, behandles dette efter  

 afskrivningsloven  

 som et salg af bilen.
Som salgssum anvendes handelsværdien på det tidspunkt,  

 hvor bilen tages ud af virksomhedsordningen.
Som reglerne er i dag kan personer, som driver selvstændig  

 erhvervsvirksomhed, benytte virksomhedsordningen.
I virksomhedsskatteloven er  

 der fastsat særlige regler for behandlingen af blandet benyttede biler.
Med  

 hensyn til biler, der benyttes både erhvervsmæssigt og privat, kan en  

 skattepligtig, der anvender virksomhedsordningen, vælge enten at lade bilerne  

 indgå fuldt ud i virksomheden eller at holde dem helt uden for virksomheden.  

 Hvis den skattepligtige lader bilen indgå i virksomhedsordningen, behandles  

 bilen i virksomheden som et fuldt erhvervsmæssigt aktiv.
Det betyder, at der  

 er  

 fuldt fradrag for afskrivninger og øvrige driftsudgifter.
Der skal ikke foretages skattemæssig opgørelse af avance  

 eller tab, så længe bilens benyttelse fortsat er blandet.
Det forhold, at den  

 blandet benyttede personbil udgår af virksomhedsordningen, udløser således i  

 sig selv ikke nogen skattemæssig avanceopgørelse.
Skattemæssig opgørelse af  

 avance eller tab foretages først, når bilen afstås, eller såfremt den  

 faktiske  

 benyttelse forinden ændres til udelukkende privat benyttelse eller til  

 udelukkende erhvervsmæssig benyttelse.
 Nedenstående eksempler illustrerer den  

 uhensigtsmæssige måde, disse regler kan anvendes på:
I december år 1 købes en bil for 300.000 kr., og den indgår  

 i virksomhedsordningen.
Pr. 1/1 år 2 tages bilen ud af virksomhedsordningen.  

 Ultimo år 3 sælges bilen til en pris, der svarer til den afskrevne værdi  

 ultimo  

 år 1 dvs. 225.000 kr.
Den erhvervsmæssige benyttelse er 10 pct.
I år 1 er der fuldt fradrag for afskrivninger (25 pct.) på  

 bilens værdi.
Dette modsvares dog af, at virksomhedens indkomst forhøjes med  

 et  

 beløb for værdi af fri bil for de måneder, bilen har været i ordningen dvs. 1  

 måned (december). I år 2 og år 3, hvor bilen ikke indgår i  

 virksomhedsordningen, men fortsat benyttes både privat og erhvervsmæssigt,  

 kan  

 virksomhedsejeren vælge enten at modtage refusion fra virksomheden for de  

 faktiske udgifter til den erhvervsmæssige benyttelse (inklusiv afskrivninger)  

 eller modtage refusion fra virksomheden i henhold til Ligningsrådets  

 kilometersatser.
I begge tilfælde vil udgifterne være fradragsberettiget for  

 virksomheden.
 Hvis virksomhedsejeren vælger at modtage betaling efter  

 Ligningsrådets satser, så vil der ved salget af bilen ske en fordeling af  

 bilens værditab på de måneder/år, bilen har været respektive indenfor og  

 udenfor virksomhedsordningen, og afskrivninger foretaget i  

 virksomhedsordningen, der overstiger værdiforringelsen, vil blive  

 genbeskattet.  

 Der er altså ingen uhensigtsmæssigheder i lovgivningen i dette tilfælde.
Vælger virksomhedsejeren derimod at modtage refusion af de  

 faktiske udgifter, så vil de »ekstra« afskrivninger ikke blive genbeskattet.  

 Det vil særligt være tilfældet, hvis virksomhedsejeren vælger ikke at  

 foretage  

 afskrivninger i år 2 og 3. Kun 10 pct. af de afskrivninger, der foretages i  

 år  

 2 og år 3, kan fradrages i henhold til den erhvervsmæssige benyttelse.
Derfor  

 vil det være fordelagtigt at foretage afskrivninger på 25 pct. af bilens  

 værdi  

 i år 1 og herefter undlade at afskrive yderligere på bilen i perioden, hvor  

 kun  

 en del af afskrivningerne kan fradrages og afhænde bilen, når den faktiske  

 værdiforringelse  

 svarer til den nedskrevne værdi, hvilket typisk er efter ca. 2 fulde års  

 ejertid.
Eksempel A og B illustrerer henholdsvis den nuværende  

 situation, hvor udtagningen ikke betragtes som et salg og den foreslåede  

 lovændring, hvor udtagningen betragtes som et salg.
Det bemærkes, at de  

 faktiske udgifter, som virksomhedsejeren får refusion for af virksomheden,  

 ikke  

 er medtaget i eksemplet, da de indgår i år 2 og år 3 i både eksempel A og B  

 og  

 hermed ikke har nogen betydning for forskellen mellem de to eksempler.
Eksempel A Udtagningen fra  

 virksomhedsordningen (VO) betragtes ikke som et salg.
 Kr.
år 1  

  

 I VO år 2  

  

 Udenfor VO år 3  

  

 Udenfor VO Sum Købspris 300.000 Afskrivning -75.000 0 0 Afskrivningssaldo (ult.) 225.000 Salgspris 225.000 Værdi af fri bil 6.250 Årets ændrede skattegrundlag -68.750 0 0 -68.750 Eksempel B Udtagningen fra  

 virksomhedsordningen (VO) betragtes som et salg.
Det antages, at bilen er  

 faldet 20.000 kr. i værdi fra ultimo år 1 til primo år 2. »Ændret  

 skattegrundlag«  

 udenfor virksomhedsordningen (VO) er 10 pct. af de negative genvundne  

 afskrivninger (tabet) i henhold til den erhvervsmæssige benyttelse.
 Kr.
år 1 år 2 år 3 Sum I VO I VO Udenfor VO Udenfor VO Købspris 300.000 280.000 Salgspris 280.000 225.000 Afskrivning -75.000 0 0 Afskrivningssaldo (ult.) 225.000 280.000 Genvundne afskrivninger 55.000 -55.000 Værdi af fri bil 6.250 Ændret skattegrundlag -68.750 55.000 0 -5.500 Årets ændrede skattegrundlag -68.750 55.000 -5.500 -19.250 Som det ses af eksempel A kan en virksomhedsejer, der  

 ønsker at købe en bil, der hovedsageligt skal benyttes privat med fordel  

 benytte den skitserede fremgangsmåde med at tage bilen ind og ud af  

 virksomhedsordningen  

 lige omkring et årsskifte.
Hermed opnås skattemæssige afskrivninger på bilen  

   

 afskrivninger som ikke opnås, hvis bilen blev købt privat og som kun opnås i  

 begrænset omfang, hvis bilen ikke tages ind i virksomhedsordningen.  

 Skattemæssigt er værdien af at benytte fremgangsmåden knap 20.000 kr. i år 1.
Lovforslaget vil hindre denne uhensigtsmæssighed, idet der  

 vil blive foretaget beskatning af den del af afskrivningerne, der overstiger  

 den faktiske værdiforringelse af bilen.
Da bilerne typisk kun holdes meget  

 kort  

 tid i virksomhedsordningen, men der foretages afskrivninger for et helt år,  

 vil  

 disse genvundne afskrivninger være betragtelige.
Med lovforslaget vil  

 virksomheden jf. eksempel B opnå en samlet reduktion i skattegrundlaget på  

 19.250 kr. i løbet af de 3 år, svarende til en skatteværdi på knap 6.000 kr.  

 På  

 denne måde kompenseres det reelle værditab på bilen, målt i forhold til dens  

 erhvervsmæssige benyttelse.
Dette tab fordeler sig som 20.000 kr. inde i  

 virksomhedsordningen, som der opnås fuldt fradrag for, mod at der betales  

 skat  

 af fri bil (6.250 kr.). Den resterende del af værditabet (55.000 kr.) sker,  

 da  

 bilen er trukket ud af virksomhedsordningen, og der opnås kun fradrag for 10  

 pct. af tabet i henhold til den erhvervsmæssige benyttelse.
Det bemærkes, at en virksomhedsejer, der overvejer at  

 trække en bil ud af virksomhedsordningen, må overveje andre aspekter end  

 afskrivningsmulighederne.
Ved at holde bilen inde i virksomhedsordningen  

 opnås  

 fuldt fradrag for udgifter til bl.a. reparation og forsikring af bilen.
Hvis  

 bilen  

 trækkes ud af virksomhedsordningen skal virksomhedsejeren selv betale disse  

 for  

 beskattede midler.
Dette trækker i retning af, at det ikke er så fordelagtigt  

 at trække bilen ud af virksomhedsordning, som de viste beregninger indikerer.
Med forslaget sikres det, at beskatningen ved overførsel af  

 en blandet benyttet bil fra virksomheden til den skattepligtige, behandles  

 som  

 et salg af bilen svarende til reglerne i afskrivningslovens § 4. Den  

 foreslåede regel påvirker ikke andre skatteregler.
Det fremgår af  

 afskrivningslovens § 4, at ændrer en skattepligtig benyttelsen af  

 driftsmidler eller skibe fra udelukkende erhvervsmæssig benyttelse til privat  

 benyttelse eller omvendt, behandles dette som salg henholdsvis køb af de  

 pågældende aktiver.
Som salgssum eller købesum anvendes handelsværdien på det  

 tidspunkt, hvor bilen tages ud af virksomhedsordningen.
Til nr. 2 Som reglerne er i dag, kan udgifter efter afskrivningsloven  

 § 39, stk. 1, til ombygning, forbedring eller indretning af lejede  

 lokaler, der anvendes erhvervsmæssigt til andet formål end beboelse,  

 afskrives  

 med indtil 20 pct. årligt.
Det fremgår endvidere af bestemmelsen, at hvis  

 lejemålet er indgået for et bestemt tidsrum, kan den årlige afskrivning dog  

 ikke overstige et beløb svarende til, at afskrivning sker med lige store  

 årlige  

 beløb over lejeperioden.
I afgørelsen refereret i SKM 2003,223 fandt  

 Landsskatteretten, at en lejekontrakt, der indeholdt en uopsigelighedsperiode  

 på 10 år, ikke var indgået for et bestemt tidsrum, jf. afskrivningslovens  

 § 39, stk. 1. Afskrivning af udgifter til indretning af lejede  

 lokaler kunne derfor foretages med indtil 20 pct. om året.
Landsskatterettens  

 kendelse indebærer, at parterne kan aftale sig ud af reglen om, at den årlige  

 afskrivning ikke kan overstige et beløb svarende til, at afskrivning sker med  

 lige store årlige beløb over afskrivningsperioden.
Selv om det reelt svarer  

 til, at lejemålet er indgået for et tidsrum på mindst 10 år, vil en lejer  

 således kunne afskrive afholdte udgifter til ombygning, forbedring eller  

 indretning af lejede lokaler over 5 år.
Det foreslås, at det tilføjes i afskrivningslovens  

 § 39, stk. 1, at lejekontrakter, hvor der er aftalt uopsigelighed  

 fra  

 udlejers side, beskattes som aftaler om, at et lejemål er indgået for et  

 bestemt tidsrum.
Herved sikres det, at også lejekontrakter, hvor der er  

 aftalt  

 uopsigelighed fra udlejers side, følger reglerne i afskrivningsloven  

 § 39,  

 stk. 1, således at den årlige afskrivning ikke kan overstige et beløb  

 svarende til, at afskrivning sker med lige store årlige beløb over  

 lejeperioden.
Til nr. 3 I afskrivningslovens §§ 63-66 findes regler om en  

 forsøgsordning med højere afskrivningshastighed på driftsmidler og bygninger  

 ejet af virksomheder, der inden udgangen af 1994 er etableret i de oprettede  

 erhvervszoner.  

 Der er tale om en forsøgsordning, der er afgrænset såvel geografisk som  

 tidsmæssigt.
Ordningen ophørte således med udgangen af 1999. Afskrivningerne  

 i  

 erhvervszoneområderne har fra og med indkomståret 2000 generelt skulle ske  

 efter afskrivningslovens almindelige regler.
Driftsmidler afskrives efter saldometoden.
Afskrivninger  

 under erhvervszoneordningen skulle efter § 63 afskrives på en særskilt  

 saldo.
Afskrivningssatsen udgjorde op til 60 pct.
Ved begyndelsen af  

 indkomståret 2000 er det på den særskilt saldo nedskrevne beløb tillagt  

 saldoværdien på den ordinære saldo for driftsmidler.
Hermed er de særlige  

 afskrivningsregler for driftsmidler i erhvervszoneordningen afviklet ved  

 overførslen af restsaldo til ordinær saldo.
For bygninger og installationer afskrives hver bygning og  

 installation på hver sin saldo.
I perioden fra etableringen i erhvervszonen  

 og  

 frem til og med indkomståret 1999 har der kunnet afskrives med fordoblet  

 afskrivningssats på bygninger og installationer.
Fra og med indkomståret 2000  

 er  

 restsaldoen for disse bygninger og installationer afskrevet med den ordinære  

 sats.
Ordningen for bygninger og installationer er således afviklet ved, at  

 afskrivningssatsen fra indkomståret 2000 er nedsat til de ordinære  

 afskrivningssatser.
Reglerne i afskrivningslovens §§ 63-66 er hermed  

 blevet overflødige.
Det foreslås derfor, at reglerne ophæves.
Til § 2 Der er tale om en teknisk konsekvensrettelse som følge af  

 en tidligere ændring i virksomhedsskatteloven.
Til § 3 Det foreslås i stk. 1, at loven træder i kraft dagen  

 efter bekendtgørelsen i Lovtidende.
 Det foreslås i stk. 2, at lovens § 1, nr. 1, har  

 virkning for overførsel af biler, der er anskaffet den 7. oktober 2004 eller  

 senere, og som overføres den 7. oktober 2004 eller senere fra virksomheden  

 til  

 den skattepligtige med virkning for indkomståret 2005.
 Det foreslås i stk. 3, at lovens § 1, nr. 2, har  

 virkning for lejekontrakter, hvor der er aftalt uopsigelighed fra udlejers  

 side, som er indgået den 7. oktober 2004 eller derefter.
Bilag Lovforslaget sammenholdt med gældende lov Gældende formulering Lovforslaget § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 973 af 22. november 2002, som  

 ændret ved § 1 i lov nr. 458 af 9. juni 2004 og § 1 i lov nr. 464  

 af 9. juni 2004, foretages følgende ændringer:
 1.  

  

 I  

  

 § 4  

  

 indsættes som stk. 2:
»Stk. 2.  

  

 Overfører en skattepligtig, der anvender virksomhedsordningen, jf.  

 virksomhedsskattelovens afsnit 1, en bil, der benyttes både til  

 erhvervsmæssige  

 og private formål, fra virksomheden til den skattepligtige, behandles dette  

 efter denne lov som et salg af bilen.
Som salgssum anvendes handelsværdien på  

 det tidspunkt, hvor bilen tages ud af virksomhedsordningen.« § 39.  

  

 Udgifter til ombygning, forbedring eller indretning af lejede lokaler, der  

 anvendes erhvervsmæssigt til andet formål end beboelse, afskrives med indtil  

 20 pct. årligt.
Hvis lejemålet er indgået for et bestemt tidsrum, kan den  

 årlige afskrivning dog ikke overstige et beløb svarende til, at afskrivning  

 sker med lige store årlige beløb over lejeperioden.
Stk. 2-6  

  

 - - - 2.  

  

 I  

  

 § 39, stk. 1,  

  

 indsættes efter »tidsrum,«:  

 »eller hvor der er aftalt uopsigelighed fra udlejers side,« §§ 63-66.  

  

 - - - 3.  


  

 §§ 63-66  

  

 ophæves.
 § 63.  

  

 Driver en skattepligtig inden udgangen af kalenderåret 1994  

 erhvervsvirksomhed  

 i et område, der er udpeget til erhvervszone efter § 3 i lov om  

 planlægning, finder bestemmelserne i stk. 2-8 anvendelse.
 Stk. 2.  

  

 Samtlige  

 de til virksomheden hørende driftsmidler, der udelukkende benyttes  

 erhvervsmæssigt i erhvervszonen, og som er anskaffet, efter at erhvervszonen  

 blev udpeget, afskrives på en særskilt saldo for det indkomstår, hvori  

 virksomhed i erhvervszonen påbegyndes, og for senere indkomstår, dog senest  

 for indkomståret 1999, jf. dog stk. 3-5. Afskrivning på særskilt saldo  

 giver adgang til anvendelse af forhøjet afskrivningssats efter stk. 6.  

 Det er dog et vilkår for afskrivning på særskilt saldo, at virksomheden har  

 været i uafbrudt drift i erhvervszonen i hele vedkommende indkomstår.
 Stk. 3.  

  

 Bestemmelsen i stk. 2 finder ikke anvendelse på driftsmidler inden for  

 landbrug og fiskeri, herunder forædlingsindustrien vedrørende landbrugsvarer  

 og fiskeforædlingsindustrien, såfremt der ydes eller er ydet offentlig støtte  

 til anskaffelsen af de pågældende driftsmidler og der opstår  

 tilbagebetalingskrav  

 herfor, der ikke er endeligt indfriet.
Stk. 4.  

  

 Bestemmelsen i stk. 2 finder ikke anvendelse på driftsmidler i  

 landbruget  

 og forædlingsindustrien vedrørende landbrugsvarer, hvor betingelserne for  

 støtte i forordning nr. 2328/91 om forbedring af landbrugsstrukturernes  

 effektivitet og forordning nr. 866/90 om forbedring af vilkårene for  

 forarbejdning og afsætning af landbrugsprodukter ikke er opfyldt.
Såfremt der  

 ikke søges støtte efter forordning nr. 866/90, skal alene de materielle  

 betingelser  

 i forordningen være opfyldt.
Skatteministeren bemyndiges til at fastsætte en  

 fortegnelse over EF-retsakter med tilhørende gennemførelsesregler, som måtte  

 udfylde, ændre, afløse eller supplere de i 1. pkt. nævnte forordninger.  

 Bestemmelsen i stk. 2 finder ikke anvendelse på driftsmidler, hvor  

 betingelserne  

 for støtte i medfør af de i fortegnelsen nævnte forskrifter ikke er opfyldt.
Stk. 5.  

  

 Bestemmelsen i stk. 2 finder ikke anvendelse på driftsmidler i 1)  

 	  

 skibsbygningsindustrien, 2)  

 	  

 kunstfiberindustrien, 3)  

 	  

 motorkøretøjsindustrien,  

 for så vidt angår projekter over 90 mio. kr., eller 4)  

 	  

 kul- og  

 stålindustrien.
 Stk. 6.  

  

 Afskrivning på særskilt saldo efter stk. 2 kan udgøre indtil 60 pct. af  

 den afskrivningsberettigede saldoværdi.
 Stk. 7.  

  

 Foretager  

 en virksomhed afskrivning på såvel en særskilt saldo som på ordinær saldo,  

 jf. § 5, kan et fremkommet negativt saldobeløb efter den skattepligtiges  

 valg udlignes ved, at det fradrages i den anden saldo.
 Stk. 8.  

  

 Det på  

 særskilt saldo nedskrevne beløb, som er opgjort ved slutningen af  

 indkomståret 1999, tillægges saldoværdien på ordinær saldo, jf. § 5, ved  

 begyndelsen af indkomståret 2000.
§ 64.  

  

 Såfremt et driftsmiddel, der udelukkende benyttes erhvervsmæssigt i en  

 erhvervszone og afskrives på særskilt saldo som nævnt i § 63, flyttes  

 uden for erhvervszonen til fortsat udelukkende erhvervsmæssig benyttelse,  

 nedsættes den afskrivningsberettigede saldoværdi på den særskilte  

 driftsmiddelsaldo  

 med driftsmidlets handelsværdi.
Handelsværdien tillægges samtidig  

 virksomhedens  

 ordinære driftsmiddelsaldo.
 Stk. 2.  

  

 Såfremt  

 et driftsmiddel, der udelukkende benyttes erhvervsmæssigt uden for en  

 erhvervszone, flyttes til en erhvervszone og betingelserne for afskrivning på  

 særskilt saldo som nævnt i § 63 er opfyldt, nedsættes den  

 afskrivningsberettigede  

 saldoværdi på den ordinære driftsmiddelsaldo med driftsmidlets handelsværdi.  

 Handelsværdien tillægges samtidig den særskilte driftsmiddelsaldo.
 § 65.  

  

 For bygninger og installationer som nævnt i §§ 14 og 15, der er  

 beliggende  

 i en erhvervszone, og som er anskaffet, efter at erhvervszonen blev udpeget,  

 og som benyttes erhvervsmæssigt af en virksomhed etableret i erhvervszonen  

 inden udgangen af kalenderåret 1994, fordobles de i § 17 nævnte  

 afskrivningssatser gældende for det indkomstår, hvori erhvervsmæssig  

 benyttelse  

 i erhvervszonen påbegyndes, og for senere indkomstår, dog senest for  

 indkomståret 1999.
 Stk. 2.  

  

 Bestemmelsen i stk. 1 finder ikke anvendelse på bygninger og  

 installationer  

 m.v. inden for landbrug og fiskeri, herunder forædlingsindustrien vedrørende  

 landbrugsvarer og fiskeforædlingsindustrien, såfremt der ydes eller er ydet  

 offentlig støtte til anskaffelsen af de pågældende bygninger og  

 installationer  

 m.v. og der opstår tilbagebetalingskrav herfor, der ikke er endeligt  

 indfriet.
Stk. 3.  

  

 Bestemmelsen i stk. 1 finder ikke anvendelse på bygninger og  

 installationer  

 m.v. i landbruget og forædlingsindustrien vedrørende landbrugsvarer, hvor  

 betingelserne  

 for støtte i forordning nr. 2328/91 om forbedring af landbrugsstrukturernes  

 effektivitet og forordning nr. 866/90 om forbedring af vilkårene for  

 forarbejdning og afsætning af landbrugsprodukter ikke er opfyldt.
Såfremt der  

 ikke søges støtte efter forordning nr. 866/90, skal alene de materielle  

 betingelser i forordningen være opfyldt.
Skatteministeren bemyndiges til at  

 fastsætte, hvilke EF- retsakter med tilhørende gennemførelsesregler der måtte  

 udfylde, ændre, afløse eller supplere de i 1. pkt. nævnte forordninger.  

 Bestemmelsen i stk. 1 finder herefter ikke anvendelse på bygninger og  

 installationer m.v., hvor betingelserne for støtte i medfør af de i  

 fortegnelsen  

 nævnte forskrifter ikke er opfyldt.
Stk. 4.  

  

 Bestemmelsen i stk. 1 finder ikke anvendelse på bygninger og  

 installationer  

 m.v. i 1)  

 	  

 skibsbygningsindustrien, 2)  

 	  

 kunstfiberindustrien, 3)  

 	  

 motorkøretøjsindustrien,  

 for så vidt angår projekter over 90 mio. kr., eller 4)  

 	  

 kul- og  

 stålindustrien.
 § 66.  

  

 I øvrigt finder reglerne i kapitel 2 og 3 tilsvarende anvendelse for aktiver,  

 der afskrives efter reglerne i §§ 63-65.
§ 2 I lov om indkomstbeskatning af selvstændigt  

 erhvervsdrivende m.v. (virksomhedsskatteloven), jf. lovbekendtgørelse nr. 830  

 af 2. august 2004, foretages følgende ændringer:
§ 3.  

  

 -  

 - - Stk. 5.  

  

 Er  

 indestående på indskudskonto opgjort efter stk. 2-5 negativt, og  

 dokumenterer den skattepligtige, at alle de til virksomheden hørende aktiver  

 og gældsposter er medregnet i opgørelsen, samt at den medregnede gæld er  

 erhvervsmæssig,  

 sættes indestående på indskudskontoen dog til nul.
Stk. 6 og 7  

  

 - - - 1.  

  

 I  

  

 § 3, stk. 5,  

  

 ændres:  

 »stk. 2-5« til »stk. 2-4«.
