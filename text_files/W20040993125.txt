Indberetning  

 fra Sundhedsstyrelsen vedrørende ordination af Metadon og anden  

 afhængighedsskabende  

 medicin Sundhedsstyrelsen indberettede endvidere overlægen på  

 psykiatrisk afdeling, sygehus A, for ikke at have sikret koordinering af  

 behandlingen med afhængighedsskabende medicin af patienten med øvrige  

 behandlere igennem perioden april 2001 til marts 2002.
 Nævnet fandt grundlag for at kritisere overlægen på  

 misbrugscentret og indskærpede overlægen at udvise større omhu i sit  

 fremtidige  

 virke.
Nævnet oplyste, at det af Sundhedsstyrelsens vejledning  

 om ordination af afhængighedsskabende lægemidler fremgår, at der for hver  

 enkelt stofmisbruger skal lægges en handlingsplan, som bør omfatte samtlige  

 relevante lægelige og sociale forhold, herunder dosisstørrelse,  

 dispenseringsform, aftale om udlevering og indtagelse, fremmødehyppighed,  

 urinkontrol, stikmærkekontrol samt andre behandlingsmæssige aftaler.  

 Behandlingsplanen  

 skal sikre, at der fastlægges et entydigt ansvar for sammenhængen mellem  

 metadonbehandlingen og behandlingen af stofmisbrugeren i øvrigt.
I  

 forbindelse  

 med udarbejdelse af behandlingsplanen bør der ligeledes indhentes skriftligt  

 samtykke fra stofmisbrugeren til videregivelse af helbredsmæssige oplysninger  

 mellem personer, der er involveret i behandlingen af vedkommende.
Nævnet oplyste, endvidere, at det af Sundhedsstyrelsens  

 vejledning fremgår, at det sjældent er indiceret at overstige doser af  

 Metadon  

 på 120 mg.
Endelig fremgår det, at misbrugeren som et minimum skal  

 kontrolleres  

 ved personlig kontakt med den behandlingsansvarlige mindst én gang månedligt,  

 medicin udleveres til højst 7 dage af gangen, og urin samt stikmærkekontrol  

 skal foretages mindst en gang månedligt.
 Det var nævnets opfattelse, at det er nødvendigt at  

 kontrollere en patient, som lider af en psykiatrisk grundlidelse (eksempelvis  

 skizofreni), og som i perioder, hvor den psykiske lidelse er dominerende,  

 øger  

 sidemisbruget og plæderer for at få mere medicin.
 Det var endvidere nævnets opfattelse, at overlægen  

 skulle have foranstaltet kontrol af patientens ordinationer, og at han ved  

 henvendelser vedrørende øget medicinering skulle have rettet fokus mod  

 patientens psykiatriske sygdom frem for at imødekomme kravet om stigende  

 dosis.
 Nævnet fandt ikke grundlag for at kritisere overlægen  

 på psykiatrisk afdeling, sygehus A, men nævnet fandt dog, at det havde været  

 hensigtsmæssigt, om overlægen havde sikret sig en koordinering af  

 behandlingen  

 med afhængighedsskabende medicin i form af benzodiazepiner til patienten med  

 øvrige behandlere, idet overlægen var bekendt med, at patienten var  

 tilknyttet  

 et misbrugscenter.
