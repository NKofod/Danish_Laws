Konvertible obligationslån - Kursgevinst, -  finansieringsudgifter, -  konvertible  obligationer Ligningsrådet blev anmodet om bindende  

 forhåndsbesked vedrørende følgende  

 spørgsmål:
1) Vil kursgevinsten på differencen mellem  

 tegningsbeløbet på 1,5 mio. $ og indfrielsesbeløbet  

 på 1,7 mio. $ være skattepligtig for selskab A efter  

 kursgevinstlovens § 6, stk. 2? 2) Vil finansieringsudgiften for selskab B på  

 200.000 US $ plus-minus valutakursudsving være fradragsberettiget efter  

 kursgevinstlovens § 6, og såfremt den samlede udgift bliver negativ,  

 det vil sige en indtægt, være skattepligtig efter  

 kursgevinstlovens § 6? 3) Vil svaret på 1 og 2 være afvigende,  

 såfremt obligationserhververen ikke er et moderselskab eller et  

 koncernforbundet selskab? Sagens omstændigheder var følgende:
 Selskab A var moderselskab for selskab B, der drev  

 erhvervsvirksomhed.
 Selskab B påtænkte at optage et nulrente  

 konvertibelt lån på 1,5 mio. $ med en løbetid på ca.  

 1 år.
 Der regnedes med en konverteringskurs på 100 og  

 forventedes en tegningskurs på 15.000 samt en indfrielseskurs på  

 17.000 eller 1,7 mio. $.
 Selskab A forventede at beholde obligationerne til  

 udløb.
 Ligningsrådet fandt, at kursgevinsten for selskab A  

 var almindelig indkomstskattepligtig i henhold til  

 aktieavancebeskatningslovens § 2, da besiddelsestiden var under 3  

 år.
 Med hensyn til spørgsmål 2 bemærkede  

 Ligningsrådet, at udsteders kursgevinst/tab ved udstedelse af  

 konvertible obligationer ikke var omfattet af kursgevinstloven.
 Vedrørende spørgsmål 3 anførte  

 Ligningsrådet, at svaret på spørgsmål 1 og 2 ville  

 være det samme, såfremt obligationserhververen ikke var et  

 moderselskab eller et i øvrigt koncernforbundet selskab.
