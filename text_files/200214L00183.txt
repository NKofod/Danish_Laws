Betænkning afgivet af Boligudvalget den  

 5. december 2002 Betænkning over Forslag til lov om ændring af lov om  

 almene boliger samt støttede private andelsboliger m.v., byggeloven og  

 lov om etablering og fælles udnyttelse af master til  

 radiokommunikationsformål m.v.
(Udvidelse af bygherrekredsen til alment byggeri og  

 klagebehandling) [af økonomi- og erhvervsministeren (Bendt Bendtsen)] 1. Ændringsforslag Der er stillet 3 ændringsforslag til lovforslaget.  

 Økonomi- og erhvervsministeren har stillet ændringsforslag nr. 2  

 og 3. Socialistisk Folkepartis medlem af udvalget har stillet  

 ændringsforslag nr. 1.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 14. oktober 2002 dette udkast til udvalget, jf. alm. del   bilag  

 26. Den 6. november 2002 sendte økonomi- og erhvervsministeren de  

 indkomne høringssvar, og den 8. november 2002 sendte økonomi-  

 og erhvervsministeren et notat herom til udvalget.
Den 23. november 2002  

 sendte økonomi- og erhvervsministeren supplerende høringssvar  

 og et høringsnotat herom til udvalget.
Spørgsmål Udvalget har stillet 22 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Udvalgets spørgsmål 6 og 7 og ministerens svar  

 herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse med de af økonomi- og  

 erhvervsministeren under nr. 2 og 3 stillede ændringsforslag.
Et mindretal i udvalget (S) indstiller lovforslaget  

 til vedtagelse med de stillede ændringsforslag.
Såfremt  

 det af Socialistisk Folkeparti under nr. 1 stillede ændringsforslag  

 ikke vedtages, vil mindretallet redegøre for sin stilling til  

 lovforslaget ved 3. behandling.
Socialdemokraterne er af den opfattelse, at kvaliteten og  

 effektiviteten i byggeriet igennem mange år ikke har udviklet sig  

 tilfredsstillende, og at der på mange fronter er brug for en styrket  

 indsats for at sikre et bedre byggeri.
Derfor er Socialdemokraterne  

 også principielt positivt indstillet overfor den styrkelse af  

 bygherrerollen, der er sigtet med lovforslaget.
 Imidlertid har lovforslaget i sin nuværende  

 udformning en række svagheder.
Det er grundlæggende en svaghed, at bygherren  

 sættes i en position som »byggeriets centrale beslutningstager«, der  

 både skal klarlægge de behov, byggeriet skal dække, og  

 træffe beslutninger om størrelse, ydre og indre udformning samt  

 kvalitet.
Der er her tale om helt afgørende forhold omkring byggeriet,  

 som den enkelte kommune og den fremtidige driftsherre bør have  

 afgørende indflydelse på.
Ministeren har i sine besvarelser af  

 Boligudvalgets spørgsmål om lovforslaget henvist til, at  

 kommunen og den fremtidige driftsherre gennem tilrettelæggelsen af  

 udbudet og ved indgåelsen af aftaler kan sikre sig indflydelse på  

 byggeriet.
Det er imidlertid helt utilfredsstillende, at teksten i loven og  

 henstillingerne til kommunerne og driftsherrerne ikke stemmer overens.
 Det er således helt afgørende, at der i  

 lovens udformning lægges op til et tæt samarbejde mellem  

 bygherren og den fremtidige driftsherre, og på den baggrund  

 støtter Socialdemokraterne det fremsatte ændringsforslag fra  

 Socialistisk Folkeparti.
Herudover er der en række andre svagheder ved  

 lovforslaget.
Som eksempler kan nævnes, at procedurerne for afholdelsen  

 af udbud ikke er beskrevet.
Som grundlag for konkurrencen nævnes kun  

 det økonomisk mest fordelagtige tilbud, uden der sker en  

 præcisering af, hvad der kan menes hermed.
Ansvarsforholdene er uklare,  

 idet der ved overdragelse af byggeriet fra bygherre til driftsherre  

 formentlig er et 20-årigt sælgeransvar, hvorimod der kun er et  

 5-årigt ansvar i forhold til de udførende.
 Derudover er det utilfredsstillende, at der med forslaget  

 gribes ind i boligorganisationernes dispositionsret til at bygge på  

 egen grund, og det er en uforståelig forskelsbehandling, at  

 boligorganisationer ikke må byde på øvrigt privat byggeri,  

 når øvrige private bygherrer med lovforslaget kan byde på  

 alment byggeri.
 Socialdemokraterne håber, at der vil ske en grundig  

 udarbejdelse af vejledningen for udbud af bygherrerollen med inddragelse af  

 de relevante parter, således at der kan rettes op på en  

 række af de svagheder, der præger lovforslaget.
Et andet mindretal i udvalget (SF) vil stemme  

 hverken for eller imod lovforslaget ved 3. behandling.
Såfremt det af  

 Socialistisk Folkeparti under nr. 1 stillede ændringsforslag ikke  

 vedtages, vil mindretallet stemme imod lovforslaget ved 3. behandling.  

 Socialistisk Folkeparti vil stemme for de af økonomi- og  

 erhvervsministeren under nr. 2 og 3 stillede ændringsforslag.
Socialistisk Folkeparti har tilkendegivet, at der kan  

 være fordele ved større konkurrence på byggeopgaven  

 både på byggemarkedet som helhed og som i det foreliggende  

 lovforslag i det almene byggeri.
Men Socialistisk Folkeparti hæfter sig  

 ved, at man med dette lovforslag giver mulighed for helt at fjerne beboernes  

 demokratiske indflydelse på byggeriets udformning.
Derudover efterlader  

 lovforslaget mange uafklarede juridiske og tekniske spørgsmål.  

 Derfor kan Socialistisk Folkeparti ikke umiddelbart støtte  

 lovforslaget, som det foreligger.
Et tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet stemmer  

 imod de af økonomi- og erhvervsministeren under nr. 2 og 3 stillede  

 ændringsforslag og stemmer hverken for eller imod det af Socialistisk  

 Folkeparti under nr. 1 stillede ændringsforslag.
 Enhedslisten vil støtte alle forslag, der  

 øger boligbyggeriet, der effektiviserer byggeriet til gavn for de  

 boligløse, og som øger mobiliteten på boligmarkedet.
Forslaget vil åbne private bygherrers og  

 entreprenørers adgang til at bygge alment.
En af konsekvenserne er, at  

 beboerdemokratiet helt kobles fra.
En anden konsekvens er, at den  

 hovedløst katastrofale byplanlægning, som sker, når  

 private bygherrer hovsa-bygger, ikke blot fortsætter, men også  

 breder sig til den almene boligsektor.
Der er store problemer i byggesektoren, og  

 prismæssigt ligger Danmark helt i top.
Enhedslisten kan ikke  

 støtte dette lovforslag, der udelukkende vil støtte  

 byggemonopolerne og bidrage til den eskalerende liberalisme.
Enhedslisten anerkender, at det af Socialistisk Folkeparti  

 stillede ændringsforslag er et forsøg på at minimere de  

 uheldige virkninger, som ligger i lovforslaget.
Men med den fuldstændig  

 uklare kompetencefordeling, Enhedslisten mener, der eksisterer i  

 lovforslaget, og med det stillede ændringsforslag vil fordelingen kun  

 blive endnu mere uklar   om end på et højere niveau.
Eneste  

 løsning på kompetencefordelingen er, at den, der skal bruge  

 boligen, nemlig den almene boligafdeling, også fungerer som bygherre.
 Enhedslisten mener, at det i det hele taget er bedst, at  

 det er forbrugerne selv, der bestemmer, hvilken vare forbrugerne  

 ønsker at investere i.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (SF), tiltrådt af et mindretal  

 (S):
 1) I den under nr. 9 foreslåede affattelse af §  

 116, stk. 2, indsættes efter 4. pkt. som nyt punktum:
» [Aftale om bygherrerollen] Af	økonomi- og erhvervsministeren, tiltrådt af et  

flertal (udvalget med undtagelse af EL):
 2) Indledningen til nr. 10 affattes  

 således:
» [Redaktionel ændring] Til § 4 3) I stk. 2 ændres »datoen for lovforslagets fremsættelse« til: »den 6. november 2002«.
[Dispensation] Bemærkninger Til nr. 1 Det foreslås, at den i konkurrence valgte bygherre  

 får indskrænket sin rolle i forhold til den kommende driftsherre  

 gennem en aftale, som kommunalbestyrelsen skal påse foreligger, inden  

 der gives tilsagn til bygherren.
Dette sikres ved at styrke driftsherrens  

 muligheder for at øve indflydelse på projektet gennem krav til  

 udformning og indretning.
Til nr. 2 Der er tale om en redaktionel ændring.
Til nr. 3 Der er tale om en redaktionel ændring, således  

 at datoen for lovforslagets fremsættelse direkte fremgår af  

 lovbestemmelsen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 54 Bilagsnr.
Titel 1 Høringssvar, fra økonomi- og erhvervsministeren 2 Meddelelse om tidsplan for udvalgets behandling af lovforslaget 3 Høringsnotat, fra økonomi- og erhvervsministeren 4 Meddelelse om revideret tidsplan for udvalgets behandling af lovforslaget 5 Spm. 1 om, hvorfor Bygherreforeningen i Danmark ikke er blevet bedt om  

 høringssvar i forbindelse med udarbejdelsen af lovforslaget, til  

 økonomi- og erhvervsministeren 6 Spm. 2 om udbud af bygherrerollen, til økonomi- og  

 erhvervsministeren Spm. 3 om aftaler mellem bygherre og fremtidig driftsherre, til  

 økonomi- og erhvervsministeren Spm. 4 om almen boligorganisation og udbud af bygherrerollen, til  

 økonomi- og erhvervsministeren Spm. 5 om at øge konkurrencen ved at give private bygherrer adgang  

 til at byde på alment byggeri, til økonomi- og  

 erhvervsministeren 7 Spm. 6 om bygherrens og driftsherrens mulighed for at afvige fra det  

 20-årige sælgeransvar, til økonomi- og erhvervsministeren Spm. 7 om, hvordan kvaliteten af byggeriet sikres, såfremt der  

 afviges fra det 20-årige sælgeransvar, til økonomi- og  

 erhvervsministeren Spm. 8 om at forsikre sig mod fejl/skader, til økonomi- og  

 erhvervsministeren 8 Svar på spm. 1 om, hvorfor Bygherreforeningen i Danmark ikke er  

 blevet bedt om høringssvar i forbindelse med udarbejdelsen af  

 lovforslaget, til økonomi- og erhvervsministeren Supplerende høringssvar og høringsnotat, fra økonomi-  

 og erhvervsministeren 9 Svar på spm. 2 om udbud af bygherrerollen, fra økonomi- og  

 erhvervsministeren Svar på spm. 3 om aftaler mellem bygherre og fremtidig driftsherre,  

 fra økonomi- og erhvervsministeren Svar på spm. 4 om almen boligorganisation og udbud af  

 bygherrerollen, fra økonomi- og erhvervsministeren Svar på spm. 5 om at øge konkurrencen ved at give private  

 bygherrer adgang til at byde på alment byggeri, fra økonomi- og  

 erhvervsministeren 10 Svar på spm. 6 om bygherrens og driftsherrens mulighed for at afvige  

 fra det 20-årige sælgeransvar, fra økonomi- og  

 erhvervsministeren Svar på spm. 7 om, hvordan kvaliteten af byggeriet sikres,  

 såfremt der afviges fra det 20-årige sælgeransvar, fra  

 økonomi- og erhvervsministeren Svar på spm. 8 om at forsikre sig mod fejl/skader, fra  

 økonomi- og erhvervsministeren 11 Ændringsforslag, fra økonomi- og erhvervsministeren 12 Ny revideret tidsplan for udvalgets behandling af lovforslaget 13 Spm. 9 om teknisk bistand til udarbejdelse af et ændringsforslag,  

 til økonomi- og erhvervsministeren Spm. 10 om, hvorledes og hvornår i processen lovforslaget  

 lægger op til, at kommunalbestyrelsen skal vælge driftsherre til  

 et givent alment boligprojekt, til økonomi- og erhvervsministeren 14 Spm. 11, om almene bygherrer i de øvrige EU-lande kan byde på  

 privat byggeri i de pågældende EU-lande, til økonomi- og  

 erhvervsministeren 15 Spm. 12, om den kommende driftsherre og kommunen besidder en central  

 indsigt i de lokale behov m.v., til økonomi- og erhvervsministeren Spm. 13 om teknisk bistand til udarbejdelse af ændringsforslag, til  

 økonomi- og erhvervsministeren Spm. 14 om samarbejde i byggeperioden og ved overdragelse, til  

 økonomi- og erhvervsministeren Spm. 15 om de almene boligorganisationers dispositionsret til at bygge  

 på egen grund, til økonomi- og erhvervsministeren Spm. 16, om grundejere har dispositionsretten til at opføre byggeri  

 på egen grund, til økonomi- og erhvervsministeren Spm. 17 om sikring af en aftale med boligorganisationen om  

 dispositionsretten over en grund, til økonomi- og erhvervsministeren Spm. 18 om forskelsbehandling mellem almene bygherrer og øvrige  

 bygherrer, til økonomi- og erhvervsministeren Spm. 19 om overordnede principper i konkurrenceloven, til økonomi-  

 og erhvervsministeren 16 Svar på spm. 12, om den kommende driftsherre og kommunen besidder en  

 central indsigt i de lokale behov m.v., fra økonomi- og  

 erhvervsministeren Svar på spm. 13 om teknisk bistand til udarbejdelse af  

 ændringsforslag, fra økonomi- og erhvervsministeren Svar på spm. 14 om samarbejde i byggeperioden og ved overdragelse,  

 fra økonomi- og erhvervsministeren Svar på spm. 15 om de almene boligorganisationers dispositionsret  

 til at bygge på egen grund, fra økonomi- og erhvervsministeren Svar på spm. 16, om grundejere har dispositionsretten til at  

 opføre byggeri på egen grund, fra økonomi- og  

 erhvervsministeren Svar på spm. 17 om sikring af en aftale med boligorganisationen om  

 dispositionsretten over en grund, fra økonomi- og erhvervsministeren Svar på spm. 18 om forskelsbehandling mellem almene bygherrer og  

 øvrige bygherrer, fra økonomi- og erhvervsministeren Svar på spm. 19 om overordnede principper i konkurrenceloven, fra  

 økonomi- og erhvervsministeren 17 Svar på spm. 9 om teknisk bistand til udarbejdelse af et  

 ændringsforslag, fra økonomi- og erhvervsministeren Svar på spm. 10 om, hvorledes og hvornår i processen  

 lovforslaget lægger op til, at kommunalbestyrelsen skal vælge  

 driftsherre til et givent alment boligprojekt, fra økonomi- og  

 erhvervsministeren 18 Svar på spm. 11, om almene bygherrer i de øvrige EU-lande kan  

 byde på privat byggeri i de pågældende EU-lande, fra  

 økonomi- og erhvervsministeren 19 1. udkast til betænkning 20 Spm. 20 om redegørelse for den juridiske problemstilling, der  

 opstår, når en bygherre har vundet en konkurrence, til  

 økonomi- og erhvervsministeren Spm. 21 om forskelsbehandling af almene boligorganisationer, til  

 økonomi- og erhvervsministeren Spm. 22 om overenstemmelse med principperne for fri konkurrence inden for  

 EU, til økonomi- og erhvervsministeren 21 Svar på spm. 20 om redegørelse for den juridiske  

 problemstilling, der opstår, når en bygherre har vundet en  

 konkurrence, fra økonomi- og erhvervsministeren Svar på spm. 21 om forskelsbehandling af almene boligorganisationer,  

 fra økonomi- og erhvervsministeren Svar på spm. 22 om overenstemmelse med principperne for fri  

 konkurrence inden for EU, fra økonomi- og erhvervsministeren Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Spørgsmål 6 og 7 og økonomi- og  

 erhvervsministerens svar herpå er optrykt efter ønske af V.
 Spørgsmål 6:
Hvilke muligheder har bygherren og driftsherren for gennem  

 forudgående aftale at afvige fra det 20-årige  

 sælgeransvar? Svar:
Parterne kan ved aftale fravige det 20-årige  

 sælgeransvar.
Det er derfor af afgørende betydning, at parterne  

 så tidligt som muligt indgår aftaler, som fastlægger de  

 indbyrdes relationer og tager højde for forholdet mellem den valgte  

 bygherre og den kommende driftsherre.
 Spørgsmål 7:
Hvordan sikres kvaliteten af byggeriet, såfremt  

 bygherre og driftsherre aftaler at fravige det 20-årige  

 sælgeransvar? Svar:
Bygherren, som er valgt i konkurrence, er underkastet de  

 samme støttevilkår, herunder om kvalitetssikring, som  

 gælder for de almene boligorganisationer efter almenboligloven og den  

 tilhørende støttebekendtgørelse.
Hertil kommer de  

 særlige vilkår til sikring af kvaliteten, som kommunalbestyrelsen  

 efter en konkret vurdering af den enkelte støttesag finder, skal  

 gælde for tilsagnet.
Disse regler er med til at sikre beboerne mod fejl  

 og mangler ved byggeriet.
Skulle der alligevel opstå fejl eller  

 mangler, sikrer støttevilkårene, som kommunalbestyrelsen skal  

 påse overholdt i forbindelse med gennemførelsen af  

 støttesagen, udbedring heraf uden omkostninger for beboerne.
 Det drejer sig bl.a. om følgende:
 Kvaliteten er derfor ikke alene afhængig af, om det  

 20-årige sælgeransvar bliver opretholdt, men afhænger og  

 sikres i højere grad af ovennævnte foranstaltninger i  

 forbindelse med vilkårene ved tilsagnsgivningen til støttesagen.
 I øvrigt kan oplyses, at de fleste skader  

 erfaringsmæssigt viser sig inden for de første 5 år.
