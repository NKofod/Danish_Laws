Nr BTL 112 Betænkning over Forslag til lov om ændring af ligningsloven (Begrænsning  

 af fradragsretten for løbende ydelser)   

 Nr L 112 1985-86, 1. samling Blad nr 570 Afgivet af skatte- og afgiftsudvalget Afgivet: 19860220 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har endvidere modtaget en skriftlig henvendelse fra Foreningen af Statsautoriserede Revisorer.
Der er af ministeren for skatter og afgifter stillet et ændringsforslag, hvorom henvises til de ledsagende bemærkninger.
Herefter indstiller et flertal (socialdemokratiets, det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med det af ministeren stillede ændringsforslag.
Et mindretal (socialistisk folkepartis medlemmer af udvalget) udtaler, at eftersom ministeren i 12. time har stillet ændringsforslag, vil mindretallet redegøre for sin stilling ved 2.
behandling.
Mindretallet skal samtidig udtrykke ønske om fornyet udvalgsbehandling mellem 2. og 3. behandling af lovforslaget.
Et andet mindretal (fremskridtspartiets medlem af udvalget) vil redegøre for sin stilling ved lovforslagets 2. behandling.
Mindretallet vil endvidere fremkomme med sine bemærkninger til skattereformen som helhed i tillægsbetænkningerne over de enkelte lovforslag.
Ændringsforslag Af ministeren for skatter og afgifter, tiltrådt af et flertal (udvalget med undtagelse af SF og FP):
Til § 1 I den under nr. 1 foreslåede § 12 ændres i stk. 3, 3. pkt., »eller til forskning« til: », til forskning eller til beskyttelse af naturmiljøet«.
Bemærkninger Efter forslaget til § 12, stk. 3, i ligningsloven er fradraget for løbende ydelser bl.a. betinget af, at de løbende ydelser anvendes af foreninger m.v. til humanitære formål eller til forskning.
Der er således efter forslaget ikke fradrag efter denne bestemmelse for bidrag til foreninger, der anvender midlerne til miljøbeskyttelse.
Efter ændringsforslaget skal ydelser til visse miljømæssige formål sidestilles med de nævnte fradragsberettigede formål.
De formål, der er omfattet af ændringsforslaget, er beskyttelse af naturmiljøet, herunder bekæmpelse af vand-, luft- og jordforurening og beskyttelse af truede dyre- og plantearter.
Det er således det eksterne miljø, der tilgodeses.
Foreninger som f.eks.
Verdensnaturfonden og Greenpeace vil høre til de godkendelsesberettigede foreninger.
Det er, som for ydelser til humanitære formål eller til forskning, en betingelse for godkendelse, at institutionen m.v. er hjemmehørende i Danmark.
Forslaget vil medføre et vist administrativt merarbejde, idet der nu dels er et yderligere afgrænsningskriterium (miljø), dels flere foreninger, der vil blive godkendt.
Det skønnes, at provenutabet i forhold til det oprindelige forslag vil være meget beskedent.
Hagen Hagensen (KF) nfmd.
Collet (KF) Houe (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Arne Bjerregaard (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
Ingen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i en række møder.
Udvalget har endvidere modtaget skriftlig og/eller mundtlig henvendelse fra:
Church of Scientology og Danmarks Naturfrednings Forening.
Herefter indstiller et flertal (socialdemokratiets, det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse i den form, hvori det foreligger efter afstemningen ved 2. behandling.
Et mindretal (socialistisk folkepartis medlemmer af udvalget) har sympati for en begrænsning af muligheden for at yde løbende ydelser med skattefordele, men kan ikke tilslutte sig afgrænsningen af de foreninger, der fortsat kan nyde godt af skattefordelen.
Mindretallet finder det således betænkeligt, at religiøse samfund holdes uden for indgrebet, mens eksempelvis oplysningsforbund og fredsorganisationer rammes.
 Mindretallet kan derfor ikke medvirke til lovforslagets vedtagelse.
Et andet mindretal (fremskridtspartiets medlem af udvalget) indstiller lovforslaget til forkastelse.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Arne Bjerregaard (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
