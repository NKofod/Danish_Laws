Resumé  



  

 En lejer flyttede fra et lejemål til et andet midt i september 1999 og  

 indgav ansøgning om boligstøtte til det nye lejemål i oktober 1999   

 mere end  

 fire uger efter flytningen.
Lejeren havde den 1. oktober 1999 været i  

 telefonisk kontakt med kommunen og i den forbindelse oplyst om flytningen.  

 Myndighederne traf afgørelse om tilbagebetaling af udbetalt boligstøtte  

 vedrørende det tidligere lejemål for perioden 16. september til 1. november  

 1999. Endvidere tildelte myndighederne  

 boligstøtte til det nye lejemål pr. 1. november 1999.
Ombudsmanden udtalte at det havde været naturligt om  

 kommunen i forbindelse med lejerens telefoniske henvendelse havde vejledt ham  

 om den særlige frist der gælder for indgivelse af ansøgning om boligstøtte i  

 forbindelse med en flytning.
Ombudsmanden mente imidlertid ikke at have fuldt  

 tilstrækkeligt grundlag for at kritisere at lejeren ikke var blevet vejledt.
Ombudsmanden var enig med myndighederne i at lejeren  

 efter fraflytning ikke var berettiget til boligstøtte til det fraflyttede  

 lejemål.
For at kræve den udbetalte boligstøtte tilbage måtte det i henhold  

 til  

 boligstøttelovens § 47, stk. 6, kræves at lejeren inden  

 udbetalingstidspunktet  

 vidste (eller burde vide) at lejeren ville fraflytte lejemålet, og at lejeren  

 derfor ikke ville være berettiget til boligstøtte.
Ombudsmanden mente  

 herefter  

 ikke der var grundlag for at pålægge lejeren at betale boligstøtten tilbage  

 for  

 perioden 16. september til 1. oktober 1999.
Ombudsmanden kritiserede at kommunen undlod at  

 partshøre lejeren forud for afgørelsen om tilbagebetalingskravet hvilket  

 kommunen efter ombudsmandens opfattelse var forpligtet til.
Endvidere mente  

 ombudsmanden at det var beklageligt at det sociale nævn ikke havde forholdt  

 sig  

 til kommunens manglende partshøring.
 Derudover kritiserede ombudsmanden begrundelserne for  

 myndighedernes afgørelser idet henvisningerne til de retsregler afgørelserne  

 var truffet efter, ikke var tilstrækkelige.
 Ombudsmanden bad det sociale nævn genoptage sagen og  

 tage stilling til om lejeren opfyldte de subjektive betingelser for at blive  

 pålagt at betale boligstøtten tilbage for perioden 16. september til 1.  

 oktober  

 1999. (J.nr. 2000-0358-028).
Tilbagebetaling og tildeling af  

 boligstøtte.
Vejledning.
Partshøring A klagede  

 til mig over myndighedernes afgørelser om tilbagebetaling og tildeling af  

 boligstøtte.
Det  

 fremgik af sagen at boligstøttekontoret i Århus Kommunes Social- og  

 Sundhedsforvaltning den 23. april 1996 modtog en ansøgning fra A og As  

 samlever om boligstøtte til lejligheden X.
Den 6. maj 1996 bad kommunen A om  

 at  

 sende lejekontrakten på As lejlighed.
 Kommunen  

 modtog kopi af As lejekontrakt den 10. maj 1996, og samme dag oplyste  

 kommunen  

 A at indtil As ansøgning om boligstøtte var færdigbehandlet, ville man  

 udbetale A et midlertidigt beløb på 1.831 kr. om måneden  

 -  

  

 første gang den 11. maj 1996. Samtidig meddelte boligstøttekontoret at der  

 eventuelt kunne ske regulering af den udbetalte boligstøtte når ansøgningen  

 var  

 færdigbehandlet.
I brev af  

 2. juli 1998 oplyste A kommunen om varsling af lejeforhøjelse, og A bad  

 derfor  

 om at den nye husleje blev medregnet i boligstøttebegningen.
A vedlagde en  

 kopi  

 af varslingen til kommunens orientering.
Den 10.  

 september 1998 traf kommunen afgørelse om at A skulle tilbagebetale for meget  

 udbetalt boligydelse for perioden 01.01.1997  

 -  

  

 31.12.1997 på i alt 2.196  

 kr. Årsagen var en uoplyst indkomststigning i 1997 på 11.544 kr.
Samtidig  

 oplyste kommunen at tilbagebetalingen ville ske ved modregning i den  

 fremtidige  

 boligstøtte.
 I brev af  

 25. november 1998 bad kommunen A om følgende:
 Til brug  

 ved den årlige omregning af Deres boligstøtte pr. 1. januar 1999 skal man  

 bede  

 Dem returnere vedlagte skema senest den 04.12.1998 med oplysning om  

 husstandens  

 forventede indkomst i 1999.
 Såfremt  

 skemaet ikke er indsendt inden nævnte frist, kan De ikke påregne udbetaling  

 af  

 boligstøtte den 1. januar 1999, idet udbetalingen i så fald indstilles  

 midlertidigt pr. 1. januar 1999.
 Indsendes  

 skemaet først efter 1. januar 1999 vil boligstøtten være endeligt bortfaldet  

 fra 1. januar 1999.
 Kommunen  

 oplyste endvidere A om at en klage over kommunens afgørelse kunne indbringes  

 for det sociale nævn inden 4 uger fra modtagelsen af kommunens brev.
 Den 15.  

 december 1998 modtog kommunen As oplysninger om forventet indkomst i  

 1999.
 Den 1.  

 februar 1999 traf kommunen afgørelse om at A fra den 1. januar 1999 på grund  

 af  

 nye indkomstoplysninger havde ret til 1.968 kr. om måneden i boligstøtte.  

 Kommunen trak 1.746 kr. i boligstøttegæld (således at gælden nu var 0 kr.),  

 og  

 A fik pr. 1. februar 1999 udbetalt 2.190 kr.
 Den 1.  

 marts 1999 oplyste kommunen A om at Folketinget havde vedtaget en ændring af  

 boligstøtteloven, og at A pr. 1. marts 1999 havde ret til 1.885 kr. om  

 måneden  

 i boligstøtte.
Af  

 kommunens hjælpeskema fremgik det at A den 5. august 1999 telefonisk  

 kontaktede  

 kommunen.
A havde oplyste at As samlever fraflyttede deres fælles hjem  

 den 1.  

 september 1999.
 Den 1.  

 september 1999 traf kommunen følgende afgørelse:
 Fra den  

 1. september 1999 har De på grund af ændring i husstandens sammensætning ret  

 til 2.411 kr. om måneden.
De andre  

 oplysninger, der er benyttet ved beregningen af boligydelsen, fremgår af  

 tidligere boligstøttebreve.
Om Deres oplysningspligt og ret til omregning af  

 boligydelsen henvises også til de tidligere breve.
 Bemærk;  

 denne skrivelse er svar på Deres telefoniske henvendelse den 5.8.99, på grund  

 af at, cpr.nr. ( ) fraflytning den 1.9.1999 po.
 De har  

 mulighed for at klage over denne afgørelse til det sociale nævn inden 4 uger  

 fra modtagelsen af dette brev.
 Det  

 fremgik af sagen at As udlejer den 8. september 1999 underskrev en  

 allonge til  

 lejekontrakten vedrørende lejemålet X således at A indtrådte alene i alle  

 rettigheder og forpligtelser vedrørende lejemålet.
 Den 23.  

 september 1999 skrev kommunen bl.a. følgende til A:
 Ved en  

 folkeregisterkontrol har vi konstateret, at (B), (C) står tilmeldt  

 folkeregistret på din adresse, men ikke er opført på din boligstøttesag.
Dette kan  

 have indflydelse på din boligstøtte, og du har pligt til at oplyse om alle  

 forhold, der kan betyde nedsættelse eller bortfald af boligstøtten.
Vi skal  

 derfor bede dig om at udfylde vedlagte skema, som skal returneres inden 14  

 dage.
 Det skal  

 bemærkes, at vi har indstillet udbetalingen af boligstøtte med virkning fra  

 den  

 1/11 1999. Udbetaling af boligstøtte kan herefter først genoptages, når de  

 ønskede oplysninger foreligger.
Vi tager  

 forbehold for senere regulering af boligstøtten for den periode, hvor  

 ovennævnte har været tilmeldt din adresse. Af  

 kommunens notater i sagen fremgik det at kommunen den 1. oktober 1999 blev  

 orienteret af A om at A den 16. september 1999 var flyttet til lejligheden Y.  

 Endvidere fremgik det at kommunen samme dag ville sende A et ansøgningsskema  

 vedrørende boligstøtte til det nye lejemål.
Kommunen  

 modtog As ansøgning om boligstøtte den 25. oktober 1999. Det fremgik af  

 As ansøgning  

 at A boede alene.
Sammen med As ansøgning havde A vedlagt en kopi af  

 As  

 lejekontrakt hvoraf det fremgik at lejemålet begyndte den 1. oktober 1999.
Den 1.  

 november 1999 traf kommunen afgørelse om at A fra den 16. september 1999  

 -  

  

 på  

 grund af flytning  

 -  

  

 ikke fik udbetalt boligydelse til X, og at A fra den 1. november 1999  

 -  

  

 ligeledes på grund af flytning  

 -  

  

 ikke fik udbetalt boligydelse til samme adresse.  

 Kommunen mente at A i perioden 16. september 1999  31. oktober 1999  

 havde fået  

 3.617 kr. for meget udbetalt.
Kommunen sendte beløbet til opkrævning og  

 gjorde  

 A opmærksom på As klagemuligheder.
Kommunen anførte endvidere at  

 boligydelsen  

 var ophørt efter kapitel 8 i lov om individuel boligstøtte.
 Den 8.  

 november 1999 skrev kommunen følgende til A:
 Vi har  

 modtaget Deres ansøgning om boligstøtte til lejligheden (Y).
Vi har  

 foreløbig beregnet Deres boligstøtte til 2.411 kr. pr. måned.
De vil modtage  

 et  

 brev i slutningen af november med nærmere oplysninger om  

 beregningsgrundlaget.
Første  

 udbetaling finder sted 1.12.99 med 1.205 kr. efter fradrag på 3.617 kr., der  

 tidligere er udbetalt for meget til tidligere bolig, jfr. tidligere  

 skrivelse. Den 16.  

 november 1999 modtog Det Sociale Nævn for Århus Amt As klage over Århus  

 Kommunes  

 afgørelse af 1. november 1999. A skrev bl.a. følgende:
På grund  

 af en formel fejl fra min side, nemlig at jeg ikke har indsendt ansøgning om  

 boligstøtte til min nye lejlighed inden 4 uger efter jeg har flyttet  

 folkeregisteradresse, kræver boligstøtteafdelingen den udbetalte boligstøtte  

 betalt tilbage.
Der er flere forhold jeg mener bør tages i betragtning i  

 denne  

 sag.
Den 1. oktober 1999 overtog jeg min nuværende lejlighed idet jeg  

 byttede  

 lejlighed med en anden beboer i samme byggeri.
I starten af september  

 fraflyttede min kæreste vores forhenværende lejlighed (X). Derfor aftalte jeg  

 med den person jeg byttede lejlighed med at selve ombytningen  

 foregik så  

 hurtigt [som] muligt selv om vi formelt først kunne overtage lejlighederne 1.  

 oktober.
Den 13. september var istandsættelsen af de 2 lejligheder afsluttet  

 og  

 lejlighederne var klar til indflytning og derfor meldte jeg min nye adresse  

 til  

 folkeregistret.
Et par uger senere fik jeg brev fra Boligstøtteafdelingen  

 hvor  

 det blev meddelt at jeg kun ville få boligstøtte i oktober.
Jeg kontaktede  

 boligstøtteafdelingen telefonisk for at få ændret mine boligoplysninger.
Jeg  

 fik at vide at jeg skulle indgive en ny ansøgning om boligstøtte med  

 dokumentation  

 af min indtægt og kopi af min lejekontrakt.
I den telefonsamtale blev der  

 intet  

 sagt om at ansøgningen skulle være indsendt senest 4 uger efter den dato hvor  

 jeg flyttede folkeregisteradresse inden 4 uger.
Normalt vil man have en kopi  

 af  

 lejekontrakten før man flytter ind i en lejlighed, men fordi vi kunne  

 gennemføre ombytningen 2 uger før vi formelt overtog lejlighederne, havde jeg  

 ingen kontrakt til min nuværende lejlighed før lige omkring den 1. oktober.  

 Det  

 vil altså sige at jeg ikke har haft de nødvendige bilag i lidt over 2 uger  

 efter jeg flyttede folkeregisteradresse.
Derudover skal det tages i  

 betragtning  

 at jeg er helt blind, hvilket betyder at jeg ikke selv kan udfylde  

 ansøgningsskemaet.
Da man blandt andet skal oplyse personnummer på  

 ansøgningsskemaet  

 er det ikke en hvilken som helst person jeg lader udfylde dette skema hvilket  

 betyder at der kan gå noget tid før jeg har mulighed for at udfylde  

 ansøgningsskemaet.  

 Af disse årsager fik jeg ikke fremsendt min nye ansøgning om boligstøtte til  

 min  

 nuværende lejlighed før den 25. oktober.
Da jeg dermed har overskredet 4  

 ugers  

 fristen kræver man den udbetalte boligstøtte i perioden fra den 13. september  

 til 1. november tilbagebetalt.
Det skal oplyses at jeg fra den 1. november  

 har  

 fået beregnet boligstøtte til min nye lejlighed og at det nye beløb er 164  

 kroner mindre end det beløb jeg har fået udbetalt i boligstøtte til min  

 forhenværende lejlighed.
Jeg mener man i denne sag bør tage hensyn til de  

 særlige faktorer; dels at jeg meget sent har fået de nødvendige papirer, at  

 jeg  

 ikke kendte til 4 ugers reglen da det ikke blev oplyst da jeg henvendte mig  

 til  

 boligstøtteafdelingen og at jeg er afhængig af andres hjælp til at udfylde  

 ansøgningsskemaet.  

 Af disse grunde mener jeg det bør være muligt at se bort fra den  

 overskridelse  

 af 4 ugers reglen der er forekommet, og derfor se bort fra kravet om at få  

 tilbagebetalt boligstøtten i oktober måned, men kun modregne det beløb der er  

 udover hvad jeg er berettiget til ifølge beregningen for min nuværende  

 lejlighed. Den 22.  

 november 1999 orienterede det sociale nævn A om at As klage var sendt  

 til  

 kommunen med anmodning om at kommunen genvurderede As sag.
 Den 23.  

 november 1999 skrev kommunen følgende til A:
 Denne  

 skrivelse erstatter skrivelsen af 8.11.99 om boligstøtte til lejligheden:  

 (Y).
 Efter en  

 foreløbig beregning er De berettiget til en månedlig boligstøtte på 2.281 kr.  

 med virkning fra den 1.11.1999.
 Beløbet  

 udbetales gennem boligforeningen.
 Der  

 udbetales Dem fejlagtigt 3.617 kr. for meget, idet der ikke er blevet  

 modregnet  

 for meget udbetalt boligstøtte for tidligere periode, hvilket jeg beklager.
 Beløbet  

 vil blive modregnet fra næste udbetalingsdato, 1.1.2000.
 Første  

 udbetaling vil derfor først ske, når mellemværendet er udlignet.
Når  

 ansøgningen er endeligt færdigbehandlet, vil De få et brev med det grundlag,  

 Deres boligstøtte er beregnet efter. Den 24.  

 november 1999 modtog kommunen (fra det sociale nævn) As klage over  

 kommunens afgørelse  

 af 1. november 1999.
Kommunen  

 orienterede A i brev af 20. december 1999 om at kommunen (fra det sociale  

 nævn)  

 havde modtaget As klage.
Samme dag sendte kommunen en udtalelse i sagen  

 til  

 det sociale nævn.
Kommunen skrev følgende:
 Vi har  

 modtaget vedlagte klage over vores afgørelse vedrørende boligstøtte, som vi  

 har  

 sendt den 8.11.1999.
 Ved en  

 genvurdering efter By- og Boligministeriets bekendtgørelse af 22. januar 1993  

 og 20. maj 1998 må vi fastholde den påklagede afgørelse.
 Den  

 23.9.1999 tilskrev vi pågældende om, vi havde konstateret, at 2 personer var  

 tilflyttet hans adresse.
 I den  

 anledning kontaktede pågældende boligstøtteafdelingen og oplyste, at han var  

 fraflyttet sin hidtidige bolig, (X), den 16.9.99, hvorefter der blev tilsendt  

 pågældende ansøgningsskema til den nye lejlighed, og boligstøtten til den  

 hidtidige  

 lejlighed blev indstillet tilbagevirkende fra 16.9.1999.
 Herved  

 blev der dannet et mellemværende på 3.617 kr., svarende til boligstøtten for  

 tiden 16.9-31.10.1999 som i edb-kørslen den 1.11 blev overført til  

 inddrivelse  

 via Århus kommunes inkassokontor på baggrund af indberetningen den 1.10.
 Den  

 25.10.1999 modtog centret ny ansøgning fra pågældende til den lejlighed på  

 (Y),  

 som han ifølge folkeregistret var indflyttet i den 13.9.99.
 Ansøgningen  

 blev behandlet og pågældende bevilget boligstøtte med virkning fra 1.11.99,  

 idet ansøgningen ikke var kontoret i hænde inden 1 måned efter  

 indflytningsdagen, jfr. vejledningen til ansøgningsskemaet.
 Mellemværendet,  

 3.617 kr., blev herefter hjemtaget fra inkassokontoret til modregning i den  

 nye  

 boligstøtte.
 Den 8.11.1999  

 blev pågældende tilskrevet om ny boligstøtte.
 Den  

 23.11.1999 blev pågældende på ny tilskrevet, idet der var konstateret en  

 fejlberegning på sagen.
Herefter  

 er sagen endeligt færdigbehandlet i kørslen 1.1.2000, og der udbetales 3.308  

 kr. ultimo december, svarende til pågældendes tilgodehavende for tiden  

 1.11.-31.1. fratrukket mellemværendet på 3.617 kr. for ovennævnte periode.  

 Skrivelsen med resultatet af beregningen er d.d. tilsendt pågældende.
I  

 vejledningen til ansøgningsskemaet fremgår i punkt 27, hvornår  

 ansøgningsfristen er.
Endvidere fremgår, at sagen kan indsendes, selvom der  

 mangler bilag.
 Ansøger  

 oplyste ved sin henvendelse den 1.10., at han var indflyttet den 16.9. Ud fra  

 denne oplysning havde pågældende altså yderligere 2 uger at få søgt i.  

 Efterfølgende ved ansøgningens behandling konstateredes imidlertid, at  

 flytning  

 ifølge folkeregistret fandt sted den 13.9. Altså skulle ansøgningen have  

 været  

 os i hænde inden den 14.10.
 Såfremt  

 pågældende ved sin henvendelse den 1.10.99 havde forespurgt om  

 ansøgningsfristen, ville han naturligvis have fået oplyst dette, svarende  

 til,  

 hvad der står i ansøgningens punkt 27.
 Der ses  

 ikke i sagen at være oplysninger om pågældendes manglende syn.
 Den 5.  

 januar 2000 sendte det sociale nævn A en kopi af kommunens udtalelse af 20.  

 december 1999 og bad A fremkomme med eventuelle bemærkninger til sagen inden  

 14  

 dage.
I et brev  

 af 15. januar 2000 til det sociale nævn fremkom A med yderligere bemærkninger  

 til sagen.
A skrev bl.a. følgende:
Det  

 fremgår af den omstændelige og sprogligt  

 meget dårligt udformede redegørelse fra boligstøtteafdelingen, at vi er enige  

 om det faktiske forløb i sagen.
Boligstøtteafdelingen fastholder deres  

 afgørelse uden at begrunde hvorfor den fastholdes.
Det er slået fast at jeg  

 har  

 begået formelle fejl, men også at jeg hvis jeg ikke havde overskredet 4 ugers  

 grænsen havde fået det beløb, man stadig kræver tilbagebetalt.
Det er jo  

 heldigvis ikke Boligstøtteafdelingen der træffer den endelige afgørelse i  

 denne  

 sag, så derfor kan deres indstilling ændres, eller som et minimum i hvert  

 fald  

 påføres en begrundelse.
 Jeg  

 finder det yderst interessant at jeg faktisk kunne have indsendt  

 ufuldstændige  

 oplysninger inden 4 ugers fristen og senere fremsendt de manglende papirer.  

 Havde jeg vidst det havde jeg selvfølgelig gjort det!! Som jeg ser sagen er  

 denne oplysning en støtte for at man vælger at se bort fra 4 ugers fristen.  

 Fristen er sat for at få sluttet en sag om boligstøtte hurtigst muligt, og  

 det  

 kan derfor ikke være problematisk at se bort fra en regel der har en ren  

 administrativ funktion, i sager hvor der som i min sag er gode grunde til  

 det.
Det er jo  

 rigtigt at man formelt set ingen fejl har begået i denne sag, man har blot  

 heller ikke overhovedet bestræbt sig på at yde mig som borger en god service.  

 Havde man gjort det, ville denne sag aldrig have opstået.
Havde den  

 medarbejder  

 jeg talte med telefonisk den 23. september sagt at jeg skulle være opmærksom  

 på  

 4 ugers fristen, og endda sagt at jeg ikke behøvede at indsende alle  

 oplysninger  

 inden denne frist, så havde jeg kendt til fristen og indsendt skemaet så det  

 havde været boligstøtteafdelingen i hænde inden den 14. oktober.
Man  

 skriver fra boligstøtteafdelingen at der intet sted i sagen står at jeg er  

 blind.
Nej for den oplysning har ingen relevans i behandlingen af min  

 ansøgning.
Til gengæld betyder mit synshandicap at jeg er meget afhængig af  

 at  

 få oplysninger fra det offentlige på andre måder end andre borgere.
Netop af  

 denne grund henvendte jeg mig telefonisk til boligstøtteafdelingen. ( ) Med  

 den  

 mængde information jeg modtager i skriftlig form er det umuligt at få alt  

 læst  

 op i sin helhed.
Boligstøtteskemaet indeholder utvivlsomt en længere  

 vejledning  

 i hvordan skemaet skal udfyldes.
Jeg kan ikke huske om vejledningen findes i  

 et  

 særskilt papir, eller bag på ansøgningsskemaet.
Hvis man tror at den person  

 jeg  

 får til at udfylde skemaet på forhånd læser hele vejledningen op tager man  

 grundigt fejl.
Da jeg fik brevet konstaterede vi at det var et  

 ansøgningsskema,  

 og at vi havde brug for dels en lejekontrakt og dokumentation af min  

 årsindkomst, før vi kunne udfylde skemaet.
Skulle jeg følge logikken hos den  

 meget lidt begavede ansatte i boligstøtteafdelingen skulle jeg så have  

 forlangt  

 at den person der læste brevet op alligevel gennemlæste både skemaet med alle  

 dets oplysninger, og derefter vejledningen fra den ene ende til den anden.  

 Alle  

 kan sige sig selv at den fremgangsmåde ikke er brugbar i den virkelige  

 verden,  

 men teoretisk er det det eneste at gøre for at sikre at jeg ved hvad jeg  

 skriver under på, og desuden ville vi på den måde været blevet opmærksomme på  

 fristen på de 4 uger. Det  

 sociale nævn traf afgørelse i sagen den 20. januar 2000. Af det sociale nævns  

 afgørelse fremgik bl.a. følgende:
 Kommunen  

 er berettiget til at kræve boligstøtte for den pågældende periode  

 tilbagebetalt.
 Det  

 Sociale Nævn stadfæster således kommunens afgørelse.
 Af  

 boligstøttelovens § 42, stk. 3 fremgår, at ved fraflytning bortfalder  

 boligstøtte fra fraflytningsdagen.
 Af  

 vejledningen punkt 13.2.6 fremgår, at ved fraflytningsdagen forstås datoen  

 for  

 den fysiske faktiske fraflytning.
 Hvis en  

 boligtager i nogle måneder råder over to boliger kan boligtageren alene  

 modtage  

 boligstøtte til den bolig, vedkommende rent faktisk bebor.
 Af  

 Meddelelse om Individuel Boligstøtte nr. 22 af september 1997  

 fremgår, at det  

 er en forudsætning for at kræve boligstøtte tilbage i  

 fraflytningssituationen,  

 at boligstøttemodtageren har tilsidesat sin oplysningspligt eller mod bedre  

 vidende uberettiget har oppebåret boligstøtten   

 på det tidspunkt, hvor boligstøtten modtages.
 Det  

 fremgår tillige af meddelelsen, at hvis man inden udgangen af forrige måned  

 vidste, at flytning skulle ske, har man uberettiget oppebåret boligstøtte mod  

 bedre vidende i den næstfølgende måned.
Af det til  

 sagen oplyste fremgår, at De den 1.10.99 meddelte boligstøttekontoret, at De  

 den 16.9.99 var flyttet.
Den 13.9.99 meddelte De til folkeregistret flytning  

 fra lejligheden (X) til Deres ny lejlighed på samme adresse, men i  

 stueetagen.
 Nævnet  

 har lagt til grund i sagen, at De er orienteret om Deres pligt til at oplyse  

 om  

 eksempelvis flytning.
 På denne  

 baggrund finder nævnet grundlag for at stadfæste forvaltningens afgørelse om,  

 at boligstøtte for perioden 16.9  31.10.99 skal tilbagebetales.
 Vedrørende  

 boligstøtte til Deres nye lejlighed kan følgende oplyses:
 Udgangspunktet  

 er i § 40, at boligstøtte ydes med virkning fra begyndelsen af den måned, der  

 følger nærmest efter ansøgningens indgivelse.
 Når  

 boligstøtte søges i forbindelse med indflytning i en bolig, kan kommunen,  

 uanset om ansøgeren hidtil har modtaget boligstøtte til anden bolig, lade  

 boligstøtten udbetale med virkning fra indflytningsdagen, når denne ikke  

 ligger  

 mere end 1 måned fra ansøgningens indgivelse.
 De er  

 tilkendt boligstøtte til Deres nye bolig med virkning fra den 1.11.99, idet  

 Deres ansøgning ifølge forvaltningens journal er registreret modtaget den  

 25.10.99. De er ifølge folkeregistret flyttet ind i Deres nye bolig pr.  

 13.9.99.
 På denne  

 baggrund finder nævnet ikke grundlag for at tilsidesætte forvaltningens  

 afgørelse om, at De først er berettiget til boligstøtte pr. 1.11.99.
 Nævnet  

 finder ikke, at det af Dem oplyste om forholdene omkring flytningen,  

 manglende  

 lejekontrakt og det forhold, at De er blind, kan føre til andet resultat.
 At den tilbagebetalingspligtige  

 boligstøtte modregnes i de fremtidige ydelser er i overensstemmelse med  

 boligstøttelovens § 49.
 Retsgrundlaget for afgørelsen:
Afgørelsen  

 er truffet efter reglerne i boligstøttelovens §§ 40 og 42, der er vedlagt  

 tillige med uddrag af den tilhørende vejledning. Den 27.  

 januar 2000 rettede A henvendelse til mig om sagen.
Den 7.  

 marts 2000 bad jeg Det Sociale Nævn for Århus Amt om en udtalelse i sagen.  

 Jeg  

 bad det sociale nævn om forinden at indhente en udtalelse fra Århus Kommune  

 om  

 sagen.
I mit brev til det sociale nævn skrev jeg bl.a. følgende:
 Jeg  

 beder om at det sociale nævn forinden indhenter en udtalelse fra Århus  

 Kommune  

 om sagen.
Jeg beder  

 myndighederne i udtalelserne især komme nærmere ind på om (A)s opringning den 23. september 1999 og den 1.  

 oktober 1999 kan anses for ansøgningstidspunktet for ansøgning af boligstøtte  

 til hans nye lejlighed, grundlaget for udbetalingen af boligstøtte fra  

 tidspunktet hvor boligstøttekontoret af (A) havde fået bekræftet de ændrede  

 bopælsforhold, herunder dette forholds betydning for spørgsmålet om (A) har  

 modtaget boligstøtten mod bedre vidende, kommunens manglende vejledning om betydningen af  

 ansøgningstidspunktet under telefonsamtalen den 23. september 1999 og 1.  

 oktober 1999 set i lyset af at (A) er blind og at nævnet uddyber, hvorfor det forhold at (A) er blind,  

 ikke kunne føre til et andet resultat. Den 24.  

 maj 2000 afgav Århus Kommune udtalelse i sagen.
Af udtalelsen fremgik bl.a.  

 følgende:
 Vedr.  

 punkt 1:
 Ifølge §  

 40 i Lov om Individuel Boligstøtte skal ansøgning om boligstøtte indgives til  

 kommunalbestyrelsen, og ifølge § 41 kan kommunalbestyrelsen bestemme, at en  

 ansøgning om boligstøtte skal indgives på en særlig blanket:
 § 40.
 § 41.
 Derfor  

 finder forvaltningen ikke, at (A)s telefoniske henvendelse henholdsvis  

 23.9.  

 og 1.10.1999 kan anses for at være ansøgningstidspunktet for ansøgning om  

 boligstøtte til hans nye lejlighed.
 Vedr.  

 punkt 2:
Der ses  

 ikke at være sket telefonisk henvendelse fra pågældende den 23.9.99. Derimod  

 har Boligstøtteafdelingen tilsendt pågældende brev denne dato, og den 1.10.99  

 har pågældende ifølge sagen rettet telefonisk henvendelse og meddelt sin  

 fraflytning til ny bolig.
Samme dato blev der tilsendt pågældende nyt  

 ansøgningsskema til brug for ansøgning om boligstøtte til den nye bolig, og  

 der  

 blev indberettet stopdato 16.9.1999 på pågældendes boligstøtte til den  

 hidtidige bolig.
 Det skal  

 bemærkes, at på tidspunktet for pågældendes henvendelse var der udbetalt  

 boligstøtte til den hidtidige bolig for september og oktober måned, som  

 således  

 var modtaget uberettiget jfr. boligstøttelovens § 42:
§ 42 Vedr.  

 punkt 3:
Som en  

 del af ansøgningsskemaet forefindes en løs vejledning, som bl.a. informerer  

 om,  

 fra hvilket tidspunkt man er berettiget til boligstøtte.
Ved anmodning om  

 blanket til ansøgning om boligstøtte, bliver der ikke givet information om de  

 i  

 vejledningen nævnte ting, da det må antages at folk læser vejledningen.
Dette  

 er dog ikke ensbetydende med, at der ikke informeres om reglerne, såfremt  

 folk  

 spørger om disse.
Der kan være forskellige årsager til, at man ikke kan læse  

 vejledningen, og hvis man giver udtryk for problemer i den retning, vil man  

 naturligvis i Boligstøtteadministrationen kunne få mundtligt svar på sine  

 spørgsmål.
Såfremt Boligstøtteadministrationen ikke bliver gjort bekendt med  

 et  

 sådant problem, kan man ikke forholde sig til det.
Forvaltningen  

 finder derfor ikke, at der er tale om manglende vejledning fra  

 Boligstøtteadministrationens  

 side. Den 29.  

 juni 2000  

 afgav det sociale nævn sin  

 udtalelse i sagen.
Det sociale nævn skrev bl.a. følgende:
 Vedrørende  

 tilbagebetalingskravet for perioden 16/6  31/10 1999.
 Boligstøtten  

 for perioden var blevet udbetalt inden (A) telefonisk den 1/10 1999 meddelte  

 boligstøttekontoret, at han var fraflyttet den 16/9 1999. Der ses ikke at  

 have  

 været henvendelse fra (A) til boligstøttekontoret vedrørende fraflytningen  

 forud herfor.
 Boligstøttekontoret  

 blev 23/9 1999 opmærksom på, at personkredsen tilmeldt folkeregistret på  

 adressen var ændret og skrev i den anledning samme dag til (A). I brevet tog  

 forvaltningen forbehold for senere regulering af boligstøtten.
 Den 1/10  

 1999 ringede (A) til forvaltningen og oplyste om fraflytning til ny bolig pr.  

 16/9 1999. Samme dag tilsendtes ansøgningsskema til det nye lejemål.
Det er  

 ikke bestridt, at (A) var bekendt med den senere flytning forud for 1/9 1999,  

 hvor boligstøtten for september blev udbetalt. (A) kunne således inden  

 udbetalingen pr. 1/9 (og 1/10) 1999 have givet boligstøttekontoret meddelelse  

 om den forestående fraflytning.
Da (A) i forbindelse med bevillingerne var  

 orienteret om sin oplysningspligt, herunder at fraflytning har betydning for  

 retten til boligstøtte, har nævnet vurderet at boligstøtten er modtaget mod  

 bedre vidende.
 Vedrørende  

 ansøgning om boligstøtte til nyt lejemål.
Kommunen  

 havde ikke grundlag for at antage, at (A) som blind eventuelt kunne have  

 behov  

 for anderledes eller mere vidtgående vejledning end boligstøttemodtagerne i  

 almindelighed.
Kommunen var ikke på tidspunktet for fraflytningen bekendt  

 med,  

 at (A) er blind, og det er ikke anført, at (A) under samtalen 1/10 1999  

 efterspurgte særlige oplysninger eller i øvrigt gav boligstøttekontoret  

 anledning til at antage, at der skulle foreligge et særligt vejledningsbehov.  

 Det er derfor nævnets opfattelse, at der ikke i kommunens telefonsamtale med  

 (A) 1/10 1999 er sket vejledningssvigt.
Kommunen fremsendte straks  

 ansøgningsskema med fyldestgørende vejledning til (A).
 Nævnet  

 har bemærket, at det af sagens akter fremgår, at (A) 5/8 1999 rettede  

 telefonisk  

 henvendelse til boligstøttekontoret og gav oplysning om, at kæresten  

 fraflyttede pr. 1/9 1999. (A) var således bekendt med, at der skal gives  

 meddelelse om ændringer af betydning for boligstøtteberettigelsen, og (A) var  

 i  

 stand til at give sådanne meddelelser korrekt til boligstøttekontoret.
Kommunen  

 har i overensstemmelse med lovens § 41 bestemt, at ansøgningen skal indgives  

 på  

 en særlig blanket.
Dette var (A) bekendt med fra tidligere ansøgninger.  

 Endvidere fremgik det af det forhold, at der straks efter telefonsamtalen  

 1/10  

 1999 fremsendtes ansøgningsblanket til (A), hvor det af vejledningen fremgik,  

 at boligstøtte normalt ydes fra et tidspunkt efter kommunen har modtaget  

 ansøgningen, mens det ved flytning er muligt at yde boligstøtte fra  

 indflytningsdagen,  

 hvis ansøgningen er modtaget inden 1 måned efter indflytningsdagen.
 (A) kunne  

 således efter nævnets opfattelse ikke have en berettiget forventning om, at  

 ansøgningsdatoen kunne være den 1/10 1999 foranlediget af telefonsamtalen  

 samme  

 dag.
Efter nævnets  

 opfattelse påhviler det ansøgeren/modtageren at sætte sig ind i det tilsendte  

 materiale i form af ansøgningsskemaer, vejledninger og bevillingsskrivelser i  

 fornødent omfang.
Såfremt der foreligger særlige situationer  

 -  

  

 som  

 f.eks. blindhed  

 -  

  

 må ansøgeren hente hjælp til at sætte sig ind i materialet hos kommunen, hos  

 bekendte eller hos andre. (A) har i flere år modtaget boligstøtte (og andre  

 ydelser fra kommunen) og må anses for at kunne sætte sig ind i det tilsendte  

 materiale i fornøden grad, hvilket tillige synes at fremgå af (A)s egen  

 beskrivelse af situationen.
Efter nævnets opfattelse bevirker det forhold, at  

 (A) er blind ikke i sig selv, at der kan ske tilsidesættelse af lovfæstede  

 ansøgningsfrister.
Der er ikke i sagen oplysninger om, at (A) ikke havde  

 mulighed for at kunne sætte sig ind i ansøgning, vejledning mv.
Nævnet  

 bemærker, at (A) ikke havde henvendt sig til kommunen med oplysning om sin  

 særlige situation eller med særlige spørgsmål i anledning af  

 ansøgningen. Med brev  

 af 6. juli 2000 bad jeg om As bemærkninger til kommunens udtalelse af  

 24. maj  

 2000 og det sociale nævns udtalelse af 29. juni 2000.
I et brev  

 af 23. juli 2000 kommenterede A myndighedernes udtalelser.
A skrev bl.a.  

 følgende:
Både i  

 brevet fra Statsamtet og Socialcentret bemærker man at kommunen ikke var  

 bekendt med at jeg var blind på det tidspunkt hvor flytningen fandt sted.
Det  

 er rigtigt at jeg ikke havde oplyst forvaltningen om dette, da mit handicap  

 kun  

 indirekte har betydning for min boligstøtte.
Jeg kunne selvfølgelig have  

 oplyst  

 at jeg var blind da jeg kontaktede boligafdelingen, ifølge deres optegnelser  

 den 1. oktober, men det havde jo ikke nyttet noget.
Jeg var fuldstændig klar  

 over at hvis jeg skulle indgive en ny ansøgning om boligstøtte ville det  

 forhold at jeg er blind intet ændre i den sag.
Det ville ikke være muligt at  

 fravige en regel om skriftlig ansøgning.
I et sådant tilfælde ville det altså  

 ingen betydning have at oplyse at jeg er blind, som jeg ser det vil det være  

 en  

 ligegyldig oplysning, men jeg kan forstå at sådan ser man ikke på det i  

 boligstøtteafdelingen.
Her skal der nemlig forelægges en grund til at man  

 yder  

 telefonisk rådgivning af en højere kvalitet end normalt, og det normale er at  

 man forventer at enhver ansøger kan læse det materiale der udsendes og derfor  

 gives der ingen telefonisk rådgivning.
Det er en interessant holdning når det  

 er sådan at kun pensionister overhovedet er berettiget til at modtage  

 boligstøtte, og der er en rimelig formodning om at en del personer i denne  

 gruppe vil have svært ved at forstå de meget tekniske boligstøtteregler.
Det  

 bemærkes i brevet fra Statsamtet at man mener at jeg kendte til min flytning  

 før den 1. september 1999. Det er ikke tilfældet.
Vi fik først endelig besked  

 om at man fra vores udlejers side ville acceptere bytningen af lejligheder i  

 starten af september, og formelt set først fra den 1. oktober.
På grund af  

 velvilje fra vores lokale ejendomsfunktionær var det imidlertid muligt at  

 foretage indflytning i de nye lejligheder allerede i starten af september.
Da  

 kontrakten på min nye lejlighed først trådte i kraft den 1. oktober, var jeg  

 af  

 den fejlagtige opfattelse at der ikke var problemer med den boligstøtte der  

 var  

 udbetalt for september måned. Den 11.  

 august 2000 bad jeg  under henvisning til As brev af 23. juli  

 2000  det  

 sociale nævn og kommunen om en supplerende udtalelse i sagen.
Jeg skrev bl.a.  

 følgende:
Jeg  

 beder om at myndighederne bl.a. kommenterer (A)s bemærkninger på side  

 2,  

 sidste afsnit, om hvornår han fik viden om tidspunktet for den forestående  

 flytning. Den 26.  

 september 2000 afgav kommunen en supplerende udtalelse i sagen.
Af udtalelsen  

 fremgik bl.a. følgende:
 Det er  

 forvaltningens opfattelse, at ansøger var bekendt med flytningen forud for  

 udbetaling af boligstøtten for september måned.
 Dette  

 underbygges af telefonsamtale den 25.9.00 med medarbejder (D) ved (E), som er  

 udlejer af boligerne.
 Ifølge  

 (D) har (E) den 11.8.99 modtaget ansøgning fra (C), som ansøger har byttet  

 lejlighed med, om tilladelse til at hun og ansøger måtte bytte lejlighed.
 Den  

 23.8.99 fremsendte man tilladelse til bytningen.
Den  

 8.9.99 fremsendte man lejekontrakten til ansøger. Den 29.  

 september 2000 bad det sociale nævn A om at sende As eventuelle  

 bemærkninger  

 til kommunens udtalelse.
I et brev  

 af 1. oktober 2000 kommenterede A kommunens udtalelse.
A skrev bl.a.  

 følgende:
Det  

 bemærkes i brevet fra Statsamtet at man mener at jeg kendte til min flytning  

 før den 1. september 1999. Det er ikke tilfældet.
Vi fik først endelig besked  

 om at man fra vores udlejers side ville acceptere bytningen af lejligheder i  

 starten af september, og formelt set først fra den 1. oktober.
På grund af  

 velvilje fra vores lokale ejendomsfunktionær var det imidlertid muligt at  

 foretage indflytning i de nye lejligheder allerede i midten af september.
Da  

 kontrakten på min nye lejlighed først trådte i kraft den 1. oktober, var jeg  

 af  

 den fejlagtige opfattelse at der ikke var problemer med den boligstøtte der  

 var  

 udbetalt for september måned.
Forvaltningen  

 bygger dette svar på en telefonsamtale med en medarbejder hos (E). Som det  

 kan  

 ses af kopi af ansøgningen om at flytte lejligheder, så var det en fælles  

 ansøgning, og ikke som det fejlagtigt angives fra forvaltningens side en  

 ansøgning fra (C). Der angives en række påståede datoer for hvornår man hos  

 (E)  

 har sendt dels brev med en godkendelse af bytningen af lejligheder, og en  

 anden  

 dato for hvornår kontrakten til min nye lejlighed er fremsendt fra (E)s  

 side.  

 Det er jo påstande der er underbygget af absolut ingenting! Hvis man vil  

 bygge  

 forvaltningsafgørelser på mundtlige oplysninger, så kan jeg jo sagtens  

 fremkomme med andre datoer, det skal dog bemærkes, at jeg ikke ønsker at  

 synke  

 så dybt.
Jeg finder at det er bekymrende at man i forvaltningen nøjes med at  

 indhente mundtlige oplysninger i en sag der nu er over 12 måneder gammel.  

 Endelig skal jeg gøre opmærksom på at det intet ændrer ved noget som helst at  

 vi fik bekræftelse fra (E) i slutningen af august, bemærk at jeg lader  

 tvivlen  

 komme forvaltningen til gode, det har den tydeligvis brug for.
Det er nemlig  

 sådan at jeg betalte husleje i hele september måned, da den nye kontrakt  

 først  

 trådte i kraft den 1. oktober 1999. På grund af velvilje fra vores lokale  

 funktionær kunne istandsættelsen af lejligheden foretages allerede fra den 5.  

 september og derfor kunne den faktiske indflytning ske omkring 15. september.  

 Men jeg betalte husleje for min gamle lejlighed i hele september måned og  

 derfor troede jeg som tidligere anført at boligstøtten ikke skulle ændres før  

 den 1. oktober. Det sociale  

 nævn bad i et brev af 9. oktober 2000 kommunen om at sende eventuelle  

 bemærkninger  

 til As brev inden 10 dage.
Kommunen meddelte i et brev af 19. oktober  

 2000 at  

 kommunen ikke havde yderligere bemærkninger til sagen.
Den 14.  

 november 2000 afgav det sociale nævn sin supplerende udtalelse i sagen.
Det  

 sociale nævn skrev bl.a. følgende:
 I  

 skrivelse af 11. august 2000 har Ombudsmanden anmodet om supplerende  

 udtalelse  

 i anledning af (A)s brev af 23. juli 2000, særligt med henblik på  

 kommentar  

 til (A)s bemærkninger på side 2, sidste afsnit, om hvornår han fik  

 viden om  

 tidspunktet for den forestående flytning.
(A)s  

 brev har været forelagt Århus Kommune, der i skrivelse af 26. september 2000,  

 fastholder, at (A) var bekendt med flytningen forud for udbetaling af  

 boligstøtte for september måned.
Kommunen anser dette for underbygget ved  

 telefonisk henvendelse af 25. september 2000 til udlejer.
Det  

 fremgår videre af kommunens skrivelse, at udlejer den 11. august 1999 modtog  

 ansøgning fra (C) om tilladelse til, at hun og (A) måtte bytte lejlighed.
Den  

 23. august 1999 sendte udlejer tilladelse til ombytning og den 8. september  

 1999 sendte udlejer lejekontrakt til (A).
 Kommunen  

 har til skrivelse af 26. september 2000 bl.a. vedlagt kopi af skrivelse af  

 10.  

 august 1999 fra (C) og (A) til udlejer, hvori der anmodes om tilladelse til  

 ombytning af eksisterende lejemål.
Ved  

 skrivelse af 1. oktober 2000 sender (A) supplerende og uddybende bemærkninger  

 til sagen.
Disse videresendes den 9. oktober 2000 til Århus Kommune, med  

 anmodning  

 om eventuelle bemærkninger.
 Århus  

 Kommune oplyser i skrivelse af 19. oktober 2000, at kommunen ikke har  

 yderligere bemærkninger.
Det  

 Sociale Nævn har ikke yderligere bemærkninger til sagen.
Det er Nævnets  

 opfattelse, at de forhold, der ligger til grund for Nævnets skrivelse af 29.  

 juni 2000 til Ombudsmanden bekræftes i kommunens skrivelse af 26. september  

 2000.
Særligt  

 for så vidt angår spørgsmålet om, hvornår (A) fik viden om tidspunktet for  

 den  

 forestående flytning, kan henvises til kontakten mellem (A) og  

 boligudlejer. Med brev  

 af 22. november 2000 sendte jeg A en kopi af det sociale nævns udtalelse og  

 bad  

 i den forbindelse om As eventuelle bemærkninger.
A fremsatte ikke  

 yderligere  

 bemærkninger.
Ombudsmandens udtalelse Århus Kommune og Det Sociale Nævn for Århus Amt traf afgørelse om at  

 den udbetalte boligstøtte for perioden 16. september 1999  31. oktober  

 1999 skulle tilbagebetales.
Baggrunden herfor var at De den 1. oktober 1999  

 havde oplyst boligstøttekontoret at De den 16. september 1999 var flyttet, og  

 at De den 13. september 1999 havde meddelt flytning til Folkeregistret.
 Endvidere traf Århus Kommune og Det Sociale Nævn for Århus Amt afgørelse om  

 ikke at udbetale Dem boligstøtte til Deres nye lejemål fra tidspunktet for  

 Deres flytning, men fra begyndelsen af den måned der fulgte nærmest efter at  

 De havde indgivet ansøgning om boligstøtte til Deres nye lejemål  dvs.  

 fra 1. november 1999.
Regelgrundlaget Regler om bortfald af boligstøtte i forbindelse med flytning er fastsat i §  

 42, stk. 3, 1. pkt., i boligstøtteloven (dagældende lovbekendtgørelse nr. 112  

 af 24. februar 1999 med senere ændringer). Bestemmelsen i boligstøttelovens §  

 42 havde følgende ordlyd:
 Boligstøtte beregnes og udbetales af kommunalbestyrelsen.
Stk. 2. Boligstøtte udbetales månedsvis forud.
Boligministeren kan fastsætte  

 regler om udbetaling af boligstøtte.
Kommunalbestyrelsens afgørelser efter  

 regler, som er fastsat af boligministeren i medfør af 2. pkt., kan ikke  

 påklages til anden administrativ myndighed.
 Stk. 3. Ved flytning bortfalder boligstøtte fra fraflytningsdagen.
 Spørgsmålet om bortfald af boligstøtte i forbindelse med fraflytning er  

 endvidere omtalt i vejledning nr. 11043 af 1. oktober 1999 om individuel  

 boligstøtte.
I vejledningens punkt 13.2.4 er bl.a. anført følgende (svarer  

 indholdsmæssigt til punkt 13.2.6 i den tidligere gældende vejledning nr. 120  

 af 13. august 1997):
Flytter  

 boligtageren, bortfalder boligstøtten fra fraflytningsdagen, jf. § 42, stk.  

 3.  

 Dette gælder også ved flytning til plejehjem efter den hidtidige bistandslov,  

 jf. § 140 i lov om social service.
Retten til boligstøtte bortfalder fra  

 fraflytningsdagen, og eventuelt for meget udbetalt boligstøtte skal  

 tilbagebetales.
 Det er en  

 forudsætning for tilbagebetaling af boligstøtte vedrørende en periode efter  

 fraflytningsdagen, at tilbagebetalingsbetingelserne i § 47, stk. 6, er  

 opfyldt  

 på det tidspunkt, hvor boligstøtten modtages, dvs. enten at oplysningspligten  

 er tilsidesat, og at der foreligger et bebrejdelsesværdigt forhold i  

 forbindelse  

 hermed (dvs. at støttemodtageren vidste, at der burde være givet oplysning),  

 eller at boligstøtten er oppebåret uberettiget og mod bedre vidende.   

 Retten  

 til boligstøtte til den hidtidige bolig opretholdes dog fortsat, hvis  

 støttemodtageren anvises midlertidigt botilbud i boformer som nævnt i kapitel  

 18 i lov om social service, på plejehjem eller i en ældrebolig.
Ved  

 fraflytningsdagen forstås datoen for den fysiske, faktiske fraflytning.
Som  

 udgangspunkt herfor kan datoen for folkeregisterframelding lægges til grund.  

 Såfremt ansøgeren kan dokumentere, at fraflytning faktisk er sket på et  

 senere  

 tidspunkt, eller kommunen kan dokumentere, at fraflytning er sket på et  

 tidligere tidspunkt, lægges dette dog til grund ved boligstøtteberegningen.
 Hvis en  

 boligtager i forbindelse med leje eller køb af en ny bolig i nogle måneder  

 råder over to boliger, kan boligtageren alene modtage boligstøtte til den  

 bolig, vedkommende faktisk bebor.
Såfremt  

 en boligtager siger lejemålet op med kontraktmæssigt varsel, normalt 3  

 måneder,  

 men flytter efter f.eks. 2 måneder, er boligtageren ikke berettiget til  

 boligstøtte i den sidste måned, selv om der består en forpligtelse til at  

 betale leje i hele perioden. Boligstøttelovens  

 § 43, stk. 3, indeholder en bestemmelse om oplysningspligt.
Dagældende § 43,  

 stk. 3, havde følgende ordlyd:
Ansøgerne  

 skal oplyse kommunalbestyrelsen om alle forhold, der kan medføre nedsættelse  

 eller bortfald af boligstøtten. Regler om  

 efterregulering af boligstøtte er fastsat i boligstøttelovens §§ 47-52.  

 Betingelserne for at kræve for meget udbetalt boligstøtte tilbagebetalt er  

 fastsat i boligstøttelovens § 47, stk. 6, som havde følgende ordlyd:
Har  

 ansøgeren om andre forhold end nævnt i stk. 1 og 2 undladt at give  

 meddelelse som omhandlet i § 43, stk. 3, eller mod bedre vidende  

 uberettiget oppebåret boligstøtte, skal han eller hans dødsbo tilbagebetale  

 det  

 beløb, der er oppebåret med urette. Regler om  

 tidspunktet fra hvilket boligstøtte kan ydes, er fastsat i boligstøtteloven §  

 40, stk. 1, 2. pkt., og § 40, stk. 2. Dagældende boligstøttelovens § 40, stk.  

 1  

 og 2, havde følgende ordlyd:
Ansøgning  

 om boligstøtte indgives til kommunalbestyrelsen.
Boligstøtte ydes med  

 virkning  

 fra begyndelsen af den måned, der følger nærmest efter ansøgningens  

 indgivelse.
Stk. 2.  

 Når boligstøtte søges i forbindelse med indflytning i en bolig, kan  

 kommunalbestyrelsen, uanset om ansøgeren hidtil har modtaget støtte til en  

 anden bolig, lade boligstøtten udbetale med virkning fra indflytningsdagen,  

 når  

 denne ikke ligger mere end 1 måned fra ansøgningens indgivelse. Boligministeriet  

 udsendte i september 1997 en meddelelse om tilbagebetaling af for meget  

 udbetalt  

 boligstøtte bl.a. i forbindelse med fraflytning midt i en måned.
Af  

 meddelelsen  

 fremgår bl.a. følgende:
 Tilbagebetaling af for meget udbetalt  

 boligstøtte.
 Boligministeriet  

 har i den senere tid bl.a. på baggrund af en række ankenævnsafgørelser  

 modtaget  

 flere forespørgsler fra kommuner vedrørende tilbagebetaling af boligstøtte i  

 to  

 situationer nemlig:
 1.
 2.  

 Tilbagebetaling i forbindelse med fraflytning midt i en måned.
 På denne  

 baggrund kan Bygge- og Boligstyrelsen oplyse følgende:
 ad. 2.
Det  

 fremgår af boligstøttelovens § 42, at ved flytning bortfalder boligstøtten  

 fra  

 fraflytningsdagen.
En boligstøttemodtager kan derfor ikke med rette oppebære  

 boligstøtte til en fraflyttet bolig efter fraflytningsdagen, uanset om  

 fraflytningen er sket midt i en måned.
 På  

 baggrund af en række ankenævnsafgørelser samt udtalelse fra Folketingets  

 Ombudsmand er det Boligministeriets vurdering, at det er en forudsætning for,  

 at en kommune kan kræve tilbagebetaling af for meget udbetalt boligstøtte i  

 forbindelse med en boligstøttemodtagers fraflytning, at  

 tilbagebetalingsbetingelserne  

 i boligstøttelovens § 47 stk. 6 er opfyldt  d.v.s. at støttemodtageren  

 har  

 undladt at give meddelelse eller mod bedre vidende uberettiget oppebåret  

 boligstøtten  på det tidspunkt, hvor boligstøtten modtages.
Med  

 hensyn til oplysningspligt har Folketingets Ombudsmand tilkendegivet det  

 synspunkt, at oplysningspligten ikke kan tilsidesættes, før selve  

 fraflytningstidspunktet, og at tilbagebetalingskrav vedrørende den måned,  

 hvor  

 flytning sker, derfor ikke kan rejses med henvisning til, at  

 oplysningspligten  

 er tilsidesat.
Derimod kan tilbagebetaling af for meget udbetalt boligstøtte  

 ifølge ombudsmanden ske under henvisning til, at støttemodtageren uberettiget  

 har oppebåret boligstøtte mod bedre vidende.
Dette kan være tilfældet, hvis  

 den  

 pågældende allerede inden udgangen af den forudgående måned vidste, at  

 flytning  

 skulle ske.
Boligministeriet  

 er på den baggrund af den opfattelse, at hvis en støttemodtager først efter  

 udbetaling af boligstøtte for en måned ved, at flytning skal ske i den  

 pågældende måned, kan der ikke rejses krav om tilbagebetaling af den  

 udbetalte  

 boligstøtte for den del af måneden, der ligger efter fraflytningsdagen.
Dette  

 gælder, uanset at boligstøtten efter § 42 er bortfaldet fra  

 fraflytningsdagen.
Hvis en  

 boligstøttemodtager søger om boligstøtte til en ny bolig fra en  

 indflytningsdato, der ligger umiddelbart efter fraflytningsdagen fra den  

 hidtidige bolig, hvortil der er ydet boligstøtte, vil der i overensstemmelse  

 med boligstøttelovens § 40, stk. 2, kunne udbetales boligstøtte til den nye  

 bolig fra indflytningsdagen.
Dette er tilfældet, uanset at tilbagebetaling af  

 for meget udbetalt boligstøtte for den hidtidige bolig ikke kan kræves for  

 den  

 resterende del af den måned, der såvel udflytningsmåned fra den hidtidige  

 bolig  

 som indflytningsmåned for den nye bolig. 1. Afgørelsen om tilbagebetaling af  

 boligstøtte udbetalt for perioden fra den 16. september 1999 til den 31.  

 oktober 1999.
a.
Spørgsmålet om berettigelsen af den  

 modtagne boligstøtte Det  

 fremgår af sagen at De over for kommunen oplyste at De var fraflyttet Deres  

 tidligere bolig den 16. september 1999. Endvidere fremgår det at De flyttede  

 Deres folkeregisteradresse pr. 13. september 1999, samt at Deres nye  

 lejekontrakt var gældende fra den 1. oktober 1999. Århus Kommune og Det  

 Sociale  

 Nævn for Århus Amt har ved deres afgørelser om tilbagebetaling af boligstøtte  

 lagt til grund at De fraflyttede Deres tidligere bolig den 16. september  

 1999,  

 og at De fra denne dato ikke var berettiget til boligstøtte for så vidt angik  

 den fraflyttede bolig.
 Ved min  

 gennemgang af sagen har jeg ikke fundet anledning til at kritisere  

 myndighedernes opfattelse på dette punkt.
b.
Tilbagebetalingsspørgsmålet Spørgsmålet  

 om hvorvidt De var berettiget til boligstøtte efter den 16. september 1999,  

 er  

 principielt forskelligt fra spørgsmålet om hvorvidt (hele) den allerede  

 udbetalte ydelse kunne kræves tilbagebetalt.
Om kommunen kunne kræve den for  

 meget udbetalte boligstøtte tilbagebetalt, forudsatte at betingelserne i  

 boligstøttelovens § 47, stk. 6, var opfyldt.
Ifølge denne bestemmelse kræves  

 det at ansøgeren har undladt at give meddelelse om forhold der er relevante  

 for  

 beregningen af støtten, eller at ansøgeren modtog hjælp uberettiget mod bedre  

 vidende.
Heri  

 ligger at ansøgeren har været i ond tro, dvs. har udvist et  

 bebrejdelsesmæssigt  

 forhold.
Efter min mening kan der ikke uden videre sluttes fra det forhold at  

 De faktisk fraflyttede Deres lejlighed, til at antage at De på tidspunktet  

 for  

 udbetalingen af boligstøtten var i ond tro.
Det må yderligere kræves at De  

 inden udbetalingstidspunktet vidste (eller burde vide) at De ville fraflytte  

 lejemålet, og at De derfor ikke ville være berettiget til boligstøtte.
Dette  

 indebærer efter min mening at afgørelsen af hvorvidt den allerede udbetalte  

 ydelse kunne kræves tilbagebetalt, måtte træffes for hver måned for sig.
De  

 foreliggende oplysninger viser at De i slutningen af august 1999 fik kendskab  

 til at De ville kunne bytte lejlighed pr. 1. oktober 1999. På et tidspunkt  

 herefter viste det sig at flytningen kunne fremskyndes til midten af  

 september  

 1999.
 Jeg har  

 herefter ikke grundlag for at kritisere at kommunen og det sociale nævn  

 pålagde  

 Dem et tilbagebetalingskrav for så vidt angår perioden fra den 1. oktober til  

 den 1. november 1999. Derimod mener jeg ikke at der var grundlag for at  

 pålægge  

 Dem tilbagebetalingspligt for perioden 16. september til 1. oktober 1999.
 Jeg har derfor henstillet til det sociale nævn  

 at nævnet genoptager sagen og tager stilling til om De kan anses for at  

 opfylde  

 de subjektive betingelser for at blive pålagt et tilbagebetalingskrav for  

 perioden 16. september til 1. oktober 1999.
1.1. Århus Kommunes afgørelse i sagen A.
Partshøring Begrebet partshøring indebærer at en part i en  

 sag får mulighed for at udtale sig om sagen forud for at der træffes  

 afgørelse  

 i sagen.
Reglerne om hvornår en forvaltningsmyndighed har pligt til at  

 partshøre,  

 fremgår af forvaltningslovens kapitel 5, herunder § 19:
§ 19.  

  

 Kan  

 en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er  

 af væsentlig betydning for sagens afgørelse.
Myndigheden kan fastsætte en  

 frist  

 for afgivelsen af den nævnte udtalelse.
 Efter  

 forvaltningslovens § 19, stk. 1, har en myndighed pligt til at partshøre når  

 der i en afgørelsessag foreligger væsentlige oplysninger om sagens faktiske  

 omstændigheder som er til ugunst for parten, og som er af betydning for  

 myndighedens afgørelse.
Det er i bestemmelsen forudsat at parten ikke kan  

 antages at have kendskab til at myndigheden er i besiddelse af disse  

 oplysninger.
Myndigheden  

 har ansvaret for at oplyse sagen i tilstrækkeligt omfang, og  

 partshøringsreglerne skal bl.a. sikre at parten får lejlighed til at  

 kontrollere beslutningsgrundlaget inden myndigheden træffer afgørelse.  

 Eventuelle tvivlsomme punkter  eller egentlige fejl  i  

 beslutningsgrundlaget  

 kan herved påpeges af parten, og parten får desuden mulighed for at tilføje  

 sagen sine synspunkter i forbindelse med partshøringen.
Reglerne skal  

 endvidere  

 styrke de berørte borgeres tillid til den måde hvorpå forvaltningsmyndigheden  

 behandler deres sager.
Manglende underretning om den verserende sag Kommunens  

 afgørelse om at pålægge Dem tilbagebetalingspligt blev meddelt i brev af 1.  

 november 1999. Afgørelsen blev truffet uden at kommunen forinden havde gjort  

 Dem bekendt med at der verserede en sag mod Dem om tilbagebetaling af  

 boligstøtte.
 En  

 myndighed som er i besiddelse af faktiske oplysninger af væsentlig betydning  

 for sagens afgørelse, og som en part ikke kan antages at være bekendt med,  

 skal  

 inden der træffes afgørelse, som hovedregel gøre parten bekendt hermed og  

 give  

 denne mulighed for at udtale sig såfremt oplysningerne er til ugunst for den  

 pågældende, jf. forvaltningslovens kapitel 5.
 Det  

 antages at bestemmelserne i kapitel 5 medfører at en part i de tilfælde hvor  

 en  

 sag behandles af en myndighed uden at parten er bekendt hermed, skal gøres  

 bekendt med sagens eksistens inden der træffes afgørelse, jf. forarbejderne  

 til  

 forvaltningsloven, Folketingstidende 1985-86, tillæg A, sp. 94. Jeg henviser  

 herudover til John Vogter, Forvaltningsloven med kommentarer, 3. udgave  

 (1999),  

 s. 351, og til Østre Landsrets dom, refereret i Ugeskrift for Retsvæsen 1997,  

 s. 223. Jeg har endvidere tidligere beskæftiget mig med dette spørgsmål, jf.  

 eksempelvis Folketingets Ombudsmands beretning for året 1986, s. 82ff*, og  

 Folketingets Ombudsmands beretning for året 1999, s. 257ff*, særligt s. 275.
 Jeg mener  

 på den baggrund at kommunen inden den traf afgørelse, skulle have gjort Dem  

 bekendt med den verserende sag vedrørende tilbagebetaling af boligstøtte.
Manglende underretning om de faktiske  

 oplysninger som havde betydning for afgørelsen Kommunens  

 afgørelse om at pålægge Dem tilbagebetalingspligt blev meddelt i brev af 1.  

 november 1999. Afgørelsen byggede på oplysninger kommunen havde modtaget fra  

 Dem  

 da De den 1. oktober 1999 telefonisk orienterede kommunen om at De var  

 flyttet  

 den 16. september 1999, og på oplysninger kommunen havde modtaget den 25.  

 oktober 1999 i Deres ansøgning om boligstøtte til Deres nye bolig.
Afgørelsen  

 blev truffet uden at kommunen havde orienteret Dem om at sagen var taget op  

 til  

 behandling.
Ifølge  

 partshøringsreglerne kan myndigheden ikke undlade at partshøre alene af den  

 grund at parten har kendskab til de faktiske oplysninger som danner grundlag  

 for myndighedens afgørelse, hvilket f.eks. vil være tilfældet når parten selv  

 har afgivet oplysningerne til myndigheden.
Det er yderligere en betingelse at  

 parten må antages at være bekendt med at oplysningerne har indflydelse på  

 myndighedens afgørelse.
Jeg henviser til Garde, Nørgaard og Revsbech,  

 Forvaltningsret, sagsbehandling, 5. udgave, (2001), s. 184.
Århus  

 Kommune havde ikke forud for afgørelsen oplyst Dem om at der eksisterede en  

 tilbagebetalingssag vedrørende Deres boligstøtte.
De havde derfor ikke  

 kendskab  

 til at Deres oplysninger havde betydning for kommunens efterfølgende  

 afgørelse.
 Allerede  

 af den grund er det min opfattelse at Århus Kommune ikke kunne undlade at  

 foretage partshøring i Deres sag under henvisning til at De kendte til de  

 faktiske oplysninger som dannede grundlag for afgørelsen af 1. november 1999.
Afsluttende vedrørende kommunens manglende  

 partshøring Det er  

 min opfattelse at det er kritisabelt at kommunen ikke forud for afgørelsen  

 gjorde Dem bekendt med at der var rejst en sag om tilbagebetaling af  

 boligstøtte,  

 og med de faktiske oplysninger som dannede grundlag for kommunens afgørelse,  

 således at De havde mulighed for at udtale Dem herom.
Jeg har gjort Århus  

 Kommune bekendt med min opfattelse.
B.
Begrundelse Ifølge  

 forvaltningslovens § 22 skal en afgørelse når den meddeles skriftligt, være  

 ledsaget af en begrundelse medmindre afgørelsen fuldt ud giver den pågældende  

 part medhold.
 Kravene  

 til begrundelsens indhold fremgår af forvaltningslovens § 24 som har følgende  

 ordlyd:
§ 24.  

  

 En begrundelse for en afgørelse  

 skal indeholde en henvisning til de retsregler, i henhold til hvilke  

 afgørelsen  

 er truffet.
I det omfang, afgørelsen efter disse regler beror på et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2.  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig  

 betydning for afgørelsen.
Stk. 3.  

 Begrundelsens indhold kan begrænses, i det omfang partens interesse i at  

 kunne  

 benytte kendskab til denne til varetagelse af sit tarv findes at burde vige  

 for  

 afgørende hensyn til den pågældende selv eller til andre private eller  

 offentlige interesser, jfr. § 15. Ved brev  

 af 1. november 1999 meddelte Århus Kommune Dem at De skulle tilbagebetale  

 3.617  

 kr. i for meget udbetalt boligstøtte.
Kommunen henviste i afgørelsen til  

 boligstøttelovens  

 kapitel 8.
 Jeg mener  

 at det er helt utilstrækkeligt alene at henvise til boligstøttelovens kapitel  

 8. Det følger af forvaltningslovens § 24, stk. 1, at der skal henvises til de  

 anvendte bestemmelser, dvs. paragraf, stykke osv., det vil i denne sag sige  

 boligstøttelovens § 42, stk. 3, 1. pkt., § 43, stk. 3, og § 47, stk. 6.
Kommunens  

 brev indeholdt ingen beskrivelse af de faktiske oplysninger afgørelsen  

 byggede  

 på.
I forvaltningslovens § 24, stk. 2, står at begrundelsen om  

 fornødent skal  

 indeholde en kort redegørelse for sagens faktiske oplysninger.
Jeg anser  

 det for kritisabelt at Århus Kommune ikke ledsagede sin afgørelse med en  

 fyldestgørende begrundelse.
Jeg har gjort Århus Kommune bekendt med min  

 opfattelse.
1.2. Det sociale nævns afgørelse A.
Partshøring Efter at  

 Århus Kommune havde truffet afgørelse i Deres sag, var De naturligvis bekendt  

 med at der eksisterede en sag.
Endvidere var De bekendt med de faktiske  

 oplysninger der indgik i kommunens afgørelse af sagen.
Det sociale nævn forholdt sig ikke i sin  

 afgørelse til kommunens manglende underretning af Dem om at  

 der var  

 rejst en sag om tilbagebetaling af boligstøtte, og om de faktiske oplysninger  

 som dannede grundlag for kommunens afgørelse.
Jeg mener det er beklageligt at  

 nævnet ikke i sin afgørelse forholdt sig til kommunens manglende partshøring.  

 Jeg har gjort Det Sociale Nævn for Århus Amt bekendt med min opfattelse.
B.
Begrundelse Det  

 sociale nævn anførte i sin afgørelse at det er en forudsætning for at  

 kræve  

 boligstøtte tilbage i fraflytningssituationen, at boligstøttemodtageren har  

 tilsidesat sin oplysningspligt eller mod bedre vidende uberettiget har  

 oppebåret boligstøtten  på det tidspunkt, hvor boligstøtten  

 modtages.
Det  

 fremgår imidlertid ikke af nævnets afgørelse at nævnet foretog en konkret  

 vurdering af hvorvidt De havde tilsidesat Deres oplysningspligt eller mod  

 bedre  

 vidende oppebåret boligstøtte.
Dertil kommer at det sociale nævn i sin  

 afgørelse af 20. januar 2000 alene henviste til bestemmelserne i § 40 og §  

 42,  

 stk. 3, i boligstøtteloven.
 En  

 vurdering af et krav om tilbagebetalingspligt af boligstøtte skal foretages  

 efter bestemmelserne i boligstøttelovens § 47, stk. 6 (eventuelt) sammenholdt  

 med § 43. stk. 3.
 Det  

 sociale nævns afgørelse indeholdt ikke en henvisning til disse bestemmelser.
Det  

 sociale nævn henviste i sin afgørelse til vejledningen punkt  

 13.2.6 uden at  

 nævne vejledningens navn eller nummer og dato.
Det mener jeg ikke er  

 tilstrækkeligt.
Jeg har lagt vægt på at Boligministeriet havde udsendt en ny  

 vejledning (nr. 11043) den 1. oktober 1999. Vejledningen om bortfald af  

 boligstøtte er i denne gengivet under punkt 13.2.4, svarende til punkt 13.2.6  

 i  

 den tidligere vejledning (nr. 120 af 13. august 1997).
 Jeg anser  

 det for kritisabelt at det sociale nævn ikke ledsagede sin afgørelse med en  

 fyldestgørende begrundelse.
 Jeg har  

 gjort Det Sociale Nævn for Århus Amt bekendt med min opfattelse.
2. Afgørelserne om boligstøtte til nyt  

 lejemål Efter  

 reglerne i boligstøtteloven udbetales boligstøtte med virkning fra den 1. i  

 måneden efter at kommunen har modtaget ansøgning om boligstøtte.
Ansøges der  

 om  

 boligstøtte i forbindelse med flytning, kan boligstøtten dog udbetales med  

 virkning fra indflytningstidspunktet, jf. boligstøttelovens § 40, stk. 1 og  

 2.
 Under min  

 gennemgang af denne del af sagen har jeg ikke fundet grundlag for at  

 kritisere  

 resultatet af myndighedernes afgørelser om at tildele Dem boligstøtte med  

 virkning fra den 1. november 1999.
2.1. Århus Kommunes afgørelser Ved Århus  

 Kommunes afgørelser af 8. og 23. november 1999 fik De tildelt boligstøtte pr.  

 1. november 1999 som var den førstkommende måned efter kommunens modtagelse  

 af  

 Deres ansøgning om boligstøtte.
Da De ikke blev tildelt boligstøtte pr. 16.  

 september 1999 som var den dato De havde oplyst var Deres indflytningsdato,  

 fik  

 De ikke fuldt ud medhold. Århus Kommunes afgørelser skulle derfor ledsages af  

 en begrundelse, jf. forvaltningslovens § 22.
Århus  

 Kommunes afgørelser af 8. og 23. november 1999 om tildeling af boligstøtte  

 indeholdt ikke en henvisning til de retsregler efter hvilke afgørelserne var  

 truffet.
Endvidere fremgik det ikke af afgørelserne at kommunen vurderede at  

 De  

 ikke var berettiget til boligstøtte til Deres nye lejemål fra  

 indflytningsdagen, og afgørelserne indeholdt ikke en redegørelse for de  

 faktiske forhold som lå til grund for kommunens vurdering.
Kommunens  

 afgørelser om tildeling af boligstøtte pr. 1. november 1999 opfyldte således  

 ikke forvaltningslovens krav til en fyldestgørende begrundelse.
Det anser jeg  

 for kritisabelt.
Jeg har gjort Århus Kommune bekendt med min opfattelse.
 Denne del  

 af sagen har endvidere givet mig anledning til følgende overvejelser:
2.2. Vejledning Ved  

 forvaltningslovens § 7, stk. 1, er der pålagt myndighederne en vis pligt til  

 at  

 yde vejledning.
Forvaltningslovens § 7, stk. 1, er sålydende:
§7.  

  

 En forvaltningsmyndighed skal i  

 fornødent omfang yde vejledning og bistand til personer, der retter  

 henvendelse  

 om spørgsmål inden for myndighedens sagsområde. Efter  

 bestemmelsen i forvaltningslovens § 7 gælder vejledningspligten kun i  

 afgørelsessager og i forhold til personer, der retter henvendelse om  

 spørgsmål  

 inden for  

 myndighedens sagsområde.
Det  

 følger imidlertid af god forvaltningsskik at myndigheden også i andre  

 tilfælde  

 skal give vejledning.
Vejledningspligten foreligger herefter når parten i en  

 konkret sag der er eller vil kunne komme til behandling hos  

 forvaltningsmyndigheden,  

 udtrykkeligt anmoder om oplysninger vedrørende fortolkning og udfyldning af  

 regelgrundlaget, praksis og formalia som har klar betydning for partens  

 varetagelse af sine interesser under sagen.
 Det  

 antages at myndigheden også har pligt til at vejlede en borger som  

 myndigheden  

 er i forbindelse med, selv om vedkommende ikke direkte eller indirekte har  

 bedt  

 om vejledning, men hvor det fremstår som naturligt og relevant at give  

 borgeren  

 information og vejledning i anledning af den sag som har givet anledning til  

 kontakten mellem myndighed og borger.
 Jeg  

 henviser til John Vogter, Forvaltningsloven med kommentarer, 1999, s. 204ff,  

 og  

 til Jon Andersen mfl., Forvaltningsret, 1994, s. 259ff.
Det  

 fremgår af sagen at kommunen ikke mundtligt orienterede Dem om fristen for  

 indgivelse af ansøgning om boligstøtte i tilknytning til en flytning da De  

 den  

 1. oktober 1999 rettede telefonisk henvendelse til kommunen.
Derimod fik De i  

 forlængelse af telefonsamtalen tilsendt et skema til ansøgning om  

 boligstøtte.
Århus  

 Kommune har i udtalelsen af 24. maj 2000 oplyst at der [s]om en del af  

 ansøgningsskemaet forefindes en løs vejledning, som bl.a. informerer om, fra  

 hvilket tidspunkt man er berettiget til boligstøtte.
Endvidere fremgår  

 det af  

 kommunens udtalelse at kommunen ikke i almindelighed ved udlevering af  

 ansøgningsskema informerer om forhold som er omtalt i vejledningen, medmindre  

 en borger spørger til boligstøttereglernes indhold.
 Jeg har  

 ved min gennemgang af sagen overvejet om en borger der ved personlig  

 henvendelse  

 til myndigheden får udleveret en generel vejledning, også skal vejledes  

 individuelt om forhold som borgeren ikke udtrykkeligt har bedt om vejledning  

 om, men som det fremstår naturligt og relevant at give borgeren information  

 og  

 vejledning om.
Jeg havde  

 fundet det naturligt at kommunen ved Deres telefoniske henvendelse havde  

 vejledt Dem om den særlige frist der gælder for indgivelse af ansøgning om  

 boligstøtte i forbindelse med en flytning, i betragtning af at De oplyste at  

 De  

 var flyttet og der således ikke var mere end knap 14 dage tilbage af fristen.  

 Jeg mener imidlertid ikke at have fuldt tilstrækkeligt grundlag for at anse  

 det  

 for kritisabelt at De ikke blev vejledt.
Jeg har herved lagt vægt på at De  

 fik  

 skriftlig vejledning, og at kommunen ikke på daværende tidspunkt var bekendt  

 med at De er blind, samt at De var opmærksom på at De skulle indgive  

 ansøgning  

 om boligstøtte til det nye lejemål.
2.3. Ansøgningsfristen Ved min  

 gennemgang af denne del af sagen har jeg endvidere overvejet om kommunen og  

 det  

 sociale nævn burde havde taget stilling til om der kunne gives dispensation  

 fra  

 fristen i boligstøttelovens § 40, stk. 2, for indgivelse af ansøgning om  

 boligstøtte i forbindelse med en flytning.
 Spørgsmålet  

 om dispensation fra fristen for indgivelse af ansøgning i lovens § 40, stk.  

 2,  

 er ikke nærmere belyst i sagen.
 Jeg har  

 derfor ikke på det foreliggende grundlag haft anledning til nærmere at  

 undersøge dette spørgsmål.
 Jeg henleder Deres opmærksomhed på at De ved  

 henvendelse til kommunen kan bede kommunen om at tage stilling til muligheden  

 for at dispensere fra fristen i lovens § 40, stk. 2, henset til at De i hele  

 perioden opfyldte betingelserne for at modtage boligstøtte, at De i hele  

 perioden havde boet til leje i samme lejlighedskompleks, og at De ikke var  

 opmærksom på ansøgningsfristen i lovens § 40, stk. 2.
Jeg  

 foretager mig herefter ikke mere i anledning af Deres henvendelse. Med brev  

 af 26. februar 2002 sendte det sociale nævn mig en kopi af kommunens brev af  

 7.  

 februar 2002 hvoraf det fremgik at kommunen havde frafaldet  

 tilbagebetalingskravet for perioden 16. september til 1. oktober 1999. Af det  

 sociale nævns brev fremgik det at nævnet derfor ikke anså det for påkrævet at  

 nævnet traf ny afgørelse om det nu frafaldne krav.
 Den 11.  

 marts 2002 meddelte jeg det sociale nævn at jeg på det foreliggende grundlag  

 ikke foretog mig mere i sagen.
 NOTER:  

 (*) FOB 1986, s. 82, og  

 1999, s. 257.
