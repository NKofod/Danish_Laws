 Forskellige indlæg i fagforenings medlemsblad ikke  

 overenskomststridige.
Nogle indlæg i medlemsbladet »Malernyt« udgivet af Malernes  

 Fagforening i Storkøbenhavn fandtes af arbejdsgiversiden at indeholde  

 opfordring til overenskomststridig blokade mod den klagende organisations  

 medlemsvirksomheder.
Klagerne fandt også, at fagforbundet ved ikke at have  

 taget afstand fra et læserbrev i samme blad havde gjort sig skyldig i  

 overenskomstbrud.
Indklagede blev frifundet, idet Arbejdsretten lagde vægt  

 på, at Malerforbundet nu i modsætning til tidligere havde to forskellige  

 overenskomster og prislister, og at malere, der arbejdede for en virksomhed,  

 der var medlem af den klagende organisation, havde et større behov for at  

 akkordere, end malere, der arbejdede for en virksomhed, der var medlem af den  

 anden malermesterorganisation.
På denne baggrund fandtes indlægget i bladet ikke at indebære brud på  

 Hovedaftalens § 1 eller § 2. Læserbrevet var skrevet af et medlem, der ikke  

 havde nogen tillidspost, og vedrørte ikke de to overenskomster.
Herefter blev  

 indklagede i det hele frifundet.
 Under denne sag har Dansk Arbejdsgiverforening for Byggeriets  

 Arbejdsgivere indklaget Landsorganisationen i Danmark for Malerforbundet i  

 Danmark på egne vegne samt Malernes Fagforening i Storkøbenhavn for  

 Arbejdsretten og nedlagt følgende påstande:
 1. Malernes Fagforening i Storkøbenhavn har ved at udsende  

 »Malernyt«, nr. 4, juli 1993 handlet i strid med den mellem  

 klageren og Malerforbundet i Danmark gældende overenskomst og de for  

 overenskomstens tilblivelse og eksistens gældende forudsætninger.
 2. Malernes Fagforening i Storkøbenhavn har handlet i strid med  

 Hovedaftalens § 1 ved i »Malernyt«, nr. 4, juli 1993 i at opfordre  

 virksomheder, der er medlem af den klagende organisation til at udmelde sig  

 af denne.
 3. Malernes Fagforening i Storkøbenhavn har handlet i strid med  

 Hovedaftalens § 2 ved i »Malernyt«, nr. 4, juli 1993, at opfordre  

 foreningens medlemmer til at etablere en blokade eller en blokadelignende  

 tilstand over for klagerens medlemsvirksomheder.
 4. Malernes Fagforening i Storkøbenhavn betaler til Dansk  

 Arbejdsgiverforening en efter rettens skøn fastsat bod for de begåede  

 overenskomstbrud.
 5. Malerforbundet i Danmark har delagtiggjort sig i de begåede  

 overenskomstbrud ved ikke på det af Dansk Arbejdsgiverforening afholdte  

 fællesmøde at ville erkende de overenskomststridige forhold.
 6. Malerforbundet i Danmark betaler til Dansk Arbejdsgiverforening en  

 efter rettens skøn fastsat bod for delagtigheden i de begåede brud.
 De indklagede har påstået frifindelse.
 Sagens omstændigheder er følgende:
Malernes Fagforening i Storkøbenhavn, der er medlem af Malerforbundet i  

 Danmark, udgiver et medlemsblad »Malernyt«.
Ansvarshavende redaktør  

 efter medieansvarsloven er John Christensen, der er formand for Malernes  

 Fagforening i Storkøbenhavn.
En væsentlig del af »Malernyt« nr. 4  

 for juli 1993 indeholder omtalen af en såkaldt »lønkampagne«.
På  

 siderne 4-8 og 12-14 er der i hjørnet anført ordet »lønkampagne«  

 med blå indramning.
 »Malernyt« nr. 4 indeholder på side 2 følgende leder:
»Malerløn er A løn Malerfaget er nu kommet i en ulykkelig situation.
For første gang i  

 historien er der to forskellige prislister for bygningsmalerne.
En justeret A  

 prisliste og en gammel B prisliste.
De overenskomstmæssige bestemmelser er  

 også på nogle punkter forskellige.
Baggrunden herfor er, at malermestrene har splittet sig op i to  

 forskellige organisationer, der har forhandlet prisliste og overenskomst hver  

 for sig.
Vi har tidligere haft to mesterorganisationer i faget, men de  

 tiltrådte begge den samme overenskomst.
Uanset problemerne på mestersiden, skal malersvendene ikke gøres til  

 gidsler i arbejdsgivernes spil.
Fagforeningen har startet en lønkampagne for  

 at sikre, at malersvendene aflønnes med A løn, ligegyldigt hvilken prisliste  

 der arbejdes efter.
Fordi en malersvend's arbejde bliver ikke mindre værd af,  

 at der tilfældigvis arbejdes for en mester, der er på B prisliste.
Fagforeningens lønkampagne er vores allesammens værktøj.
Dette værktøj  

 skal bruges til at tilvejebringe en rimelig aflønning for det arbejde, som  

 alle kolleger yder.
Brug værktøjet.
Udnyt akkorden og fagforeningens  

 opmålingsafdeling.
En styrkelse af akkorden er nøglen til en positiv  

 lønudvikling i malerfaget.« Bladet indeholder på side 4 følgende artikel:
»FART I LØNKAMPEN Der skal fuld fart på lønkampen.
Det er konklusionen af den debat som er  

 ført efter afslutningen af overenskomstforhandlingerne for malerne.
 Debatten blev taget op af John Christensen på mødet i Fagforeningen med  

 alle klubformændene.
A og B overenskomst Sagen er den, at der nu er en A og en B prisliste og overenskomst for  

 bygningsmalerne.
A overenskomsten er indgået mellem Malerforbundet og Danske  

 Malermestre, og indeholder en ajourført prisliste, som træder i kraft den 1.  

 september 1993. B overenskomsten er påtvunget os p.g.a.
Forligsmandsloven's  

 sammenkædningsregler og er indgået mellem Malerforbundet og BYG's  

 Malersektion.
B overenskomsten indeholder den gamle prisliste, med visse  

 tillæg.
B mestre får ikke malere til B løn Firmaer og malermestre som er medlemmer af BYG og dermed står for B  

 overenskomsten skal ikke tro, at de får malersvende billigere end mestre, der  

 er organiseret i Danske Malermestre.
Malersvendene skal ikke gøres til  

 gidsler i den interne kamp, som foregår mellem malermestrene i de to  

 mesterorganisationer, og som har ført til den situation, at der nu er to vidt  

 forskellige svendeprislister for bygningsmalerarbejde.
Lønkampagne i klubber og på arbejdspladserne Vores overenskomstmæssige ret og pligt til akkord, skal udnyttes fuldt ud.  

 Det er påvist - at malernes lønstigningstakt er faldende i de senere år - at malernes realløn er faldende, idet priserne har steget mere end lønnen - at den bedre konkurrenceevne generelt er med til at »give plads« til et løft af lønningerne og - at den ajourførte prisliste giver muligheden for at sikre akkordens fortsatte beståen i malerfaget.
Derfor skal akkorden udnyttes fuldt ud med hvad deraf følger af nødvendige  

 akkorderinger.
Jo mere akkord, jo bedre lønninger.
Det viser statistikken  

 simpelthen.
Derfor skal der gøres brug af Fagforeningen's opmålingsafdeling  

 og klubbestyrelserne i de enkelte firmaer må sikre, at der er kontakt til  

 alle nye arbejdspladser, for på den måde at styrke akkorden.
Fagforeningens  

 daglige ledelse arbejder for, at overenskomstens bestemmelser om akkord  

 overholdes, der hvor der ikke er etableret klubber for malersvendene endnu.' Bladet indeholder på side 5 følgende læserbrev:
 »Vi har modtaget:
Min oplevelse med BYG Jeg vil hermed fortælle jer om mine erfaringer med BYG's Malersektion.
 Efter et marathon timandsmøde på over fire timer.
Hvis I sender jeres ugeseddel skal I gøre det anbefalet.
Hvis mesteren  

 selv henter dem, skal I sørge for, at han skriver under på modtagelsen,  

 ellers påstår BYG fanden gale mig, at de er falske, og det er fremlagt  

 skriftligt af dem selv.
Hvis nu den kære mester kommer på sine grædende knæ, og spørger om I vil  

 arbejde over et par timer i aften, eller om I vil arbejde i weekenden, skal  

 det stå på en akkordseddel med hans underskrift.
Hvis det ikke er tilfældet,  

 påstår BYG fanden gale mig, at I aldrig har været på arbejdspladsen, og så er  

 det lige meget, om der foreligger en skrivelse fra bygherren om at arbejdet  

 skal være færdig mandag morgen - og er det.
 Så I kan nok forstå gode kollegaer, at jeg vil advare jer mod BYG, og jeg  

 håber, at I vil sørge for, at jeres mester ikke er medlem af BYG.
Hvis I forstår, hvad jeg mener Med advarende og kollegial hilsen Preben Baltzersen Malersvend af guds nåde og Danmark's bevarelse« Bladet indeholder på side 6 navne og adresser på 27 B-mestre.
Listen er i  

 følgende artikel:
»Her er B mestrene Det er meget vigtigt, at alle medlemmer af Fagforeningen gør sig klart, om  

 den mester man arbejder for er på A eller B overenskomst.
Er du i tvivl, så  

 henvend dig i Fagforeningen.
Alle kollegaer der arbejder i firmaer med B  

 overenskomst, vil i løbet af september måned blive indkaldt til orientering  

 om situationen.
Dette orienteringsmøde foregår i Fagforeningen, og der  

 opfordres til så stor tilslutning som muligt.
 Følgende firmaer og malermestre er på B overenskomst:
Denne liste vil løbende blive ajourført, hvis der skulle ske fra- eller  

 tilmeldinger.« Bladet indeholder på side 6 følgende mødeindkaldelse:
»Alle malersvende der arbejder for B-mestre indkaldes til informationsmøde mandag den 6. sept. 1993, kl. 16.30 i Malernes Fagforening Storkøbenhavn, Lygten 10,2400 Kbh.
NV. - (spisning fra kl. 16.00).
 Dagsorden: 1. Gennemgang af overenskomsten.
2. Lønkampagnen - Gør malerløn til A-løn.« Bladet indeholder på side 12-14 en artikel om prisliste- og  

 overenskomstændringer 1993. Artiklen indledes således:
 »Faget står efter overenskomst-afslutningen i foråret med to  

 forskellige prislister og overenskomster for bygningsmalere.
 - En uheldig og absurd situation.
 Det betyder jo, at det for den enkelte malersvend er blevet uhyre vigtigt  

 at være orienteret om, hvilken organisation firmaet er medlem af, og dermed  

 hvilken overenskomst og prisliste, der skal arbejdes efter.
 Vi giver her en kort oversigt over de vigtigste ændringer i de nye  

 prislister og overenskomster.
 Men ønsker du en mere detaljeret gennemgang opfordrer vi dig til at komme  

 til de informationsmøder der afholdes i eftersommeren (omtalt andetsteds i  

 bladet).
Vi har valgt at kalde overenskomsten med Danske Malermestre (der tæller  

 langt over 90% af vore medlemmer) for A overenskomsten og BYG's Malersektion  

 for B.« Efter anmodning fra Dansk Arbejdsgiverforening blev sagen den 19. juli  

 1993 behandlet på et fællesmøde, hvoraf der foreligger følgende referat:
 »Ved et fællesmøde d.d. i Dansk Arbejdsgiverforening behandledes en  

 af Byggeriets Arbejdsgivere rejst klage over indholdet i medlemsbladet  

 »Malernyt« fra juli 1993 udgivet af Malernes Fagforening  

 Storkøbenhavn vedrørende overenskomsten mellem Byggeriets Arbejdsgivere og  

 Malerforbundet i Danmark.
 Sagen forhandledes.
 Fra arbejdsgiverside blev det gjort gældende, at indholdet i ovennævnte  

 publikation strider mod Hovedaftalen og den gældende overenskomst indgået  

 mellem Byggeriets Arbejdsgivere og Malerforbundet i Danmark.
 Fra arbejdstagerside blev det gjort gældende, at der i ovennævnte  

 publikation alene var sket en information af medlemmerne vedrørende  

 overenskomsterne på malerområdet.
 Fra arbejdsgiverside forbeholdt man sig at indbringe sagen for  

 Arbejdsretten, med påstand om bl.a. organisationsansvar.
Fra arbejdstagerside bestred man, at der var grundlag for  

 organisationsansvar.' Malermester Henrik Steen Nielsen, Hvidovre, har den 18. august 1993  

 tilskrevet Byggeriets Arbejdsgivere således:
 »Vedr. den i arbejdsretten verserende sag:Byg ctr.Malerforbundet.
 »B-mestre«.
Vi har oplevet at det at være »B-maler« er en i Malerforbundets  

 øjne en udelukkelse af det gode selskab.
D.v.s. at afd.
Lygten ikke har  

 kunnet være os positivt behjælpelig med at anvise os kvalificeret  

 arbejdskraft.
Den nødvendige arbejdskraft har vi således måtte fremskaffe ved  

 annoncering og det har til dato kostet os min. 10.000.00 kr.
En, set i  

 relation til de mange arbejdsløse malere, unødvendig omkostning.
 Man kan næppe bebrejde Malerforbundet at de arbejder for en så god  

 overenskomst som mulig, men man kan bebrejde Malerforbundet at lade sig  

 misbruge som et redskab i Danske Malermestres chikane af alt hvad der står  

 BYG på og det uanset omkostningerne.
 Som et udtryk for denne chikane er jo at vi som »B-malere« er  

 udelukket fra indflydelse i Fagligt Fællesudvalg, fagets uddannelse.
Man kan også bebrejde Dansk Arbejdsgiverforening med hr. dir.
Poul-Erik  

 Pedersen i spidsen for ikke i tide at have forudset denne udvikling.
 Der er meget i denne kedelige sag der peger mod de personer der ønsker at  

 være i magtens centrum, derfor må vi nok også se i øjnene at arbejdsretten  

 nok ikke gør noget ved noget.
I øvrigt er det for tidligt at bedømme reaktionene på overenskomsten, vi  

 skal nok godt forbi d. 1. september.' Malermester Peter Hansen, Næstved, har i udateret brev tilskrevet  

 Byggeriets Arbejdsgivere således:
»Vedr.
Malerforbundet »B-mestre« Jeg skal kort skitsere de ting som jeg har oplevet.
 Svendene kunne ikke forstå hvorfor der skal være 2 overenskomster.
 De har fået at vide at DM's overenskomst er langt bedre.
 Fagforeningens opmåler har fortalt svendene at bla. på facadeafsnittet er  

 der en forskel på 5%.
 Opmåleren har sagt direkte til svendene at de skulle bede mig om at skrive  

 på arbejdsbeskrivelsen at arbejdet udføres efter DM's overenskomst og  

 prisliste.
 Jeg føler helt klart at det fremover bliver et krav fra svendene at jeg  

 skriver at DM's overenskomst og prisliste er gældende for arbejdet.
Der er ingen tvivl at malerforbundet fremover vil gøre BYG mestrene til  

 andenrangs mestre og at jeg vil få svært ved at skaffe den nødvendige  

 arbejdskraft.' Der er under domsforhandlingen afgivet forklaring af direktør Eigil  

 Vestergaard og fagforeningsformand John Christensen.
Direktør Eigil Vestergaard har forklaret, at han siden 1991 har været  

 direktør i Byggeriets Arbejdsgivere.
Han reagerede på »Malernyt«  

 for juli måned 1993, idet det var helt anderledes end det, han var vant til.  

 Han har både før og efter fællesmødet spurgt til medlemmernes reaktion.
Han  

 har fået både telefoniske og skriftlige henvendelser.
De skriftlige  

 henvendelser er fremlagt.
De malermestre, der har skrevet de fremlagte  

 skrivelser, har ikke ønsket at afgive forklaring i Arbejdsretten, da de er  

 bange for chikane.
Han tør ikke sige, at der står noget forkert i artiklen  

 side 12-14.
Fagforeningsformand John Christensen har forklaret, at han siden marts  

 1993 har været formand for Malernes Fagforening i Storkøbenhavn.
Baggrunden  

 for »Malernyt« for juli måned 1993 var, at Danske Malermestre havde  

 meldt sig ud af Byggeriets Arbejdsgivere, og at der herefter var kommet to  

 forskellige overenskomster og prislister med de to  

 arbejdsgiverorganisationer.
Man fandt det derfor rigtigt at orientere  

 medlemmerne grundigt herom.
Overenskomsten med Danske Malermestre begrænsede  

 behovet for akkordering mere end overenskomsten med Byggeriets Arbejdsgivere.  

 Man har aldrig opfordret svendene til ikke at arbejde for de mestre, der var  

 medlemmer af Byggeriets Arbejdsgivere.
Malermester Henrik Steen Nielsen søger  

 altid svende både ved annoncering og i fagforeningen.
Man anviste ham en  

 malersvend den samme dag, han den 18. august 1993 skrev skrivelsen til  

 Byggeriets Arbejdsgivere.
Man har aldrig blokeret nogen mester, der er  

 organiseret hos Byggeriets Arbejdsgivere.
Man har aldrig opfordret nogen  

 mester til at melde sig ud af Byggeriets Arbejdsgivere.
Læserbrevet var  

 skrevet af et medlem, der havde tabt en faglig sag og følte sig dårligt  

 behandlet.
 Klagerne har til støtte for påstand 1 anført, at Malernes Fagforening i  

 Storkøbenhavn som medlem af Malerforbundet i Danmark er undergivet den til  

 enhver tid gældende overenskomst og prisliste indgået mellem forbundet og  

 Byggeriets Arbejdsgivere, at Malernes Fagforening i Storkøbenhavn er  

 forpligtet til at efterleve overenskomsten og prislisten, indtil de er opsagt  

 og bortfaldet, og at Malernes Fagforening i Storkøbenhavn ved at udsende  

 »Malernyt« nr. 4 for juli 1993 med den deri værende leder har brudt  

 den overenskomstmæssige fredspligt og i øvrigt har handlet i strid med  

 forudsætningerne for overenskomstens tilblivelse og eksistens.
Klagerne har til støtte for påstand 3 anført at Malernes Fagforening i  

 Storkøbenhavn ved at udsende »Malernyt« nr. 4 for juli 1993 med den  

 deri værende leder, artiklen på side 4, oversigten på side 6 og læserbrevet  

 på side 5 reelt har opfordret fagforeningens medlemmer til at etablere en  

 blokade eller en blokadelignende tilstand over for den klagende organisations  

 medlemsvirksomheder, og at en sådan opfordring strider mod Hovedaftalens § 2  

 og den heraf følgende fredspligt i overenskomstperioden.
Klagerne har i  

 relation til læserbrevet anført, at der i bladet ikke er anført noget om, at  

 redaktøren er uenig med afsenderen af læserbrevet.
 Klagerne har til støtte for påstand 2 anført, at Malernes Fagforening i  

 Storkøbenhavn ved at udsende »Malernyt« nr. 4 for juli 1993 har  

 handlet organisationsfjendtligt, idet bladet såvel i lederen, artiklen side  

 4, oversigten side 6 og læserbrevet side 5 opfordrer virksomheder organiseret  

 under Byggeriets Arbejdsgivere til at udmelde sig af denne organisation, at  

 bladets indhold er rettet mod malervirksomheder begrundet i disses  

 organisationsforhold, og at sådanne organisationsfjendtlige forhold strider  

 mod Hovedaftalens § 1.
 Klagerne har til støtte for påstand 5 anført, at Malerforbundet i Danmark  

 ved sin manglende afstandtagen fra indholdet af »Malernyt« nr. 4  

 for juli 1993 under fællesmødet har gjort sig delagtig i de begåede brud på  

 såvel overenskomsten som Hovedaftalen.
 Klagerne har endelig anført, at de begåede overenskomstbrud er så  

 alvorlige, at der bør pålægges fagforening og forbund hver en bod på ikke  

 under henholdsvis 100.000 kroner og 200.000 kroner.
De indklagede har anført, at Malernes Fagforening i Storkøbenhavn i  

 »Malernyt« nr. 4 for juli 1993 alene har forsøgt at vejlede deres  

 medlemmer om, hvorledes de bør forholde sig, når der er to forskellige  

 overenskomster med de to arbejdsgiverorganisationer.
Man har navnlig vejledt  

 om akkorderingsmuligheden.
Det har man ret til.
Man har derimod hverken  

 opfordret medlemmerne til ikke at overholde overenskomsten med Byggeriets  

 Arbejdsgivere, arbejdsgivere til at melde sig ud af Byggeriets Arbejdsgivere  

 eller iværksat blokade overfor virksomheder, der er medlem af Byggeriets  

 Arbejdsgivere.
Læserbrevet, der er optaget på side 5, er skrevet af et  

 medlem, der ikke har nogen tillidspost, og som har følt sig dårligt behandlet  

 ved et timandsmøde.
Det kan derfor heller ikke udgøre tilstrækkeligt grundlag  

 for at statuere overenskomstbrud.
 Arbejdsretten skal udtale:
Ved bedømmelsen af »Malernyt« nr. 4 for juli 1993 må der lægges  

 vægt på, at Malerforbundet i Danmark nu - i modsætning til tidligere - havde  

 to forskellige overenskomster og prislister, en med Danske Malermestre og en  

 med Byggeriets Arbejdsgivere, og at malere, der arbejdede for en virksomhed,  

 der var medlem af Byggeriets Arbejdsgivere, herefter havde et større behov  

 for at akkordere end malere, der arbejdede for en virksomhed, der var medlem  

 af Danske Malermestre.
På baggrund heraf har klagerne ikke godtgjort, at  

 Malernes Fagforening i Storkøbenhavn ved at udsende »Malernyt« nr.  

 4 for juli 1993 har handlet i strid med overenskomsten mellem Byggeriets  

 Arbejdsgivere og Malerforbundet i Danmark eller Hovedaftalens § 1 eller § 2.  

 Læserbrevet i bladet side 5 kan ikke føre til et andet resultat, da det er  

 skrevet af et medlem, der ikke har nogen tillidspost, og ikke vedrører de to  

 overenskomster.
De indklagede må derfor i det hele frifindes.
 T h i k e n d e s f o r r e t :
 De indklagede, Landsorganisationen i Danmark for Malerforbundet i Danmark  

 på egne vegne samt Malernes Fagforening i Storkøbenhavn, frifindes.
 I sagsomkostninger til Arbejdsretten skal klageren, Dansk  

 Arbejdsgiverforening for Byggeriets Arbejdsgivere, betale 2.000 kroner.
 (* 1) Henvisninger: Per Jacobsen s.319f, Hasselbalch Kollektivretten s.  

 134-35, K.90.257 (A 1991, s.62), K.86.149 (A 1987, s.93).
