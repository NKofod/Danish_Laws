 Søfartsstyrelsen tillader, at Mercedes-Benz dieselmotorer, typerne MTU  

 type 12V 183 TE 61 og MTU type 12V 183 TE 62 installeres i skibe over 2o  

 tons, uanset kravene til reservesmøreoliepumpe ikke er opfyldt.
 Søfartsstyrelsen skal hermed meddele, at man på baggrund af fremsendt  

 dokumentation samt stedfunden besigtigelse, kan tillade at Mercedes - Benz  

 dieselmotorer, typerne:
MTU type 12V 183 TE 61 MTU type 12V 183 TE 62 installeres i skibe over 2o tons, uanset bestemmelsen i regel 18, stk.  

 6.2, kapitel II-1 i Skibstilsynets meddelelser C for  

 ikke-konventionslastskibe samt stk. 8.186, kapitel VIII i Søfartsstyrelsens  

 meddelelser »E« ikke er opfyldt, hvad angår kravet om  

 reservesmøreoliepumpe.
 Det forudsættes dog, at firmaet underretter Søfartsstyrelsen, såfremt  

 omhandlede motorers smøreoliesystem (herunder smøreoliepumpen) undergår  

 væsentlige konstruktionsændringer eller såfremt firmaet eller autoriserede  

 værksteder konstaterer eller bliver underrettet om motorhavarier, hvor  

 årsagen kan henføres til svigt af smøreoliepumpe.
 I øvrigt skal meddeles, at indholdet i nærværende skrivelse senere vil  

 blive publiceret i »Meddelelser fra Søfartsstyrelsen«.
