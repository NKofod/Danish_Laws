Skrivelse med orientering om lov om  

 ændring af lov om retssikkerhed og administration på det sociale  

 område, lov om børnetilskud og forskudsvis udbetaling af  

 børnebidrag, lov om individuel boligstøtte og lov om  

 integration af udlændinge i Danmark (integrationslov) (Øget fleksibilitet for kommunerne til at indhente  

 oplysninger som led i indsatsen mod socialt bedrageri mv.) (Til samtlige kommuner og amtskommuner m.fl.) Folketinget har den 27. maj 1999 vedtaget lovforslag L  

 222. Forslaget som det blev vedtaget ved 3. behandlingen vedlægges til  

 orientering.
 Loven er et led i en række initiativer som  

 følge af  finanslovsaftalen for 1999. Initiativerne sættes i  

 værk for at nedbringe bl.a socialt bedrageri.
 1. Indholdet af ændringen i retssikkerhedsloven,  

 integrationsloven og boligstøtteloven.
 Kommunernes Landsforening har ønsket at  

 bestemmelsen i retssikkehedsloven § 12, stk. 4, præciseres,  

 således at muligheden for at indhente oplysninger også fra en  

 anden kommune end opholdskommunen fremgår direkte af lovteksten.
I retssikkerhedslovens § 12, stk. 4, er det  

 derfor nu præciseret, at en kommune kan indhente oplysninger om  

 økonomiske forhold i elektronisk form fra andre kommuner.
Det betyder,  

 at en kommune kan indhente oplysninger også i de tilfælde, hvor  

 en person flytter til eller fra en kommune og fx fortsat modtager hjælp  

 fra fraflytningskommunen mens vedkommende søger hjælp i  

 tilflytningskommunen.
 Integrationslovens § 50, stk. 5 svarer til  

 § 12, stk. 4, i retssikkerhedsloven og ændringen af  

 integrationsloven er identisk med ændringen i retssikkerhedsloven og  

 gennemføres med samme begrundelse.
Ændringen af boligstøttelovens  

§ 78 giver nu den enkelte kommune mulighed for at indhente  

 oplysninger i samme omfang og til samme formål som oplysningerne kan  

 indhentes vedrørende sager efter den sociale lovgivning.
Hermed  

 fjernes bl.a. en mulig barriere for fuldt ud at inddrage boligstøtten  

 i forbindelse med generelle kontrolinitiativer, der foretages i den enkelte  

 kommune med henblik på af forebygge fejludbetalinger af offentlige  

 ydelser.
Endvidere præciseres det også her, at oplysninger kan  

 indhentes af en anden kommune end bopælskommunen.
 Ændringen af retssikkerhedsloven, integrationsloven  

 og boligstøtteloven træder i kraft den 1. juli 1999.
 2. Indholdet af ændringen i  

 børnetilskudsloven.
Efter børnetilskudslovens hidtidige regler i  

 § 22 a skal kommunerne en gang om året i januar måned  

 til den enkelte modtager af ordinært og ekstra børnetilskud  

 udsende en anmodning om skriftlig bekræftelse på modtagerens  

 fortsatte status som enlig forsørger.
Manglende modtagelse af  

 bekræftelsen medfører ophør af udbetaling af ydelsen.
 Kommunernes Landsforening har i forbindelse med arbejdet  

 om nedbringelse af socialt bedrageri fremsat ønske om en større  

 fleksibilitet med hensyn til kontrol.
Det er nu vedtaget, at kommunen selv kan vælge  

tidspunktet for udsendelsen af anmodningen om den skriftlige  

 bekræftelse.
Kommunerne kan nu også vælge at dele  

 udsendelsen op i rater fx i fjerdedele eller tolvtedele.
Kommunerne får  

 således gennem ændringen mulighed for at tilrettelægge  

 kontrollen til det tidspunkt, der passer bedst for den kommunale  

 administration.
Der kan og skal alene én gang årligt udsendes  

 anmodning efter lovens § 22 a over for den enkelte modtager af  

 børnetilskud, hvor manglende svar medfører ophør af  

  ydelsen.
 Ændringen af børnetilskudsloven træder  

 i kraft den 1. januar 2000.
 3. Vejledning om loven.
 Socialministeriet har vejledningsforpligtelsen om loven  

 frem til 1. oktober 1999. Herefter vejleder De Sociale Nævn og Den  

 Sociale Ankestyrelse vedrørende de sager, der kan indbringes for disse  

 myndigheder.
Socialministeriet, den 27. maj 1999 Peter Juul /Lars Jappe Bilag Vedtaget af Folketinget ved 3. behandling den 27. maj  

 1999 Forslag til Lov om ændring af lov om retssikkerhed  

 og administration på det sociale område, lov om  

 børnetilskud og forskudsvis udbetaling af børnebidrag, lov om  

 individuel boligstøtte og lov om integration af udlændinge i  

 Danmark (integrationslov) (Øget fleksibilitet for kommunerne til at indhente  

 oplysninger som led i indsatsen mod socialt bedrageri m.v.) Socialministeriet § 1 I lov om retssikkerhed og administration på det sociale  

 område, jf. lovbekendtgørelse nr. 540 af 21. juli 1998, som  

 ændret senest ved § 1 i lov nr. 117 af 2. marts 1999,  

 indsættes i § 12, stk. 4,  efter 1. pkt.:
» § 2 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret bl.a. ved lov nr. 1109 af 29. december 1997 og senest ved  

 § 2 i lov nr. 914 af 16. december 1998, affattes § 22 a,  

 stk. 1, således:
»Kommunalbestyrelsen udsender en gang årligt en  

 anmodning om skriftlig bekræftelse fra modtageren af ordinært og  

 ekstra børnetilskud, jf. § 2, nr. 1-3, og § 3, af  

 modtagerens fortsatte status som enlig forsørger.
Har kommunen ikke  

 modtaget bekræftelsen senest en måned fra anmodningen,  

 ophører udbetalingen af børnetilskud, jf. § 2, nr. 1-3, og  

 § 3, fra det følgende kvartal.
Udbetalingen genoptages med  

 virkning fra kvartalet efter, at bekræftelsen er modtaget.« By- og Boligministeriet § 3 I lov om individuel boligstøtte, jf. lovbekendtgørelse nr.  

 112 af 24. februar 1999, affattes § 78 således:
»§ 78. Kommunalbestyrelsen kan afkræve andre offentlige  

 myndigheder og arbejdsløshedskasser oplysninger, herunder i  

 elektronisk form, som anses for nødvendige for sagens  

 afgørelse.
Oplysninger om en person kan indhentes, selv om den  

 pågældende ikke bor i den kommune, som indhenter oplysningerne.  

 Oplysninger om økonomiske forhold kan endvidere indhentes som led i en  

 generel søgning til brug for kontrol.« Indenrigsministeriet § 4 I lov nr. 474 af 1. juli 1998 om integration af udlændinge i Danmark  

 (integrationslov) indsættes i § 50, stk. 5, efter 1.  

 pkt.:
» § 5 Stk. 1. Loven træder i kraft den 1. juli 1999, jf. dog  

 stk. 2.
 Stk. 2. § 2 træder i kraft den 1. januar 2000.
