§ 1 I bekendtgørelse nr. 132 af 6. april 1966 om foranstaltninger med  

 smitsomme sygdomme hos husdyrene foretages følgende ændringer:
 1. § 2 affattes således:
»§ 2.  Handelsmænd, slagtere og andre, der  

 handler med klovbærende dyr, skal i en lommebog eller anden bog (f. eks. i  

 forbindelse med momsregnskab) indføre navnet på enhver person, til hvem de  

 sælger klovbærende dyr eller af hvem de køber sådanne dyr, og den pågældendes  

 adresse samt dato for købet eller salget.
Endvidere skal der angives sådanne  

 oplysninger om dyret (signalement), at dyret klart kan identificeres.
Disse  

 optegnelser skal opbevares i 5 år og skal på forlangende forevises  

 repræsentanter for veterinærdirektoratet.« 2. I § 3, stk. 1, ændres »Kvæg, geder og  

 får« til: »Kvæg, geder, får og svin«.
 3. Til § 3 føjes som nyt stk. 2:
»Stk. 2.  Uanset bestemmelsen i stk. 1 kan kvæg,  

 geder, får og svin fjernes fra eksportsvineslagterier,  

 kreatureksportslagterier og offentlige slagtehuse, såfremt  

 veterinærdirektoratet har meddelt tilladelse hertil.« 4. I § 5, stk. 1, indsættes som 2. pkt.: »På  

 samme måde straffes den, som overtræder vilkår for en tilladelse«.
§ 2 Bekendtgørelsen træder i kraft ved bekendtgørelse i Lovtidende.
