 3 forretninger lavede et markedsføringstiltag gående ud på, at kunder,  

 der ved et kast med 4 terninger kunne opnå 3 seksere, fik udleveret de varer,  

 de havde købt, til halv pris.
 Forbrugerombudsmanden udtalte, at der var tale om tilfældighedspræget  

 gevinstfordeling, og foranledigede tiltale rejst ved Sø- og Handelsretten.  

 Sagen blev afgjort ved en bødevedtagelse på 2000 kr.
11. Slå 3 seksere, så koster varerne kun det halve Tre detailforretningsindehavere, hvis forretninger tilsammen dannede et  

 mindre butikscenter, havde en torsdag, fredag og lørdag fordelt gevinster ved  

 en foranstaltning, hvis udfald beroede på tilfældet, idet kunderne i  

 forretningerne de nævnte 3 dage fik udleveret de varer, som blev købt til  

 halv pris, såfremt de med et kast med et raflebæger, der indeholdt 4  

 terninger, opnåede 3 seksere.
Konkurrencen havde af de erhvervsdrivende været annonceret en gang på  

 forsiden af den lokale ugeavis (oplag 13.000 ekspl.), og udgifterne i  

 forbindelse med denne annoncering havde været 569,65 kr. for hver af de tre  

 erhvervsdrivende.
Antallet af kunder i forretningerne de nævnte 3 dage, det  

 samlede antal vindere, samt værdien af det vundne fordelte sig således: 1.  

 forretning: 230 kunder, heraf 11 vindere, der vandt for i alt 478,55 kr.  

 varer, 2. forretning: 130 kunder, hvoraf 1 vandt for 480,00 kr. varer, 3.  

 forretning: 131 kunder, hvoraf 2 vandt for i alt 16,30 kr. varer.
 Der blev efter Forbrugerombudsmandens henstilling af politimesteren rejst  

 tiltale ved Sø- og Handelsretten i København for overtrædelse af  

 markedsføringslovens § 8, stk. 1, og blev afgjort ved, at de tre  

 erhvervsdrivende hver vedtog en bøde på kr. 2.000.
(1978-4311-182) (* 1) Offentliggjort i Forbrugerombudsmandens årsberetning 1977-1978, side  

 123, nr. 11. Sø- og Handelsrettens dom af 21. november 1978.
