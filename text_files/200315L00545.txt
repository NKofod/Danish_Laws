Tillægsbetænkning afgivet af Udvalget for Udlændinge- og  

 Integrationspolitik den 25. maj 2004 Tillægsbetænkning over Forslag til lov om  

 ændring af udlændingeloven (Ændrede visumbetingelser, udvisning ved dom for ulovlig  

 tvang i forbindelse med indgåelse af ægteskab, børnebortførelse eller  

 menneskehandel samt afskæring af kontante ydelser til asylansøgere i  

 åbenbart grundløs-hasteproceduren m.v.) [af  

 integrationsministeren (Bertel Haarder)] 1. Ændringsforslag Socialistisk Folkepartis medlem af udvalget har stillet 4  

 ændringsforslag til lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 16. april 2004. Lovforslaget blev efter 1. behandling henvist  

 til behandling i Udvalget for Udlændinge- og Integrationspolitik.
Udvalget  

 afgav betænkning den 4. maj 2004. Lovforslaget var til 2. behandling den 18.  

 maj 2004, hvorefter det blev henvist til fornyet behandling i Udvalget for  

 Udlændinge- og Integrationspolitik.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til integrationsministeren til skriftlig besvarelse, som  

 denne har besvaret.
Et af udvalgets spørgsmål og integrationsministerens svar  

 herpå er optrykt som bilag til tillægsbetænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse uændret  

  

 . Flertallet vil stemme imod de stillede ændringsforslag.
 Et  

  

 mindretal  

  

 i  

 udvalget (RV og EL) indstiller lovforslaget til  

  

 forkastelse  

  

 , men vil stemme for de stillede ændringsforslag.
Det Radikale Venstres medlem af udvalget har allerede  

 tilkendegivet, at partiet er positiv over for nogle af lovens intentioner.
Vi  

 finder det positivt, at flere mennesker får mulighed for at få et besøgsvisum  

 til Danmark.
Vi finder det endvidere rigtigt, at der i visse tilfælde kan  

 stilles et kautionskrav.
Når partiet ikke kan støtte loven, skyldes det  

 følgende forhold:
1) Vi kan ikke acceptere, at flygtninge, som er kommet til  

 Danmark på et turistvisum, kan risikere at komme til at betale for at få  

 asyl.  

 Enhver udlænding, som kommer til Danmark, og som opfylder betingelserne for  

 at  

 få asyl, skal have asyl, uden at der stilles krav om betaling.
Det er et brud  

 med flygtningekonventionen, at en herboende kan risikere at komme til at  

 betale  

 for, at en udlænding, som opholder sig i Danmark og opfylder betingelserne  

 for  

 at få asyl, søger om og får asyl.
Efter Det Radikale Venstres opfattelse er  

 det  

 i orden, at den herboendes depositum inddrages, hvis der gives afslag på  

 asyl,  

 men ikke i de tilfælde, hvor der bevilges asyl.
Vi tillader os i den  

 sammenhæng  

 at henvise til høringssvarene fra blandt andet UNHCR og Institut for  

 Menneskerettigheder.
2) Med forslagets bemærkninger indskrænkes ægtefællers og børns  

 mulighed for at få forlænget et turistvisum fra 3 til 6 måneder.
På grund af  

 de  

 stadig strammere familiesammenføringskrav må en del familier leve adskilt.  

 Det  

 Radikale Venstre finder disse regler urimelige.
At familierne nu skal  

 straffes  

 yderligere med kun at måtte leve sammen i 3 måneder og ikke i 6 måneder, er  

 ikke mindre urimeligt.
Hvis en udenlandsk ægtefælle ikke opfylder  

 tilknytningskravet for at få familiesammenføring, er et turistvisum den  

 eneste  

 mulighed for at opnå tilknytning til Danmark.
Jo kortere tid man kan få et  

 sådant,  

 jo mindre er chancen for at lære dansk og lære ens ægtefælles land at kende.
3) Det Radikale Venstre er imod tvangsægteskaber og  

 proformaægteskaber og finder det rimeligt, at ægtefæller, som er tvangsgift  

 eller proformagift, ikke kan få familiesammenføring eller mister deres  

 opholdstilladelse.
Ligeledes er det rimeligt, at der efterfølgende ikke kan  

 gives besøgsvisum i en periode.
Problemet er imidlertid, at der ikke er tale  

 om  

 en domsafsigelse ved en domstol, når et ægteskab i Danmark »dømmes« som et  

 proformaægteskab eller et tvangsægteskab.
Det er en administrativ afgørelse i  

 Udlændingestyrelsen.
Det Radikale Venstre har kendskab til ægtepar, som ikke  

 kan bo sammen i Danmark, fordi deres ægteskab vurderes at være et  

 proformaægteskab på trods af, at de lever sammen (i udlandet) og har fælles  

 økonomi.
Skal disse familier nu også straffes med ikke at måtte rejse ind i  

 Danmark på et turistvisum?  

    

  

 Det Radikale  

 Venstre er af den opfattelse, at det er domstolene, som skal afgøre, om et  

 ægteskab er et proformaægteskab/tvangsægteskab.
Et  

  

 andet mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de stillede ændringsforslag.
Hvis ændringsforslagene ikke vedtages, vil  

 mindretallet stemme imod lovforslaget.
Et  

  

 tredje mindretal  

  

 i  

 udvalget (KD) indstiller lovforslaget til  

  

 vedtagelse  

  

 med de stillede ændringsforslag.
Hvis ændringsforslagene ikke vedtages, vil  

 mindretallet alligevel stemme for lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (RV, EL og KD):
Til § 1 1)  

  

 Det under  

  

 nr. 2  

  

 foreslåede  

  

 § 4, stk. 2,  

  

 affattes således:
»Stk. 2.  

  

 Udstedelse af  

 visum efter stk. 1 kan betinges af, at den herboende reference stiller  

 økonomisk  

 sikkerhed for betaling af et beløb på 50.000 kr., uanset hvilket land  

 visumansøgeren kommer fra.
Der kan ikke stilles krav om økonomisk  

 sikkerhedsstillelse,  

 jf. 1. pkt., i  

 forbindelse med visumansøgninger fra ægtefæller, faste samlevere, mindreårige  

 børn og forældre, eller hvis  

 den herboende reference modtager hjælp efter lov om aktiv socialpolitik eller  

 integrationsloven eller støtte efter lov om statens uddannelsesstøtte.« [Visum mod sikkerhedsstillelse uanset landegruppe og  

 præcisering af, hvem der ikke kan kræves sikkerhedsstillelse af] 2)  

  

 I  

  

 nr. 2  

  

 indsættes efter det foreslåede § 4, stk. 4, som nyt stykke:
»Stk. 5.  

  

 Beløbet nævnt i  

 stk. 2, der er forfaldet til betaling i henhold til stk. 4, skal betales  

 tilbage til den herboende reference, såfremt udlændingen opnår  

 opholdstilladelse her i landet eller asyl i et andet Schengenland.« Stk. 5 og 6 bliver herefter stk. 6 og 7.
[Ved opholdstilladelse eller asyl skal tilbageholdt  

 sikkerhedsstillelse tilbagebetales] 3)  

  

 I den under  

  

 nr. 3  

  

 foreslåede  

  

 § 4 c  

  

 indsættes efter stk. 2 som nyt stykke:
»Stk. 3.  

  

 En udlænding  

 kan ikke få visum efter § 4, stk. 1, såfremt vedkommende har fået afslag på  

 ægtefællesammenføring på baggrund af en dom for, at ægteskabet er indgået  

 under  

 tvang.« [Dom for tvangsægteskab som betingelse for afslag på visum] 4)  

  

 I det under  

  

 nr. 22  

  

 foreslåede  

  

 § 42 b,  

 stk. 12,  

  

 indsættes efter 3. pkt. som nyt punktum:
»De anførte begrænsninger kan ikke  

 udstrækkes ud over 9 dage.« [Alene afskæring fra kontante ydelser i 9 dage] Bemærkninger Til nr. 1 Ændringsforslaget indeholder 3 elementer: For det første, at  

 udstedelse af visum mod sikkerhedsstillelse kan ske, uanset hvilket land  

 visumansøgeren kommer fra, hvilket indebærer, at også personer fra  

 asyllandegruppen vil kunne få visum mod sikkerhedsstillelse.
For det andet  

 indebærer ændringsforslaget, at det præciseres i selve lovteksten, at der  

 ikke  

 kan stilles krav om økonomisk sikkerhedsstillelse i forbindelse med  

 visumansøgninger fra ægtefæller, faste samlevere, mindreårige børn og  

 forældre.  

 Endelig indebærer ændringsforslaget, at der ikke kan stilles krav om  

 økonomisk  

 sikkerhedsstillelse, hvis den herboende reference modtager starthjælp,  

 kontanthjælp  

 eller SU.
Til nr. 2 Ændringsforslaget indebærer, at en økonomisk  

 sikkerhedsstillelse, der forfaldt til betaling, da udlændingen søgte om  

 opholdstilladelse, skal betales tilbage til referencen, såfremt udlændingen  

 får  

 opholdstilladelse eller asyl.
Til nr. 3 Ændringsforslaget indebærer, at det skal være fastslået ved dom  

 og ikke blot ved en formodning, at et ægteskab er indgået under tvang, for at  

 der kan meddeles afslag på visum.
Til nr. 4 Ændringsforslaget indebærer, at personer, hvis asylansøgning  

 behandles efter den særlige åbenbart grundløs-hasteprocedure, kun kan være  

 afskåret fra kontante ydelser m.m. i 9 dage, som er den normale  

 gennemsnitlige  

 sagsbehandlingstid for denne type sager.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Bent  

 Bøgsted  

    

  

 (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Lissa Mathiasen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

    

  

 Kamal Qureshi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 223 omdelt efter  

 afgivelse af betænkning 12 Svar på spm. 5 om redegørelse for, om man vil dispensere  

 fra kravet om depositum, fra integrationsministeren 13 Betænkning afgivet den 4. maj 2004 14 Svar på spm. 4 om teknisk bistand til et ændringsforslag  

 om, hvilke personer der aldrig kan kræves depositum for, fra  

 integrationsministeren 15 Svar på spm. 6 om, hvad forskellen præcis er mellem de  

 nuværende visumregler og de af regeringen foreslåede regler, fra  

 integrationsministeren 16 Ændringsforslag til 2. behandling stillet den 13. maj  

 2004 af Kamal Qureshi (SF) 17 Svar på spm. 7 om teknisk bistand til et ændringsforslag,  

 som sikrer status quo, hvad angår mulighed for forlængelse af visum, fra  

 integrationsministeren 18 Supplerende høringssvar og høringsnotat, fra  

 integrationsministeren 19 Spm. 8, om krav til formueforhold er i strid med  

 konventioner, til integrationsministeren 20 1. udkast til tillægsbetænkning 21 Svar på spm. 8, om krav til formueforhold er i strid med  

 konventioner, fra integrationsministeren Bilag 2 1 af udvalgets spørgsmål til integrationsministeren  

 og dennes svar herpå Spørgsmål 3 og integrationsministerens svar herpå er  

 optrykt efter ønske fra RV.
 Spørgsmål 3:
Kan ministeren garantere, at mennesker, som kommer til Danmark  

 på et visum og under opholdet søger og får asyl, ikke indirekte kommer til at  

 betale herfor ved, at referencens depositum inddrages? Svar:
Den foreslåede bestemmelse i udlændingelovens § 4, stk. 2, jf.  

 lovforslagets § 1, nr. 2, indebærer, at Udlændingestyrelsen i visse tilfælde,  

 hvor formålet med opholdet i Danmark er privatbesøg hos f.eks. familie eller  

 venner, kan betinge visumudstedelse af økonomisk sikkerhedsstillelse.
Hvis en  

 herboende reference er villig til at stille økonomisk sikkerhed, således at  

 beløbet forfalder til betaling, hvis visumansøgeren efter indrejsen  

 overtræder  

 visumbetingelserne, vil dette blive tillagt væsentlig betydning ved  

 vurderingen  

 af immigrationsrisikoen.
Formålet med den foreslåede bestemmelse er at give  

 flere udlændinge fra lande, der placeres i immigrationslandegruppen, mulighed  

 for at besøge Danmark.
Det er derimod ikke hensigten at lempe visumpraksis  

 over  

 for udlændinge fra lande, hvorfra der kommer mange asylansøgere, og  

 udstedelse  

 af visum kan derfor ikke betinges af økonomisk sikkerhedsstillelse i  

 forbindelse med visumansøgninger fra udlændinge fra disse lande.
Det fremgår af »De fælles konsulære instrukser til de  

 diplomatiske og konsulære repræsentationer for de kontraherende parter i  

 Schengenkonventionen« kap.
V, at man ved behandlingen af visumansøgninger  

 skal  

 være opmærksom på de kontraherende parters sikkerhed, bekæmpelsen af ulovlig  

 indvandring  

 samt andre aspekter af de internationale forbindelser.
For så vidt angår  

 vurderingen af indvandringsrisikoen, fremgår det, at det ved gennemgangen af  

 en  

 visumansøgning skal fastslås, om ansøgeren har til hensigt at indrejse til  

 medlemsstaternes område ved hjælp af et visum, som er udstedt med henblik på  

 turisme, forretningsbesøg, studier, erhvervsaktivitet, familiebesøg, for at  

 bosætte  

 sig dér, og at opmærksomheden især skal rettes mod »personer i særlige  

 risikokategorier«, dvs. arbejdsløse, personer, som ikke har fast indtægt,  

 osv.
Efter den gældende bestemmelse i udlændingelovens § 4 udstedes  

 visum til at gælde indrejse og ophold i alle Schengenlande.
Visum kan gives  

 til  

 en eller flere indrejser inden for et nærmere fastsat tidsrum.
Varigheden af  

 et  

 sammenhængende ophold eller den samlede varighed af flere på hinanden  

 følgende  

 ophold i Danmark og de andre Schengenlande må dog ikke overstige 3 måneder  

 pr.  

 halvår regnet fra datoen for den første indrejse i Schengenlandene.
 Formålet med visumreglerne er således, at udlændinge kan få  

 mulighed for et kortvarigt ophold i Danmark  og de andre Schengenlande  

  i  

 højst tre måneder, og visumpolitikken bør derfor indrettes således, at det så  

 vidt muligt undgås, at udlændinge anvender et visum til at skaffe sig ophold  

 af  

 længere varighed, f.eks. ved at indgive ansøgning om asyl.
 Regeringen finder, at indførelse af et økonomisk ansvar for den  

 herboende reference, der har inviteret visumansøgeren til Danmark, er et  

 rigtigt og konsekvent instrument, der kan virke ved siden af andre  

 instrumenter  

 i den samlede indsats for at undgå misbrug med visuminstituttet mest muligt,  

 samtidig med at der tages hensyn til udlændinges interesse i at aflægge  

 kortvarigt besøg i Danmark.
 Det foreslås derfor, at et beløb, som en herboende reference har  

 stillet som økonomisk sikkerhed, som udgangspunkt forfalder til betaling,  

 hvis  

 udlændingen overtræder visumbetingelserne som angivet i de foreslåede  

 bestemmelser i udlændingelovens § 4, stk. 4, nr. 2 og 3, f.eks. ved at  

 indgive  

 ansøgning om asyl.
 Efter den foreslåede bestemmelse i § 4, stk. 5, forfalder  

 beløbet dog ikke til betaling ved indgivelse af en ansøgning om  

 opholdstilladelse, hvis hensyn af humanitær karakter afgørende taler derimod.
Indgivelse af en ansøgning om asyl vil som altovervejende  

 udgangspunkt ikke i sig selv ud fra humanitære hensyn kunne begrunde, at et  

 beløb ikke forfalder til betaling.
Det har endvidere ikke betydning for  

 spørgsmålet om et beløbs forfald til betaling, om udlændingens ansøgning om  

 opholdstilladelse  

 som flygtning efter udlændingelovens § 7 måtte blive imødekommet.
 Hvis der under en udlændings visumophold i Danmark  efter at  

 der i forbindelse med visumudstedelsen er stillet økonomisk sikkerhed   

 opstår  

 begivenheder i udlændingens hjemland, som medfører, at udlændingen nærer en  

 velbegrundet frygt for forfølgelse ved tilbagevenden (de såkaldte flygtninge  

 »sur place«), f.eks. hvis der under visumopholdet finder et magtskifte sted i  

 hjemlandet, der skaber risiko for forfølgelse af udlændingen, og hvis  

 udlændingen  

 på den baggrund indgiver ansøgning om asyl, vil der dog konkret kunne  

 foreligge  

 hensyn af humanitær karakter, der afgørende taler imod, at det beløb, der er  

 stillet som sikkerhed, skal forfalde til betaling.
