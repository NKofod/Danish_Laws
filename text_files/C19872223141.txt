 Studieplanen har virkning fra den 1. august 1983 (genoptryk).
 P.d.v.
 e.b.
Erik Nexelmann underv.insp.
I FORMÅL En virksomheds resultater opnås ved et samspil mellem opgaver, teknologi  

 (incl. metoder) organisation - og personer.
Dette kursus fokuserer på de  

 forhold, der har betydning for, at de menneskelige ressourcer udvikles og  

 nyttiggøres.
 Kurset har til formål at give de studerende øget indsigt i  

 samarbejdsmæssige og ledelsesmæssige forhold af betydning for den enkelte  

 edb-medarbejders udfyldelse af sin erhvervsrolle.
Dette formål søges opnået ved gennemgang af teori og ved øvelser og  

 opgaver.
Derved sigtes dels mod en øget viden, dels mod øgede færdigheder i  

 at iagttage og analysere samarbejdssituationer og anvende teorien i praktisk  

 problemløsning.
II KURSETS INDHOLD 1. Grundbegreber og ledelsesteori 2. Personalepolitik og rekruttering 3. Organisationsudvikling 4. Tværgående emnebehandling 1. Grundbegreber og ledelsesteori I dette delmodul gennemgås det psykologiske og socialpsykologiske grundlag for (sam)arbejde og ledelse:
- det enkelte menneskes forudsætninger: behov og motivation,  

 funktionsbetingelser, ressourcer, holdninger og forsvarsmekanismer, - kommunikationsprocesser, fejlkilder og muligheder for at bearbejde dem, - samspillet i en gruppe: gruppetyper, normer, roller, status og klima, - mødeledelse/gruppesamarbejde (anvendelse af teorierne), - teoridannelse omkring ledelse: autoritetsbegrebet, ledelsesfunktioner,  

 McGregors X- og Y-teori, ledelsesformer og deres konsekvenser.
2. Personalepolitik og rekruttering I dette delmodul behandles personalepolitikkens udformning og dens  

 konsekvenser for virksomheden, samarbejdet i grupperne og den enkelte.
Der gives en oversigt over de aktiviteter, der skal udføres i forbindelse  

 med rekruttering.
Følgende aktiviteter behandles mere indgående: Opstilling  

 af profil, interviewgennemførelse og vurdering af oplysninger.
3. Organisationsudvikling (OU) Delmodulet behandler behovet for organisationsudvikling og gennemgår de  

 forskellige strategier: jobudvikling, gruppeudvikling og  

 leder-/personaleudvikling, herunder personlig udvikling.
 Herunder drøftes mulighederne generelt for at skabe et dynamisk miljø.
4. Tværgående emnebehandling De foregående delmodulers stof anvendes til en dyberegående behandling af  

 problemstillinger inden for modulets område med hovedvægten lagt på de  

 studerendes aktivitet.
