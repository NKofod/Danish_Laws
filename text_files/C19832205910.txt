(Til alle amtsråd og  

 kommunalbestyrelser) Det meddeles herved, at der den 19. juli 1983 i henhold til § 45, stk. 2,  

 i lov om tjenestemænd i staten, folkeskolen og folkekirken er indgået  

 vedlagte aftale mellem undervisningsministeriet og Danmarks Lærerforening om  

 kombinationsbeskæftigelse for tjenestemænd i folkeskolen med virksomhed ved  

 kontakt- og informationsordninger vedrørende ungdomsarbejdsløshed og/eller  

 med virksomhed ved kommunernes ungdomsvejledning om uddannelses- og  

 beskæftigelsesmuligheder.
 Opmærksomheden henledes på, at der i forhold til aftale af 28. april 1978  

 om kombinationsbeskæftigelse for tjenestemænd i folkeskolen med virksomhed  

 ved kontakt- og informationsordninger vedrørende ungdomsarbejdsløshed ikke er  

 foretaget realitetsændringer, men udelukkende sproglige ændringer som følge  

 af lov nr. 289 af 9. juni 1982 om ungdomsvejledning om uddannelses- og  

 beskæftigelsesmuligheder.
 Af hensyn til planlægningen af skoleåret bør opsigelsesvarslet for den  

 enkelte kombinationsbeskæftigelse, jfr. undervisningsministeriets cirkulære  

 om kombinationsbeskæftigelser for folkeskolens tjenestemænd af 28. april  

 1978, § 3, stk. 1 og 2, normalt fastsættes til 6 måneder, således at  

 beskæftigelsen i givet fald ophører ved udløbet af skoleåret.
 Notering om tjenestefrihed, sygdom o.lign. for tjenestemanden foretages af  

 den myndighed, ved hvilken hans tjenestemandsstilling er normeret.
 Vedrørende lønudbetaling og refusion af løn henvises til § 4 i cirkulæret  

 af 28. april 1978, idet tilføjes, at for tjenestemænd, der er placeret i en  

 højere lønramme end lønramme 23, ydes refusion i forhold til lønnen på  

 skalatrin 35.
Undervisningsministeriet, den 8. august  

 1983 P.m.v.
 e.b.
Merete Møller fm.
 Bilag.
AFTALE om kombinationsbeskæftigelse for tjenestemænd i folkeskolen med virksomhed  

 ved kontakt- og informationsordninger vedrørende ungdomsarbejdsløshed  

 og/eller med virksomhed ved kommunernes ungdomsvejledning om uddannelses- og  

 beskæftigelsesmuligheder.
 I henhold til tjenestemandslovens § 45, stk, 2, er der mellem  

 undervisningsministeriet og Danmarks Lærerforening indgået nedenstående  

 aftale om kombinationsbeskæftigelse for tjenestemænd i folkeskolen med  

 virksomhed ved kontakt- og informationsordninger i henhold til  

 undervisningsministeriets cirkulære af 1. oktober 1980 om uddannelsesmæssige  

 foranstaltninger mod ungdomsarbejdsløsheden i kommuner og amtskommuner,  

 afsnit 4.1 og/eller med virksomhed ved kommunernes ungdomsvejledning om  

 uddannelses- og beskæftigelsesmuligheder i henhold til afsnit III i  

 undervisningsministeriets cirkulære af 30. juni 1982 om ungdomsvejledning om  

 uddannelses- og beskæftigelsesmuligheder.
 § 1. Kombinationsbeskæftigelse i forbindelse med virksomhed ved en  

 kontakt- og informationsordning og/eller ved ungdomsvejledningen fastlægges  

 efter drøftelse i hvert enkelt tilfælde mellem den pågældende tjenestemand og  

 vedkommende kommune eller kommuner, jfr. afsnit 4.1.4 og 4.1.5 i  

 undervisningsministeriets cirkulære af 1. oktober 1980 om uddannelsesmæssige  

 foranstaltninger mod ungdomsarbejdsløsheden i kommuner og amtskommuner  

 og/eller afsnit II og III i undervisningsministeriets cirkulære af 30. juni  

 1982 om ungdomsvejledning om uddannelses- og beskæftigelsesmuligheder.
 Stk. 2. For beskæftigelsen gælder de regler, der er fastsat i  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
 § 2. Ved fastlæggelsen af kombinationsbeskæftigelsen efter § 1, stk. 1,  

 fastsættes det antal ugentlige løntimer, som skal indregnes i tjenestemandens  

 pligtige undervisningstimetal som følge af virksomheden ved kontakt- og  

 informationsordningen og/eller ved virksomheden ved ungdomsvejledningen.  

 Dette løntimetal fastsættes under hensyntagen til arten og omfanget af  

 virksomheden ved kontakt- og informationsordningen og/eller  

 ungdomsinformationen samt til, at virksomheden er omfattet af de for  

 administrativt personale gældende arbejdstidsnormer.
Stk. 2. Det årlige administrative timetal, i hvilket tjenestemanden er  

 til rådighed for kontakt- og informationsordningen og/eller ved  

 ungdomsvejledningen, fordeles på 4 normperioder af hver 3 måneders varighed.  

 Timetallet kan være forskelligt i de enkelte normperioder.
Ved den enkelte  

 periodes begyndelse skal virksomhedens tidsmæssige placering i videst muligt  

 omfang fastlægges for den enkelte tjenestemand.
Det tilstræbes, at eventuelt  

 merarbejde i en normperiode afspadseres i den kommende normperiode.
Såfremt  

 der ved udgangen af et skoleår undtagelsesvis henstår uafviklet merarbejde,  

 kan afspadsering ske i første normperiode i det følgende skoleår, eller der  

 kan ydes et engangsvederlag.
Stk. 3. Det løntimetal, som i medfør af stk. 1 indregnes i  

 tjenestemandens pligtige undervisningstimetal, kan sammenlagt med løntimer,  

 der i henhold til anden aftale om kombinationsbeskæftigelse indregnes i  

 tjenestemandens undervisningstimetal, højst udgøre halvdelen af fuld  

 tjenestetid.
I særlige tilfælde kan der med undervisningsministeriets  

 godkendelse efter forhandling med Danmarks Lærerforening gøres undtagelse  

 herfra.
 Stk. 4. Kombinationsbeskæftigelse i forbindelse med virksomhed ved  

 kontakt- og informationsordninger og/eller ved virksomhed som ungdomsvejleder  

 bør så vidt muligt ikke medføre overtimer.
 § 3. Tillægges der tjenestemanden virksomhed som leder af en kontakt- og  

 informationsordning og/eller som leder af ungdomsvejledningen med flere  

 medarbejdere i en kommune, flere kommuner eller et område af en stor kommune,  

 ydes der ham følgende tillæg:
 Stk. 2. Tillægges den nævnte virksomhed en tjenestemand i lønramme 29  

 eller derover, ydes der ikke tillæg.
 Stk. 3. Tillægget kan højst udgøre et grundbeløb, svarende til beløbet  

 pr. frigjort ugentlig løntime multipliceret med 15,5.
 Stk. 4. Der ydes taktreguleringstillæg, men ikke dyrtidstillæg.
 § 4. Aftalen af 28. april 1978 om kombinationsbeskæftigelse for  

 tjenestemænd i folkeskolen med virksomhed ved kontakt- og  

 informationsordninger vedrørende ungdomsarbejdsløshed ophæves med nærværende  

 aftale.
 § 5. Aftalen har virkning fra 1. august 1982.
 København, den 19. juli 1983.
