 Redegørelse for sagen:
En ansat i politiet har klaget over et afslag om kursusgodtgørelse for  

 deltagelse i et efteruddannelseskursus for faglærte i tiden 11. til 15.  

 november 1991. Kurset var benævnt »ETB«.
Det var oplyst, at  

 kursusdeltagelsen foregik på opsparede fridage.
 Afgørelse:
Arbejdsmarkedets Ankenævn har på møde d. 28. februar 1992 j.nr. 20-335-91  

 truffet afgørelse om, at der ikke kan ydes godtgørelse til pågældende, da han  

 modtog sin normale lønindtægt for arbejde i fuld normal arbejdstid.
Han  

 mistede derfor hverken indtægt eller arbejdsmuligheder ved at deltage i  

 kurset.
 Styrelsens kommentarer:
 I Styrelsens vejledning af 10. oktober 1990 fremgår det af vejledningen  

 til § 1 nr. 1, at der ikke kan ydes godtgørelse for kompenserende fridage.
 Med udtrykket kompenserende fridage menes der dage, hvor der afspadseres  

 som følge af opsparede eller faste fridage samt fridage som følge af  

 afspadsering af overarbejde.
Eksempel: En person, der arbejder 39 timer pr. uge og dermed opsparer 2  

 timer pr. uge, vil efter et vist stykke tid have opsparet timer nok til at  

 holde fri i f.eks. tre dage.
Der her er tale om kompenserende fridage for  

 opsparet arbejdstid.
Eksempel: En person har faste vagter af 74 timers varighed og har som  

 følge heraf fast indlagt i sin vagtplan, at der skal afspadseres iden  

 følgende uge.
Afspadseringsugen er at betragte som kompenserende fridage for  

 det »merarbejde«, personen har ydet.
Eksempel: En person indkaldes ekstraordinært til at påtage sig  

 overarbejde, der efterfølgende afspadseres.
Der er her tale om kompenserende  

 fridage for det overarbejde, personen har påtaget sig.
