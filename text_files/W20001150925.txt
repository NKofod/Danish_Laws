Landsskatteretskendelse Slagteri - rumopvarmning - olie- og naturgas - transportkasser - godtgørelse for C0-2-afgift og naturgasafgift Reference:
Gasafgiftslovens § 10, stk. 55 A a.m.b.a.'s klage til Landsskatteretten skyldtes, at  

 told- og skatteregionen ikke havde godkendt godtgørelse for CO2-afgift  

 og naturgasafgift for perioden 1996 til 1998.
Det var oplyst, at virksomheden drev svineslagteri med 2  

 afdelinger.
På afdelingen i X foregik slagtninger og forarbejdning,  

 mens der på afdelingen i Y kun skete forarbejdning.
Det var oplyst, at  

 slagteriet brugte store mængder energi blandt andet i forbindelse med  

 opvarmning af vand til rengøring af produktionsanlæg, -lokaler  

 og emballage (kødkasser). Slagteriet anvendte naturgas til opvarmning  

 af vand, der anvendtes til sterilisering og rengøring af  

 produktionsudstyr, produktionslokaler og tilknyttede lokaler.
Det var oplyst,  

 at virksomheden havde 2 gasindtag.
Det ene forsynede 2 svideovne, den anden  

 forsynede  2 kedler, der leverer energi til produktionen og værksteder.  

 Der var etableret fælles varmtvandsnet, som forsynede  

 produktionslokaler, køle-/fryselokaler og øvrige lokaler i  

 produktionsafsnittet med varmt vand.
Derudover dækkede varmtvandsnettet  

 tillige lokaler, der kunne anvendes til opskæring med henblik på  

 detailsalg.
Det var oplyst, at administrationsbygningen indeholdt  

 kontorer, kantine, bade- og omklædningsfaciliteter til medarbejderne.
I  

 denne bygning anvendtes fyringsolie til opvarmning.
Det fremgik videre, at idet slagteriets  

 naturgasanlæg havde en fremløbstemperatur på over 90  

 grader Celsius har virksomheden valgt direkte at måle den fremstillede  

 mængde rumvarme.
Måleren var placeret ved varmeveksleren.  

 Virksomheden målte ikke varmt vand, der blev bruget i vaskerum og  

 toiletter i produktionen.
I forbindelse med fordelingen af forbruget i produktionen  

 og i værksteder, var der opsat 2 målere, der viste forbruget i  

 værkstederne.
Derefter var der foretaget en fordeling af det samlede  

 forbrug.
 Virksomheden udnyttede ikke overskudsvarme fra  

 procesformål ved særlige installationer til rumvarme eller varmt  

 vand.
 Der var fremlagt en oversigtsplan i stueplan i A i X.
 Følgende var oplyst om produktionslokalernes  

 anvendelse:
"a) frysetunnel:
Slagtning afsluttes med nedkøling af slagtekroppen.  

 Denne nedkøling foretages ved, at der i frysetunnellen sker en  

 skal-frysning af slagtekroppene.
En del af slagtekroppene føres dog  

 direkte til udligningskølerummene, jf. nedenfor.
b) tarmhus:
Tarmsættet udtages på slagtegangen og placeres  

 i bakker.
Efter veterinær godkendelse føres tarmsættet til  

 tarmhus på sliske.
I tarmhuset skilles tarmsættet i mave,  

 fedtende, krus- og smaltarme.
Tarmene renses og skylles for mave-/tarmindhold  

 med varmt vand.
Dette er en særdeles vandforbrugende proces.
c) plucksrum:
Organerne (= plucks) udtages sammenhængende af  

 grisen og hænges på krog.
Efter veterinær godkendelse  

 kører krogene med plucks til plucksrummet, hvor de enkelte organer  

 nedskæres og hænges på krogene til  

 pluckskøletunnel.
d) pluckskøletunnel:
 Krogene med de enkelte organer går igennem  

 pluckskøletunnellen, hvor der foretages en kraftig nedkøling.  

 Plucks kan ikke afsættes før temperaturen er bragt ned til  

 maksimalt +3 C.
e) udligningskølerum:
Slagtekroppene føres enten fra frysetunnellen til  

 udligningskølerummet eller direkte til slagtegangen til  

 udligningskølerummet.
I udligningskølerummet bliver grisenes  

 temperatur udlignet, således at temperaturen er ens i hele grisen (ca.  

 + 5C). Dette forløb varer ca. 18 timer.
De veterinære  

 myndigheder kræver, at temperaturen må højst være +  

 7C.
f) opskæringslokaler:
 Dagen efter slagtningen grovparteres slagtekroppene i  

 opskæringsafdelingen til delstykkerne: Hoved, forende, midterstykke og  

 skinke.
De fleste midterstykker deles derefter i kam og  

 brystflæsk.
Delstykkerne hænges på stativer eller  

 lægges i bakker og føres enten til udbeningsafdelingerne eller  

 sælges direkte som hele delstykker med ben til andre virksomheder, der  

 selv foretaget udbening og videreforædling.
Der fremstilles  

 således ingen udskæringer i afdelingen direkte til  

 detailsalg.
g) Udbeningslokaler:
Udbening af forender sker på B's afdeling i Y, der  

 ikke er omfattet af denne sag.
På slagteriet i X foretages udbening af  

 skinker, midterstykker, kam og brystflæsk.
Udbeningen foretaget i henhold til kundens  

 (forædlingsvirksomhedens) specifikation.
Kunden foretager selv  

 forædling af produkterne.
 Der fremstilles ingen udskæringer i  

 udbeningsafdelingerne direkte til detailsalg.
Samtlige disse produktionslokaler ligger hos B i samme  

 bygning og i naturlig forbindelse med slagtegangen, som det fremgår af  

 vedlagte oversigtsplan (bilag 1) Frysetunnellen og en mindre del af  

 udligningskølerummet er beliggende på første sal,  

 hvorimod de øvrige lokaler er beliggende i stueplan." Følgende genbrugsemballager havde været  

 anvendt i virksomheden:
"- Hvide bakker (20-25 kg) bruges internt i virksomheden - Hvide og røde sammenklappelige genbrugskasser  

 (20-25 kg) bruges eksternt til transport af varer - Kar stål/plast (700-900 kg) bruges både  

 internt og eksternt" I forbindelse med Told- og Skatteregionens kontrol  

 omfattende energiafgifter i perioden 1. januar 1996 til 30. juni 1998 var  

 virksomhedens fordeling af energiforbruget, der var lagt til grund ved  

 opgørelsen af godtgørelsesberettigede  

 energiafgiftsbeløb, blevet anfægtet.
Virksomheden havde  

 betragtet alt energi forbrugt til varmt vand i produktionen som brugt til let  

 proces.
Virksomheden havde således betragtet hele produktionsdelen som  

 "tilstødende lokaler" i gasafgiftslovens § 10, stk. 5, nr. 3's  

 forstand, fordi der var fælles varmtvandsanlæg.
Det var regionens  

 opfattelse, at der skulle være sket en måling/deling af  

 energiforbruget.
Den for meget udbetalte olie- naturgas- og CO2-afgift var  

 opgjort således:
For meget hjemtaget CO2-afgift naturgas 1996:
 117.613 kr.
 1997:
 82.791 kr.
 1998:
 32.829 kr.
 For meget hjemtaget naturgasafgift:
 1996:
 5.820 kr.
 1997:
 9.875 kr.
1998 4.974 kr.
 For meget hjemtaget olieafgift:
 1996:
 100.406 kr.
 1997:
 76.942 kr.
 For meget hjemtaget CO2-afgift afgift olie:
 1996:
 30.324 kr.
 1997:
 8.580 kr.
I alt 470.154 kr.
Regionen havde for så vidt angik naturgas og  

 rumvarme anført, at varmen i produktionen blev målt og behandlet  

 efter reglerne for rumvarme/varmt vand.
Da måleren ikke var placeret i  

 umiddelbar nærhed af anlægget, der fremstillede varme, skulle  

 virksomheden tillægge 10% til rumvarmen.
For så vidt angik varmt  

 vand havde regionen anført, at alene varmt vand i lokalerne:  

 Modtagelsen, Sort Slagtergang og Slagtergang, samt følgende  

 tilstødende lokaler: Efterkontrol, Udligningskølerum 2 og  

 Opskæring, kunne betragtes som brugt til proces, såfremt der  

 skete en korrekt måling/deling af energiforbruget.
 Endelig havde regionen for så vidt angik varmt vand  

 til vask af genbrugsemballage (kødkasser til vareudveksling mellem  

 virksomheder) anført, at dette også kunne betragtes som brugt  

 til proces, hvis der skete en korrekt måling/deling af energiforbrug.  

 Da der ikke var sket måling/deling af det varme vand til proces havde  

 regionen betragtet energiforbruget som brugt efter reglerne for  

 rumvarme/varmt vand.
Regionen havde under sagen anført, at de ved en  

 telefonisk forespørgsel hos Told- og Skattestyrelsen havde fået  

 opbakning til, at gasafgiftslovens § 10, stk. 5, nr. 3's ordlyd om  

 "tilstødende lokaler" skulle opfattes som de lokaler, hvortil der var  

 direkte adgang fra de slagte- og grovparteringslokaler, der var omfattet af  

 bestemmelsens begunstigelse.
Regionen havde for så vidt angik  

 tillæg for ledningstab anført, at dette ikke skyldtes vandets  

 fremløbstemperatur, men alene bestemmelsen om, at tillægget  

 skulle ske, hvis målingen ikke var foretaget i umiddelbar nærhed  

 af kedelanlægget.
For så vidt angik målinger var det  

 anført, at idet der ikke var sket målinger, havde regionen efter  

 fast praksis henregnet hele gasforbruget som værende medgået til  

 ikke-godtgørelsesberettigede opvarmningsformål, selvom en  

 korrekt opmåling ville kunne have medført godtgørelse i  

 et vist omfang.
Det var hertil anført, at den omtalte praksis var  

 baseret på overgangsbestemmelsen i § 11 i lov nr. 1102 af 20. december  

 1995. Overgangsbestemmelserne gjaldt samtlige energiafgiftslove og gav  

 mulighed for, at regionen kunne tillade, at forholdsmæssige fordelinger  

 kunne baseres på andet end direkte målinger.
Muligheden  

 forelå indtil udgangen af juni 1996, og kun hvis tekniske forhold talte  

 for det.
Regionen havde hertil anført, at A i sin tid faktisk fik en  

 tidsbegrænset tilladelse, og at målere herefter skulle være  

 monteret den 30. juni 1996.
Virksomhedens advokat havde over for Landsskatteretten  

 nedlagt påstand om, - at told- og skatteregionen tilpligtedes af anerkende, at  

 begrebet tilstødende lokaler i gasafgiftslovens § 10, stk. 5, nr. 3  

 omfattede frysetunnel, udligningskølerum, tarm- og plucksrum,  

 pluckskøletunnel, opskæringslokaler og udbeningslokaler under  

 forudsætning af, at der var fælles varmtvandsnet samt, at der  

 ikke blev fremstillet udskæringer beregnet til detailsalg.
- at told- og skatteregionen tilpligtedes til at anerkende,  

 at ved "genbrugsemballage, der anvendtes til transport eller salg af varer"  

 skulle forstås enhver form for genbrugsemballage, der anvendtes til  

 transport, uanset om emballagen anvendtes internt i virksomheden eller  

 eksternt, subsidiært at energiforbruget til rengøring af  

 kødkasser var omfattet af reglerne om produktionsudstyr i slagterier,  

 jf. gasafgiftslovens § 10, stk. 5, nr. 3.
- at told- og skatteregionen tilpligtedes at anerkende, at  

 der skulle foretages et skøn over fordelingen af afgifterne for  

 1996-1998, idet A havde opfyldt lovens krav om at foretage målinger med  

 virkning fra 1/2 1996.
Advokaten havde til støtte herfor bl.a. henvist til  

 Skatteministerens svar på Folketingets Skatteudvalgs  

 spørgsmål nr. 11, ifølge hvilket skatteministeren med  

 ændringen af loven, jf. § 10, stk. 5, nr., 3, havde haft til hensigt,  

 at samtlige opskæringslokaler, der lå i forbindelse med  

 slagtehusene, skulle fritages for afgift af rengøringsvandet.
Det  

 fandtes derfor ikke at have været skatteministerens hensigt, at et  

 produktionslokale, der fysisk var placeret, således at det ikke  

 stødte direkte op til slagtegangen, ikke skulle være fritaget  

 for afgift.
Det var videre anført, at det ville være  

 særdeles tilfældigt, om slagteriernes opskæringslokaler og  

 øvrige produktionslokaler var således beliggende, at de fysisk  

 stødte op til slagtegangen med en mur.
Videre ville en sådan  

 afgrænsning være besværlig at administrere, hvilket netop  

 var det, man ønskede at undgå med lovændringen.
For så vidt angik genbrugsemballage var det  

 anført, at der ikke var nogen tvivl om, at den emballage, som  

 virksomheden anvendte til intern transport havde karakter af  

 genbrugsemballage, hvilket efter lovens § 10, stk. 5, nr. 5, var  

 afgørende.
Det var for så vidt angik den subsidiære  

 påstand anført, at kødkasserne var et nødvendigt  

 produktionsudstyr for at opnå højt hygiejnisk niveau.
Det var  

 videre anført, at kasserne anvendtes som et led i  

 forarbejdningsprocessen, ligesom det ikke nogen steder i lovens § 10, stk. 5,  

 nr. 3, kunne udledes, at det var et krav, at produktionsudstyret var monteret  

 i et bestemt produktionslokale.
For så vidt angik de manglende målinger havde  

 advokaten anført, at virksomheden allerede den 1. februar 1996 opsatte  

 de målere, som virksomheden fandt fornødent ved fortolkningen af  

 tilstødende lokaler.
Der var fremlagt bilag vedrørende de  

 konkrete målinger, der var foretaget af virksomheden.
Under henvisning  

 til den store uenighed, der havde været vedrørende denne  

 fortolkning, jf. nærværende sag, kunne denne fortolkningstvivl  

 ifølge advokaten ikke komme A til skade, således at der ikke  

 efterfølgende kunne foretages en forholdsmæssig fordeling af  

 afgifterne for årene 1996-1998. Det var herefter anført, at den  

 skønsmæssige tilbagebetaling kunne tage udgangspunkt i de  

 målinger, der blev foretaget, når korrekte målere var opsat  

 efter Landsskatterettens kendelse.
 Told- og Skattestyrelsen havde under sagens behandling for  

 så vidt angik tilstødende lokaler bl.a. anført, at det af  

 lovteksten og bemærkningerne hertil kunne sammenfattes, at varmt vand  

 til rengøring og sterilisation af følgende lokaler var omfattet  

 af loven:
- lokaler, hvori selve slagtningen fandt sted - lokaler, hvori der skete grovpartering - tilstødende lokaler, hvori der skete yderligere  

 partering,  dog ikke udskæringer beregnet til detailsalg, og som var  

 forsynet med samme varmtvandsnet.
Styrelsen havde anført, at det var  

 opskæringslokaler, der var omfattet af lovens ord og ikke de  

 øvrige produktionslokaler, der omfattede eksempelvis kølerum og  

 frysetunnel.
Styrelsen havde videre anført, at en udvidelse af  

 bestemmelsen, som foretaget af virksomhedens advokat, ville være i  

 modstrid med intentionerne med lempelsen, som ikke var indsat ud fra et  

 ønske om en bredere godtgørelse, men alene for at give en  

 enklere administration af godtgørelsesreglerne.
For så vidt angik genbrugsemballagen havde styrelsen  

 anført, at det fulgte af gasafgiftslovens § 10, stk. 5, nr. 5, at  

 godtgørelse alene fandt anvendelse ved transport i forbindelse med  

 salg eller transport væk fra virksomheden, hvilket ikke var  

 tilfældet i nærværende sag.
For så vidt angik  

 emballagen som produktionsudstyr havde styrelsen anført, at lovens §  

 10, stk. 5, nr. 3, var rettet mod det produktionsudstyr, som var monteret i  

 lokalet og som der implicit var et direkte behov for i forbindelse med de  

 processer, der fandt sted i lokalet.
Henset til, at dette ikke var  

 tilfældet for genbrugsemballagen i nærværende sag,  

 indstillede styrelsen, at vandforbruget vedrørende disse kasser heller  

 ikke var omfattet af godtgørelsesbestemmelsen i gasafgiftslovens § 10,  

 stk. 5, nr. 3.
For så vidt angik målinger havde styrelsen  

 fundet, at § 11, stk. 1 og 5 i lov nr. 1102 af 20. december 1995 sammenholdt  

 med gasafgiftslovens § 18, stk. 2, 2. pkt. medførte, at det ud fra en  

 konkret vurdering i det enkelte tilfælde blev tilladt virksomheder, som  

 loyalt havde forsøgt at overholde kravet om  

 måleropsætning, men hvor det efterfølgende viste sig, at  

 målerplaceringen ikke havde været fuldstændig korrekt, fik  

 adgang til at foretage en skønsmæssig fordeling af  

 energiforbruget for så vidt angik perioden forud for korrekt  

 måleropsætning.
Styrelsen havde hertil anført, at det  

 klart skulle tilsikres, at denne skønsmæssige opgørelse  

 ikke medførte en større godtgørelse end virksomheden  

 ville have opnået ved en korrekt måleropsætning.
Ved  

 skønsmæssig opgørelse af rumvarmeforbrug, kunne der ske  

 anvendelse af kvadratmeterreglen, jf. gasafgiftslovens § 10, stk. 6 og 7.  

 Endelig havde styrelsen bemærket, at der til målinger af  

 ikke-godtgørelsesberettiget forbrug skulle tillægges yderligere  

 10%, såfremt målingen ikke skete i umiddelbar nærhed af  

 kedlen, jf. gasafgiftslovens § 10, stk. 5, nr. 4.
 Landsskatteretten udtalte:
 I henhold til gasafgiftslovens § 10, stk. 4. kunne der  

 ikke ydes tilbagebetaling for afgiften af varme og gas, der direkte eller  

 indirekte var anvendt til fremstilling af varme, som var leveret fra  

 virksomheden, rumvarme, eller varmt vand, medmindre der var tale om  

 procesformål som defineret i stk. 5.
I henhold til § 10 stk. 5, nr. 3, kunne der således  

 ydes tilbagebetaling af afgiften af varme og gas af slagteriers forbrug af  

 varmt vand til rengøring eller sterilisering af produktionsudstyr og  

 produktionslokaler i de lokaler, hvor selve slagtningen og grovparteringen  

 fandt sted, samt forbrug af varmt vand i tilstødende  

 produktionslokaler, såfremt der var fælles varmtvandsnet og der  

 ikke blev fremstillet udskæringer beregnet til detailsalg.
Ved  

 grovpartering skulle forstås for svin partering i halve kroppe.
 I forarbejderne til bestemmelsen fremgik  

 følgende:
 Samtidig foreslås det, at forbrug af varmt vand i  

 slagteriernes slagtehuse til rengøring af produktionslokaler og udstyr  

 også fritages for energiafgift.
I slagterier med såvel egentlige slagtehuse som  

 opskæringsafdelinger vil langt den overvejende  del af forbruget af  

 varmt vand finde sted i forbindelse med selve slagtningen og grovparteringen.  

 I visse tilfælde vil der imidlertid være tale om, at de samme  

 varmtvandssystemer forsyner såvel selve slagtehuset som  

 opskæringsafdelingen med varmt vand.
Af administrative grunde  

 foreslås forbruget af varmt vand i opskæringslokaler, som  

 forsynes med varmt vand fra samme net som selve slagtehuset, også  

 friholdt for energiafgift.
For at undgå konkurrenceforvridning er  

 friholdelsen af opskæringsafdelingerne foreslået betinget af, at  

 der ikke foregår opskæringer til detailsalg" I henhold til § 10 stk. 5, nr. 5, kunne afgiften af varme  

 og varer som anvendtes til rengøring af genbrugsemballage, der  

 anvendtes ved transport eller salg af varer tilbagebetales.
Dette gjaldt,  

 selvom indtil 25% af genbrugsemballagen blev anvendt til andre formål  

 end transport eller salg af varer.
Det fremgik af bemærkningerne til bestemmelsen, "Det har imidlertid vist sig, at visse ydelser, der i et  

 vist omfang er i konkurrence med varefremstilling, belastes relativt  

 hårdt.
Derfor foreslås det, at vask af genbrugsemballage og  

 tekstilvaskeriers energiforbrug til vask, tørring, rulning mv.  

 beskattes som procesenergi.
Vask af genbrugsemballage er i konkurrence med  

 fremstilling af engangsemballage, ligesom vaskeriernes udlejning af  

 håndklæder mm. er i konkurrence med engangsartikler.
Den foreslåede bestemmelse ændrer ikke  

 på det grundliggende princip om, at der ikke ydes tilbagebetaling af  

 afgiften vedr. varmt vand til rengøring.
Der vil fortsat ikke kunne  

 ydes tilbagebetaling af vask af driftsmidler, herunder vogne og kasser, der  

 udelukkende bruges internt i virksomheden, og som således ikke har  

 karakter af transport- eller salgsemballage.
De emballagetyper, der er  

 omfattet af forslaget, er f.eks. kødkasser, fiskekasser og  

 brødkasser, der i vid udstrækning anvendes ved vareudveksling  

 mellem virksomheder." Retten fandt, at tilbagebetalingsadgangen af afgiften af  

 forbrug af varmt vand i gasafgiftslovens § 10, stk. 5, nr. 3, efter  

 bestemmelsens ordlyd og forarbejderne måtte omfatte hele  

 produktionsprocessen i slagteriet, såfremt der var fælles  

 varmtvandsnet, og der ikke blev fremstillet udskæringer til detailsalg.  

 Retten fandt således, at tilstødende lokaler alene var en  

 procesteknisk afgrænsning af de lokaler, der var omfattet af adgangen  

 til godtgørelse af afgifter af varmt vand.
Herefter kunne der  

 godkendes tilbagebetaling af afgiften for følgende produktionslokaler:  

 frysetunnel, udligningskølerum, tarm- og plucksrum,  

 pluckskøletunnel, opskæringslokaler og udbeningslokaler.
Retten fandt det videre bedst stemmende med lovens  

 formål, at transportkasserne blev anset for omfattet af  

 produktionsudstyr i lovens § 10, stk. 5, nr. 3, hvorefter varmt vand til  

 rengøring heraf tillige kunne tilbagebetales.
Det bemærkedes  

 herved, at bemærkningerne til § 10, stk. 5, nr. 5. ikke var udformet  

 med henblik på slagteriers interne anvendelse af genbrugsemballage,  

 idet det bemærkedes, at slagterier var selvstændigt omfattet af  

 tilbagebetalingsadgangen i § 10, stk. 5, nr. 3, og henset til, at  

 slagteprocessen ikke kunne foregå uden brug af kasser.
Disse var derfor  

 en del af produktionsprocessen og således omfattet af  

 tilbagebetalingsadgangen jf. gasafgiftslovens § 10, stk. 5, nr. 3.
Det fremgik af § 10, stk. 5, nr. 4, at såfremt der  

 fra samme anlæg fremstilledes såvel tilbagebetalingsberettiget  

 som ikke-tilbagebetalingsberettiget rumvarme og varmt vand kunne der ske  

 tilbagebetaling af en forholdsmæssig del af afgiften, såfremt en  

 sådan kunne opgøres.
Opgørelsen skulle baseres på  

 målinger.
 Det fulgte videre af kuldioxidafgiftslovens § 9, stk. 4,  

 nr. 4, at tilbagebetaling af CO2-afgiften kunne ydes for det forbrug, der var  

 fuldt ud tilbagebetalingberettiget efter § 10 i gasafgiftsloven.
Retten bemærkeder, at virksomheden rent faktisk  

 havde opsat målere fra den 1. februar 1996, jf. indsendte  

 måleresultater.
Disse målinger havde imidlertid indeholdt forbrug  

 af varmt vand i de lokaler, hvori der var sket udskæringer til  

 detailsalg, for hvilket der ikke kunne ydes tilbagebetaling, jf.  

 gasafgiftslovens § 10, stk. 5, nr. 3. Retten fandt imidlertid henset til, at  

 virksomheden havde opsat målere, der imidlertid var hæftet med  

 konkrete mangler på grund af en fejlagtig fortolkning af  

 gasafgiftslovens § 10, stk. 5, nr. 3, at der kunne godkendes en  

 forholdsmæssig tilbagebetaling af afgifter for en  

 skønsmæssigt fastsat del af varmt vand, der opfyldte  

 betingelserne i lovens § 10, stk. 5, nr. 3. Told- og skatteregionen ville  

 foretage denne fordeling.
 For så vidt angikår rumvarmen var retten  

 videre enig med regionen i, at såfremt målingen ikke blev  

 foretagets i umiddelbar nærhed af anlægget, der fremstilleder  

 varmen, skulle tillægges yderligere 10%, jf. gasafgiftslovens § 10,  

 stk. 5, nr. 4.
