Stempellovens § 62 B - Stempellovens § 62 B Stempelfriheden efter § 62 B, stk. 1, er betinget af, at dokumentet er  

 påført en erklæring fra Dansk Landbrugs Realkreditfond  

 eller et pengeinstitut.
 Erklæringen kan af Dansk Landbrugs Realkreditfond afgives uden  

 særskilt underskrift og datering, hvis den gives følgende  

 udformning og placering:
» Dansk Landbrugs Realkreditfond erklærer, at nærværende  

 dokument er oprettet i forbindelse med lån ydet med statsgaranti efter  

 § 1 i lov om statsgaranti for gældssaneringslån til jordbrugere.  

 Dokumentet kan ikke tjene som sikkerhed for andre lån.
Fritaget for tinglysningsafgift, jf. lov nr. 253 af 6/5 1993.« Erklæringen skal være placeret på dokumentets forside.  

 Placeringen skal være adskilt fra dokumentets øvrige  

 forsidetekst.
Såfremt erklæringen om stempelfrihed efter § 62 B afgives af  

 et pengeinstitut, skal erklæringen have den oven for anførte  

 udformning og placering.
Endvidere skal det fremgå af erklæringen  

 hvilket pengeinstitut, der har afgivet den, og erklæringen skal  

 være dateret og underskrevet.
 Loven forventes ved bekendtgørelse fra Landbrugsministeriet at  

 træde i kraft med virkning fra og med den 1/7 1993.
 For så vidt angår påtegningen om fritagelse for  

 tinglysningsafgift er den medtaget efter anmodning fra Landbrugsministeriet  

 og henhører under samme ministerium.
