Nr LSF 152 Forslag til Lov om Skovskolen Fremsat af miljø- og energiministeren (Svend Auken) den 17. januar 1996 Vedtaget ved tredjebehandling den 10. maj 1996 Lov nr. 393 af 22/05/1996 § 1. Skovskolen er et landsdækkende uddannelsescenter for  

 skovbrug, landskabsforvaltning og beslægtede fagområder.
 Stk. 2. Skovskolen har til opgave at varetage undervisning,  

 herunder pædagogisk udvikling og rådgivning inden for skolens område.
 § 2. Skovskolen uddanner skov- og landskabsingeniører og  

 skovarbejdere.
 Stk. 2. Skovskolen kan mod hel eller delvis betaling påtage sig  

 opgaver for offentlige myndigheder og private rekvirenter inden for sit  

 område.
 Stk. 3. Miljø- og energiministeren kan fastsætte nærmere regler om  

 de enkelte uddannelser og optagelse hertil og om skolens virksomhed i øvrigt.
 § 3. Skovskolen ledes af en bestyrelse og en forstander.
 Stk. 2. Bestyrelsen varetager den overordnede ledelse, og  

 forstanderen varetager den daglige ledelse.
 Stk. 3. Miljø- og energiministeren udnævner forstanderen efter  

 indhentet udtalelse fra bestyrelsen.
 § 4. Bestyrelsen består af en formand og indtil 10 medlemmer, der  

 udpeges for 4 år ad gangen.
 Stk. 2. Formanden og indtil 8 medlemmer udpeges af ministeren. 1  

 medlem vælges af og blandt medarbejderne på Skovskolen. 1 medlem vælges af og  

 blandt eleverne på Skovskolen.
 § 5. Miljø- og energiministeren fastsætter nærmere regler om  

 styrelsen af Skovskolen, herunder regler om nedsættelse af uddannelsesudvalg  

 for de enkelte uddannelser og deres kompetence.
 § 6. Skovskolen kan yde godtgørelse for tab af indtægt eller  

 arbejdsmulighed samt give tilskud til befordring, kost og logi til kursister  

 på skovarbejderuddannelsen.
 Stk. 2. Skovskolen kan opkræve gebyr ved afmelding og udeblivelse  

 fra kurser i skovarbejderuddannelsen.
 Stk. 3. Skovskolen kan opkræve gebyr for deltagelse i  

 skovarbejderkurser.
 Stk. 4. Skovskolen kan opkræve betaling for kost og logi.
 Stk. 5. Miljø- og energiministeren kan fastsætte nærmere regler i  

 henhold til stk. 1-4.
 § 7. Klager over Skovskolens afgørelser kan indbringes for miljø-  

 og energiministeren eller den, der bemyndiges hertil, når klagen vedrører  

 retlige spørgsmål.
 Stk. 2. Miljø- og energiministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelsen ikke skal kunne indbringes for  

 ministeren.
 Stk. 3. Miljø- og energiministeren fastsætter særlige regler for  

 eksamensklager.
 Stk. 4. Fristen for indgivelse af klage efter stk. 1 er 2 uger fra  

 den dag, afgørelsen er meddelt den pågældende.
 § 8. Loven træder i kraft den 1. juni 1996.
 Stk. 2. Lov nr. 44 af 16. februar 1966 om uddannelse af  

 skovteknikere ophæves.
 Stk. 3. Bekendtgørelse nr. 826 af 1. oktober 1992 om uddannelse af  

 skovteknikere, bekendtgørelse nr. 605 af 29. juni 1994 om uddannelse af  

 skovarbejdere samt cirkulære nr. 146 af 31. august 1993 om uddannelse af  

 skovteknikere forbliver i kraft, indtil de ophæves eller afløses af  

 forskrifter udstedt efter denne lov.
 § 9. Loven gælder ikke for Færøerne og Grønland.
Oprindeligt fremsat forslag § 1. Skovskolen er et landsdækkende uddannelsescenter for  

 skovbrug, landskabsforvaltning og beslægtede fagområder.
 Stk. 2. Skovskolen har til opgave at varetage undervisning,  

 herunder pædagogisk udvikling og rådgivning indenfor skolens område.
 § 2. Skovskolen uddanner skov- og landskabsingeniører og  

 skovarbejdere.
 Stk. 2. Skovskolen kan mod hel eller delvis betaling påtage sig  

 opgaver for offentlige myndigheder og private rekvirenter inden for sit  

 område.
 Stk. 3. Miljø- og Energiministeren kan fastsætte nærmere regler om  

 de enkelte uddannelser og optagelse hertil og om skolens virksomhed i øvrigt.
 § 3. Skovskolen ledes af en bestyrelse og en forstander.
 Stk. 2. Bestyrelsen varetager den overordnede ledelse, og  

 forstanderen varetager den daglige ledelse.
 Stk. 3. Miljø- og Energiministeren udnævner forstanderen efter  

 indhentet udtalelse fra bestyrelsen.
 § 4. Bestyrelsen består af en formand og indtil 10 medlemmer, der  

 udpeges for 4 år ad gangen.
 Stk. 2. Formanden og indtil 9 medlemmer udpeges af ministeren. 1  

 medlem vælges af og blandt medarbejderne på Skovskolen.
 § 5. Miljø- og Energiministeren fastsætter nærmere regler om  

 styrelsen af Skovskolen, herunder regler om nedsættelse af uddannelsesudvalg  

 for de enkelte uddannelser og deres kompetence.
 § 6. Skovskolen kan yde godtgørelse for tab af indtægt eller  

 arbejdsmulighed samt give tilskud til befordring, kost og logi til kursister  

 på skovarbejderuddannelsen.
 Stk. 2. Skovskolen kan opkræve gebyr ved afmelding og udeblivelse  

 fra kurser i skovarbejderuddannelsen.
 Stk. 3. Skovskolen kan opkræve gebyr for deltagelse i  

 skovarbejderkurser.
 Stk. 4. Skovskolen kan opkræve betaling for kost og logi.
 Stk. 5. Miljø- og Energiministeren kan fastsætte nærmere regler i  

 henhold til stk. 1 - 4.
 § 7. Klager over Skovskolens afgørelser kan indbringes for Miljø-  

 og Energiministeren, eller den der bemyndiges hertil, når klagen vedrører  

 retlige spørgsmål.
 Stk. 2. Miljø- og Energiministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelsen ikke skal kunne indbringes for  

 ministeren.
 Stk. 3. Miljø- og Energiministeren fastsætter særlige regler for  

 eksamensklager.
 Stk. 4. Fristen for indgivelse af klage efter stk. 1, er 2 uger  

 fra den dag, afgørelsen er meddelt den pågældende.
 § 8. Loven træder i kraft den 1. juni 1996.
 Stk. 2. Lov nr. 44 af 16. februar 1966 om uddannelse af  

 skovteknikere ophæves.
 Stk. 3. Bekendtgørelse nr. 826 af 1. oktober 1992 om uddannelse af  

 skovteknikere, bekendtgørelse nr. 605 af 29. juni 1994 om uddannelse af  

 skovarbejdere samt cirkulære nr. 146 af 31. august 1993 om uddannelse af  

 skovteknikere forbliver i kraft indtil de ophæves eller afløses af  

 forskrifter udstedt efter denne lov.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Skovskolen er en landsdækkende skole, der forestår uddannelsen af  

 skovteknikere, uddannelse af EUD-skovbrugere (faglærte skovarbejdere) og  

 uddannelse af skovarbejdere (efteruddannelse af ufaglærte skovarbejdere) samt  

 udbyder AMU-kurser (erhvervsrettet voksen- og efteruddannelse). Herudover  

 udfører Skovskolen specialopgaver, pædagogisk udvikling og konsulent- og  

 kursusvirksomhed inden for skov- og landskabsområdet som indtægtsdækket  

 virksomhed eller tilskudsfinancieret virksomhed.
 Skovskolen blev den 13. oktober 1994 overført fra Landbrugs- og  

 Fiskeriministeriet til Miljø- og Energiministeriet, hvor skolen er placeret  

 under Skov- og Naturstyrelsen.
 Lovforslaget har til formål at skabe et tidssvarende grundlag for  

 Skovskolen samt at understrege og styrke, at også økologiske, landskabs- og  

 miljømæssige perspektiver indgår i skolens aktiviteter, der tilrettelægges i  

 samarbejde med erhverv og øvrige interessenter.
 Som konsekvens heraf foreslås den nuværende lov om uddannelse af  

 skovteknikere af 16. februar 1966 ophævet.
Skovskolens oprettelse i 1963 var begrundet i skovbrugserhvervets behov  

 for uddannelse af skovteknikere og kursusvirksomhed for ufaglærte  

 skovarbejdere.
Der er i de senere år sket en væsentlig udvikling i  

 uddannelsesaktiviteternes omfang og indhold.
Specielt er det landskabs- og  

 miljømæssige indhold blevet opprioriteret i overensstemmelse med skovbrugets  

 og det øvrige samfunds større vægtning af naturhensyn.
Denne udvikling ønskes  

 fastholdt og styrket.
 Samtidig er internationalt samarbejde og deltagelse i internationale  

 projekter blevet en væsentlig del af skolens aktiviteter.
Skovskolens dimittender har tilsvarende i stigende omfang fundet  

 ansættelse - såvel offentligt, privat som internationalt - uden for det  

 traditionelle skovbrug.
Der er tale om hele den »grønne« sektor  

 samt handelsvirksomheder og industri m.v.
 2. Lovforslagets hovedindhold.
 Lovens hovedformål er at skabe en klar sammenhæng mellem skolens  

 aktiviteter og dens administrationsgrundlag, samle det eksisterende  

 hjemmelsgrundlag, som henhører under ministeriets ressort, ændre skolens  

 ledelsesstruktur og ændre uddannelsestitlen fra skovtekniker til skov- og  

 landskabsingeniør.
Hjemlen til at forestå uddannelsen af skovteknikere fremgår i dag af lov  

 nr. 44 af 16. februar 1966 om uddannelse af skovteknikere.
Loven fastslår, at  

 Skovskolen varetager skovteknikeruddannelsen, og at Skovskolen ledes af et  

 Skovskoleråd.
Hjemlen til at varetage EUD-skovbrugeruddannelsen er  

 Undervisningsministeriets lov om erhvervsuddannelser.
Hjemlen til at afholde  

 kurser for skovarbejdere fremgår af tekstanmærkning til finansloven.
Hjemlen  

 til at gennemføre AMU-kurser er Arbejdsministeriets lov om  

 arbejdsmarkedsuddannelser.
Indtægtsdækket virksomhed og tilskudsfinancieret  

 virksomhed udføres efter de generelle regler i Finansministeriets  

 budgetvejledning.
Kompetencen for det eksisterende Skovskoleråd har hidtil vedrørt  

 skovteknikeruddannelsen og generelle faglige og administrative spørgsmål i  

 øvrigt.
Med loven erstattes Skovskolerådet af en bestyrelse, hvis kompetence  

 præciseres til at omfatte sager af principiel karakter og sager af overordnet  

 betydning for Skovskolen.
Faglige spørgsmål vedrørende de enkelte uddannelser  

 placeres i uddannelsesudvalg.
 3. Økonomiske og administrative bemærkninger m.v.
Der oprettes en bestyrelse for Skovskolen, der sammen med forstanderen  

 varetager Skovskolens ledelse.
Lovforslaget forventes ikke at indebære  

 udgiftsmæssige eller administrative konsekvenser.
 Lovforslaget har ingen miljømæssige eller erhvervsøkonomiske konsekvenser.  

 Lovforslaget har ingen EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen fastslår, at Skovskolen, der er placeret i Miljø- og  

 Energiministeriet under Skov- og Naturstyrelsen, har status som et  

 landsdækkende uddannelsescenter inden for skovbrug, landskabsforvaltning og  

 beslægtede områder.
 Skovskolen er placeret i Nødebo og har endvidere aktiviteter i Jylland  

 samt en »rullende afdeling«, der gennemfører kurser på  

 arbejdspladserne.
 Aktiviteterne er således placeret i en institution, hvilket er med til at  

 skabe et højt pædagogisk og fagligt niveau.
Skovskolens væsentligste opgave er gennemførsel af uddannelser og kurser.  

 Herunder indgår pædagogisk udvikling og udvikling af arbejdsmetoder, som en  

 naturlig del af skolens virksomhed.
Endvidere rådgiver skolen offentlige  

 myndigheder og private, hvor Skovskolen har særlige forudsætninger for det.
 Skolen deltager, inden for sit område, i stigende omfang i løsning af  

 internationale opgaver.
 Områdets akademiske uddannelser som forstkandidat, hortonom og  

 landskabsarkitekt varetages af Den Kongelige Veterinær- og Landbohøjskole.
Til § 2 Skovteknikeruddannelsen er fastlagt i lov om uddannelse af skovteknikere  

 fra 1966.
 Formålet med uddannelsen, der senest er justeret i bekendtgørelse nr. 826  

 af 1. oktober 1992, er at give de studerende et indgående kendskab til  

 skovbrugs- og landskabssektorens forhold samt forudsætninger for at indgå i  

 et samarbejde på leder- og specialistniveau, både ud fra faglige og  

 helhedsorienterede synsvinkler.
 Med bestemmelsen ændres titlen fra skovtekniker til skov- og  

 landskabsingeniør, hvilket er mere dækkende for indholdet i uddannelsen.  

 Navneændringen følger udviklingen internationalt og har derfor også betydning  

 for dimittendernes jobmuligheder i udlandet.
Skovskolen vil fortsat uddanne skov- og landskabsingeniører med de faglige  

 kvaliteter, der efterspørges af skovbrugserhvervet.
Uddannelsen tilpasses  

 løbende aktuelle behov, herunder økologiske og miljømæssige aspekter.  

 Danmarks Statistik har i 1993 indplaceret uddannelsen som en mellemlang  

 videregående uddannelse på grundlag af adgangskrav og indhold.
 I samarbejde med Undervisningsministeriet vil uddannelsen blive gennemgået  

 og eventuelt justeret, så det sikres, at det teoretiske indhold er på et  

 niveau, der svarer til øvrige mellemlange videregående uddannelser som f.eks.  

 diplomingeniøruddannelserne.
Uddannelse af skovarbejdere har siden 1963 været placeret på Skovskolen.  

 Uddannelsen består af et antal kurser, der gennemføres som erhvervsrettet  

 voksen- og efteruddannelse.
Kurserne tager udgangspunkt i skov- og  

 landskabssektorens behov samt den enkeltes erhvervs- og uddannelsesmæssige  

 forudsætninger.
Skovarbejderuddannelsen, der nu er hjemlet i tekstanmærkning nr. 56 på  

 finanslov 1995, forventes videreført uden større ændringer, dog således at  

 uddannelsen hele tiden kan tilpasses aktuelle behov, herunder økologiske og  

 miljømæssige aspekter.
Tekstanmærkningen vedrørende skovarbejderuddannelsen  

 vil fremgå af finansloven for 1996, men vil ikke blive optaget på finansloven  

 for 1997.
 Bestemmelsen i stk. 2 giver mulighed for, at Skovskolen som indtægtsdækket  

 virksomhed eller som tilskudsfinancieret virksomhed kan påtage sig udvikling  

 og gennemførsel af anden kursusvirksomhed samt gennemførsel af rådgivnings-  

 og formidlingsopgaver indenfor skolens område, hvor opgaven ikke på anden  

 måde er begrundet i skolens almindelige bevillingsforudsætninger.
Skovskolen gennemfører en væsentlig del af EUD-skovbrugeruddannelsen efter  

 lov om erhvervsuddannelser i samarbejde med syv tekniske skoler.
Uddannelsen  

 finansieres ved taxameterbetaling fra Undervisningsministeriet.
 Skovskolen er tilsvarende godkendt til at gennemføre kurser efter lov om  

 arbejdsmarkedsuddannelser (AMU-kurser). Kurserne finansieres ved  

 taxameterbetaling fra Arbejdsministeriet.
 Der udføres opgaver for Den Kongelige Veterinær- og Landbohøjskole i  

 forbindelse med gennemførsel af forststuderendes forpraktik.
 Skovskolen udbyder endvidere kurser inden for skov- og landskabsområdet og  

 deltager i internationale projekter som indtægtsdækket virksomhed eller  

 tilskudsfinancieret virksomhed.
 Skovskolen administrerer flere større projekter for arbejdsledige.  

 Projekterne finansieres af midler fra EU, arbejdsformidlingen og kommuner.
 Ministeren kan fastsætte nærmere regler for Skovskolens virksomhed,  

 såfremt der opstår nye arbejdsområder eller behov, der ikke kan forudses på  

 nuværende tidspunkt, og ministeren kan fastsætte nærmere regler om  

 uddannelserne og om optagelse hertil.
Til § 3 Bestemmelsen fastslår, at Skovskolen ledes af en bestyrelse og en  

 forstander.
Bestyrelsen erstatter det nuværende Skovskoleråd.
 Forstanderens opgaver er som i den nuværende lovs bestemmelser knyttet til  

 den daglige ledelse.
Til forskel fra det eksisterende Skovskoleråd er bestyrelsens opgaver  

 alene af overordnet og tværgående karakter.
Alle sager af principiel og  

 vidtrækkende betydning kan behandles i bestyrelsen.
Forstanderen forelægger  

 således års- og strategiplaner, budgetter, regnskaber, årsberetning og større  

 projekter.
Forstanderen afgiver indstilling i sager, der behandles af  

 bestyrelsen.
Forstanderen deltager uden stemmeret i bestyrelsesmøderne.
 Skovskolen er sekretariat for bestyrelsen.
 Forstanderen udnævnes fremover af Miljø- og Energiministeren efter  

 bestyrelsens forudgående udtalelse herom.
Til § 4 Gennem bestyrelsen skal et bredt udsnit af både erhverv og interessenter  

 repræsenteres i skolens ledelse.
Arbejdstager- og arbejdsgiverorganisationer  

 repræsenteres ligeligt.
Derudover repræsenteres f.eks. brancheforeninger og  

 det pædagogiske område m.v.
Udpegningen sker for 4 år ad gangen.
Formanden udpeges af ministeren.
Medlemmerne i bestyrelsen udpeges af  

 ministeren efter indstilling fra erhverv og interessenter. 1 medlem vælges af  

 og blandt Skovskolens medarbejdere.
Til § 5 Bestemmelsen fastslår, at spørgsmål om skolens styrelse og kompetence kan  

 præciseres i en bekendtgørelse, herunder en nærmere præcisering af  

 opgavefordelingen mellem bestyrelse, forstander og uddannelsesudvalg.
Nedsættelse af uddannelsesudvalg skal ses i sammenhæng med afgrænsningen  

 af bestyrelsens kompetence til overordnede ledelsesformål.  

 Udvalget/udvalgenes kompetence er spørgsmål på det faglige og pædagogiske  

 område.
Endvidere skal uddannelsesudvalgene behandle enkeltspørgsmål  

 vedrørende elever og undervisning.
Uddannelsesudvalget/uddannelsesudvalgene  

 sammensættes med ligelig repræsentation af arbejdsgiver- og  

 arbejdstagersiden, derudover repræsenteres skolen og øvrige relevante  

 interessenter.
Der nedsættes et uddannelsesudvalg for skov- og  

 landskabsingeniøruddannelsen.
For uddannelse af skovarbejdere tænkes  

 kompetencen fortsat varetaget af Det Faglige Udvalg for Skovbrug, der er  

 nedsat under Undervisningsministeriet til varetagelse af  

 EUD-skovbrugeruddannelsens struktur og faglige indhold.
Bestemmelsen giver  

 mulighed for nedsættelse af et selvstændigt uddannelsesudvalg for  

 skovarbejdere.
Til § 6 Bestemmelserne i stk. 1, 2 og 4, fremgår i dag af tekstanmærkning nr. 56  

 til finanslov 1995. Kursister på voksen- og efteruddannelse har mulighed for  

 at få udbetalt godtgørelse af Skovskolen for tab af indtægt eller  

 arbejdsmulighed som følge af kursusdeltagelsen samt tilskud til befordring,  

 kost og logi.
Skolen kan endvidere opkræve gebyr ved afmelding og udeblivelse  

 fra kurser.
Godtgørelse og gebyr følger tilsvarende satser efter lov om  

 arbejdsmarkedsuddannelser.
Bestemmelsen i stk. 3, har baggrund i Arbejdsministeriets overvejelser om  

 at indføre betaling for deltagelse i AMU-kurser.
Hvis denne ordning  

 gennemføres vil der opstå en forskel mellem skovarbejder- og AMU-kurser på  

 Skovskolen.
Bestemmelsen giver Skovskolen mulighed for at opkræve tilsvarende  

 deltagergebyr på skovarbejderkurserne.
 Kost, forplejning og indkvartering drives som en integreret del af skolen.  

 Det er frivilligt om eleverne ønsker at gennemføre uddannelserne som  

 dagskoleelever eller som kostskoleelever.
Til § 7 Bestemmelsen fastsætter klageadgangen for afgørelser, der vedrører  

 generelle forhold på Skovskolen og omfatter alle brugere af Skovskolen.  

 Bestemmelser om klageprocedure for eksamensklager fra skov- og  

 landskabsingeniørstuderende vil enten blive indarbejdet i bekendtgørelsen om  

 skov- og landskabsingeniøruddannelsen eller i en særskilt bekendtgørelse.
Til § 8 Bestemmelsen fastsætter lovens ikrafttræden til 1. juni 1996 og omhandler  

 den lov, der ophæves.
Bestemmelsen i stk. 3, opretholder generelt de hidtidige administrative  

 forskrifter.
Det er imidlertid hensigten at foretage en gennemgang og  

 regelsanering af forskrifterne i forbindelse med lovforslagets  

 ikrafttrædelse.
Efter 2. behandling den 9. april 1996 § 1. Skovskolen er et landsdækkende uddannelsescenter for  

 skovbrug, landskabsforvaltning og beslægtede fagområder.
 Stk. 2. Skovskolen har til opgave at varetage undervisning,  

 herunder pædagogisk udvikling og rådgivning inden for skolens område.
 § 2. Skovskolen uddanner skovteknikere og skovarbejdere.
 Stk. 2. Skovskolen kan mod hel eller delvis betaling påtage sig  

 opgaver for offentlige myndigheder og private rekvirenter inden for sit  

 område.
 Stk. 3. Miljø- og energiministeren kan fastsætte nærmere regler om  

 de enkelte uddannelser og optagelse hertil og om skolens virksomhed i øvrigt.
 § 3. Skovskolen ledes af en bestyrelse og en forstander.
 Stk. 2. Bestyrelsen varetager den overordnede ledelse, og  

 forstanderen varetager den daglige ledelse.
 Stk. 3. Miljø- og energiministeren udnævner forstanderen efter  

 indhentet udtalelse fra bestyrelsen.
 § 4. Bestyrelsen består af en formand og indtil 10 medlemmer, der  

 udpeges for 4 år ad gangen.
 Stk. 2. Formanden og indtil 8 medlemmer udpeges af ministeren. 1  

 medlem vælges af og blandt medarbejderne på Skovskolen. 1 medlem vælges af og  

 blandt eleverne på Skovskolen.
 § 5. Miljø- og energiministeren fastsætter nærmere regler om  

 styrelsen af Skovskolen, herunder regler om nedsættelse af uddannelsesudvalg  

 for de enkelte uddannelser og deres kompetence.
 § 6. Skovskolen kan yde godtgørelse for tab af indtægt eller  

 arbejdsmulighed samt give tilskud til befordring, kost og logi til kursister  

 på skovarbejderuddannelsen.
 Stk. 2. Skovskolen kan opkræve gebyr ved afmelding og udeblivelse  

 fra kurser i skovarbejderuddannelsen.
 Stk. 3. Skovskolen kan opkræve gebyr for deltagelse i  

 skovarbejderkurser.
 Stk. 4. Skovskolen kan opkræve betaling for kost og logi.
 Stk. 5. Miljø- og energiministeren kan fastsætte nærmere regler i  

 henhold til stk. 1-4.
 § 7. Klager over Skovskolens afgørelser kan indbringes for miljø-  

 og energiministeren eller den, der bemyndiges hertil, når klagen vedrører  

 retlige spørgsmål.
 Stk. 2. Miljø- og energiministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelsen ikke skal kunne indbringes for  

 ministeren.
 Stk. 3. Miljø- og energiministeren fastsætter særlige regler for  

 eksamensklager.
 Stk. 4. Fristen for indgivelse af klage efter stk. 1 er 2 uger fra  

 den dag, afgørelsen er meddelt den pågældende.
 § 8. Loven træder i kraft den 1. juni 1996.
 Stk. 2. Lov nr. 44 af 16. februar 1966 om uddannelse af  

 skovteknikere ophæves.
 Stk. 3. Bekendtgørelse nr. 826 af 1. oktober 1992 om uddannelse af  

 skovteknikere, bekendtgørelse nr. 605 af 29. juni 1994 om uddannelse af  

 skovarbejdere samt cirkulære nr. 146 af 31. august 1993 om uddannelse af  

 skovteknikere forbliver i kraft, indtil de ophæves eller afløses af  

 forskrifter udstedt efter denne lov.
 § 9. Loven gælder ikke for Færøerne og Grønland.
