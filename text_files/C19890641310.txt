 Hermed fremsendes til videre foranstaltning i 5 eksemplarer aftale af 5.  

 juli 1989 mellem Finansministeriet og Lærernes Centralorganisation om  

 kommunens folkeskolepulje.
 Aftalen træder i stedet for aftale af 4. december 1987 mellem  

 Finansministeriet og Lærernes Centralorganisation om lokal kommunepulje til  

 øget fleksibilitet i lønfastsættelsen i folkeskolen.
 Aftalen er indgået som led i resultatet af forhandlingerne mellem  

 finansministeren og Centralorganisationernes Fællesudvalg om lønninger 1.  

 april 1989 - 31. marts 1991.
 Under forhandlingerne blev der opnået enighed om, at den i 1987 for  

 folkeskolen aftalte ordning med lokale kommunepuljer til øget fleksibilitet i  

 lønfastsættelsen skulle videreføres efter 1. april 1989 med følgende  

 ændringer:
 1. Kommunens pulje fordobles 1. april 1989 målt i  

 forhold til puljens størrelse pr. 1. april 1988.
 2. Det er nu muligt af puljen både at yde  

 engangsvederlag og personlige tillæg.
3. I forbindelse med forhøjelsen af kommunens pulje er  

 der indført et maksimum for overførsel af puljen til vederlag for særlige  

 arbejdsopgaver.
Der må maksimalt pr. år være overført 2/3 af den pr. 1. april  

 1989 meddelte pulje, inkl. de i perioden 1. april 1987 - 31. marts 1989  

 aftalte overførsler.
 4. Fristen for at indgå aftale om anvendelse af de  

 midler, som kommunerne ved rammeaftalen af 4. december 1987 fik til rådighed  

 i 1987 og 1988, forlænges til 31. december 1989.
 Det bemærkes, at aftalen omfatter følgende personalegrupper:
- børnehaveklasseledere, lærere/overlærere, skolekonsulenter, skoleledere,  

 herunder ledende skoleinspektører samt viceskoledirektører ansat i  

 folkeskolen og - timelærere, vakancevikarer, faste vikarer, årsvikarer, månedslønnede  

 vikarer og timelønnede vikarer ansat i folkeskolen.
- tjenestemandsansatte ungdomsskoleinspektører og tjenestemandsansatte  

 pædagogisk medhjælp i ungdomsskolen.
Disse er som noget nyt omfattet af  

 aftalen fra 1. april 1989. Forslag vedrørende tjenestemandsansatte  

 ungdomsskoleinspektører og pædagogisk medhjælp i ungdomsskolen fremsættes  

 gennem Danmarks Lærerforening (den lokale kreds). Det er imidlertid forudsat,  

 at forhandling og aftaleindgåelse varetages af Dansk Aften- og Ungdomsskole  

 Forening (den lokale amtskreds).
Puljeforbruget opgøres en gang årligt pr. 31. marts.
Opgørelsen omfatter  

 perioden 1. april 31. marts.
 Lønforbedringer, der ydes som personlige tillæg, indgår i hvert års  

 puljeforbrug med det antal enheder, som de enkelte tillæg omfatter, fra det  

 år, hvor tillægget ydes, og indtil tillægget bortfalder.
 Lønforbedringer, der er ydet som engangsvederlag, indgår alene i  

 puljeforbruget det år, som aftalen vedrører.
 En vejledning om puljens anvendelse og opgørelse er under udarbejdelse og  

 vil tilgå kommunerne i begyndelse af det nye skoleår.
 Notits af 1). Der vedlægges et eksemplar af aftalen forsynet med dato og  

 Finansministeriets underskrift.
 Notits af 1). Der vedlægges kopi af aftalen.
 Notits af 1). Der vedlægges 3 kopier af aftalen.
Med venlig hilsen BH RAMMEAFTALE MELLEM FINANSMINISTERIET OG LÆRERNES CENTRALORGANISATION OM KOMMUNENS FOLKESKOLEPULJE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
Indledning § 1.  Med henblik på, at den enkelte kommune kan yde  

 individuelle lønforbedringer til tjenestemænd i folkeskolen, afsættes der til  

 hver kommune en pulje.
 Stk. 2.  Puljen anvendes ved aftale mellem  

 kommunalbestyrelsen og Danmarks Lærerforening (den lokale kreds).
Personkreds § 2.  Rammeaftalen omfatter tjenestemænd i folkeskolen  

 bortset fra skoledirektører og bortset fra tjenestemænd ved amtskommunale  

 skoler for vidtgående specialundervisning i folkeskolen.
Kommunens folkeskolepulje § 3.  Kommunens folkeskolepulje forhøjes pr. april  

 1989, således at kommunen fra 1. april 1989 i alt pr. år disponerer over  

 følgende pulje til individuelle lønforbedringer:
 Stk. 2.  I de i stk. 1 anførte beløb indgår de midler,  

 som i perioden 1987-89 måtte være aftalt anvendt til vederlæggelse af de  

 særlige arbejdsopgaver, som er anført i §§ 1-7 i rammeaftale af 11. september  

 1987 mellem Finansministeriet og Lærernes Centralorganisation, jf. § 6  

 nedenfor.
Lønforbedringsformer § 4.  Individuelle lønforbedringer kan ydes i form af  

 engangsvederlag eller som personlige tillæg, der bortfalder senest ved  

 ledighed i stillingen.
 Stk. 2.  Lønforbedringer, ydet efter denne rammeaftale,  

 er ikke-pensionsgivende og fastsættes som et antal enheder a 100 kr. i  

 grundbeløb pr. 1. oktober 1984.
 Stk. 3.  Grundbeløb reguleres som særlige tillæg til  

 tjenestemænd i overensstemmelse med den til enhver tid gældende aftale mellem  

 Finansministeriet og Centralorganisationernes Fællesudvalg om justering af  

 tjenestemandslønninger.
Procedure § 5.  Forslag om anvendelse af puljen kan fremsættes  

 af såvel kommunalbestyrelsen som af Danmarks Lærerforening (den lokale  

 kreds). Forslag fremsættes skriftligt.
 Stk. 2.  Forhandlingen af fremsatte forslag gennemføres  

 snarest muligt og senest 6 uger efter, at de er modtaget af den anden part.
 Stk. 3.  Forslag kan kun gennemføres, såfremt der ved  

 aftale er opnået enighed mellem parterne.
Anden anvendelse af puljen § 6.  Udover at anvende puljen til individuelle  

 lønforbedringer kan parterne indgå aftale om, at en del af puljen anvendes  

 til vederlag for særlige arbejdsopgaver (tilsyn mv.), jf. §§ 1-7 i  

 rammeaftale af 11. september 1987 mellem Finansministeriet og Lærernes  

 Centralorganisation om indgåelse af lokalaftaler mellem en kommune og  

 Danmarks Lærerforening (den lokale kreds) om vederlag for særlige  

 arbejdsopgaver (tilsyn mv.).
Stk. 2.  Indgås en sådan aftale, nedsættes puljen med  

 det antal enheder, som overføres.
Ved anvendelsen af de overførte enheder  

 finder reglerne i den i stk. 1 nævnte aftale anvendelse.
 Stk. 3.  Beløb, som er overført i perioden 1987-89, må  

 sammen med beløb overført efter 1. april 1989 til enhver tid højst udgøre 2/3  

 af den pr. 1. april 1989 til kommunerne meddelte pulje, jf. de i § 3 anførte  

 beløb.
 Stk. 4.  Enheder fra kommunens folkeskolepulje, der er  

 anvendt til vederlag for tilsyn med eleverne i frikvartererne, tilbageføres  

 til kommunens folkeskolepulje, hvis tilsynet bortfalder som beskrevet i § 12,  

 stk. 3, i rammeaftalen af 11. september 1987 mellem Finansministeriet og  

 Lærernes Centralorganisation.
Forhøjelse af puljen § 7.  Såfremt kommunalbestyrelsen og Danmarks  

 Lærerforening (den lokale kreds) indgår en aftale efter reglerne i § 13, stk.  

 3, i rammeaftale af 11. september 1987 mellem Finansministeriet og Lærernes  

 Centralorganisation om at overføre et antal enheder fra kommunens pulje til  

 vederlag for særlige arbejdsopgaver til kommunens folkeskolepulje, forhøjes  

 folkeskolepuljen med det overførte antal enheder.
 Stk. 2.  Ved anvendelse af de overførte enheder finder  

 reglerne i nærværende rammeaftale anvendelse.
Opgørelse af forbruget § 8.  Kommunen foretager hvert år pr. 31. marts en  

 opgørelse over årets puljeforbrug.
Opgørelsen omfatter perioden 1. april -  

 31. marts.
 Stk. 2.  Meddelelse om puljens størrelse, herunder  

 eventuelle reguleringer efter §§ 6 og 7, og puljeforbruget sendes til  

 Undervisningsministeriet hvert år pr. 1. april.
 Ikrafttræden mv.
 § 9.  Rammeaftalen har virkning fra 1. april 1989.
 Stk. 2.  Samtidig ophæves aftale af 4. december 1987  

 mellem Finansministeriet og Lærernes Centralorganisation om lokal  

 kommunepulje til øget fleksibilitet i lønfastsættelsen i folkeskolen.
København, den 5. juli 1989 Lærernes Centralorganisation Martin Rømer Finansministeriet P.M.V.
 E.B.
