 I medfør af § 12, stk. 1, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992, som ændret ved lov nr. 380 af 18.  

 maj 1994, og § 9, stk. 1, og § 72, stk. 2, i lov nr. 279 af 6. juni 1984 om  

 apoteksvirksomhed, som ændret ved lov nr. 451 af 1. juni 1994, fastsættes:
§ 1.  En dyrlæge, der har etableret sig i et andet EU-  

 eller EØS-land, må til brug for dyr, den pågældende har i behandling, her til  

 landet medbringe veterinære farmaceutiske specialiteter (lægemidler), for  

 hvilke Sundhedsstyrelsen ikke har udstedt markedsføringstilladelse.
Dette  

 gælder dog ikke sera og vacciner.
 § 2.  Udvalget og mængden af lægemidler, der  

 medbringes, må ikke overstige, hvad der er nødvendigt for at imødekomme et  

 normalt dagligt behov.
 § 3.  Det enkelte lægemiddels sammensætning skal  

 kvantitativt og kvalitativt svare til sammensætningen af et lægemiddel,  

 hvortil Sundhedsstyrelsen har udstedt markedsføringstilladelse.
 Stk. 2.  Lægemidlet skal være omfattet af en gyldig  

 markedsføringstilladelse udstedt af de kompetente myndigheder i det land,  

 hvor dyrlægen har etableret sig.
 Stk. 3.  Lægemidlet skal transporteres af dyrlægen i den  

 originale pakning.
 Stk. 4.  Dyrlægen skal på forlangende kunne dokumentere,  

 at betingelserne i stk. 1 og 2 er opfyldt.
§ 4.  Dyrlægen må kun udlevere lægemidler, indført  

 efter bestemmelserne i denne bekendtgørelse, til brug for dyr, den pågældende  

 har i behandling, og kun i sådanne mængder, som er nødvendige for at afslutte  

 behandlingen af dyrene.
Lægemidlerne må kun udleveres til personer, som ejer  

 eller har ansvaret for de dyr, der behandles, og kun i den udstrækning, det  

 efter de til enhver tid herom gældende regler er tilladt at udlevere  

 lægemidlerne til disse personer.
 § 5.  Med bøde straffes den, der overtræder § 3, stk.  

 4, eller § 4.
 § 6.  Bekendtgørelsen træder i kraft den 1. januar  

 1995.
Sundhedsstyrelsen, den 30. november 1994 Knud Kristensen / Per Frandsen (* 1) Denne bekendtgørelse indeholder bestemmelser, der gennemfører  

 Rådsdirektiv 90/676/EØF (EF Tidende L 173/15).
