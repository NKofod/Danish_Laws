Bindende forhåndsbesked  

 Repo-forretninger LR af 23/2 1999 Reference KGL § 1 LV A.D.2.18.2 Spørgsmål Svar Ad 1 	Ja, for så vidt angår den oprindelige  

 handel, men ikke for den efterfølgende handel til ud-  

               ligning af udtrækningen.
 Ad 2 	Ja, for så vidt angår den del der  

 faktisk tilbageleveres.
Sagsfremstilling Det skal indledningsvis bemærkes, at banken har  

 forespurgt på vegne af en nærmere defineret gruppe af kunder.
Om  

 baggrunden for anmodningen har banken blandt andet oplyst  

 følgende.
 Banken vil tilbyde kunderne adgang til at rejse likviditet  

 via kundernes obligationsbeholdninger, der ligger i depot i banken, ved  

 indgåelse af repo-forretninger.
 Alternativet til brug af repo-forretninger kunne  

 være enten afvikling af kundernes fondsbeholdninger eller  

 belåning af værdipapirerne.
Kunderne fremskaffer likviditet ved på en given dato  

 (f.eks. den 1. juli 1998) at sælge en post obligationer til banken til  

 en aftalt kurs (typisk markedskursen på handelsdagen). Samtidig aftales  

 det, at kunden (tilbage)køber en identisk post obligationer til  

 levering på en fremtidig dato (f.eks. den 1. oktober 1998) til en  

 aftalt terminskurs.
Både salg og genkøb registreres i  

 Værdipapircentralen.
En sådan låneforretning har i de senere  

 år været et af de væsentligste finansieringsinstrumenter  

 på penge- og kapitalmarkedet og kan sidestilles med lån mod  

 sikkerhed i værdipapirer, hvor lånets udbetaling modsvares af det  

 kontante salg, og hvor hovedstol og renter tilbagebetales i form af det  

 aftalte terminskøb.
Den udbredte brug af repo-forretninger skyldes, at  

 långiver   i modsætning til en mere traditionel belåning af  

 værdipapirer   kan disponere over de pågældende  

 værdipapirer i låneperioden.
Kursen i forbindelse med det kontante salg   og dermed  

 værdipapirernes belåningsværdi   fastsættes med  

 udgangspunkt i de aktuelle markedskurser på de pågældende  

 værdipapirer, mens den aftalte terminskurs fastsættes  

 således, at den fastlagte forrentning vil afspejle  

 markedsvilkårene for lån med en løbetid svarende til  

 længden af terminshandlen.
Kursrisikoen vedrørende de i  

 forretningen omhandlede værdipapirer er i hele forløbet kundens,  

 idet de solgte papirer er aftalt genkøbt til en på forhånd  

 fastlagt kurs.
Den enkelte kunde kan således ikke i repo-forretningens  

 løbetid udnytte kursudsving på det pågældende papir,  

 men må afvente til repo-periodens udløb.
Ved lån mod  

 sikkerhed i en obligationsbeholdning vil låntager ligeledes have hele  

 kursrisikoen på beholdningen.
Banken vil tilbyde de enkelte kunder en ramme for  

 repo-forretninger.
Rammeaftalen er uigenkaldelig for banken og giver kunderne  

 mulighed for at fremskaffe likviditet inden for en periode på 364 dage.  

 Perioden skyldes banktekniske forhold.
Forhandling om indgåelse af ny  

 rammeaftale vil kunne foregå efter udløb af en periode.
 Repo-forretningens løbetid vil maksimalt  

 strække sig frem til obligationens førstkommende termin for  

 betaling af renter, f.eks. vil repo-forretningen for en obligation med termin  

 den 1. oktober løbe til og med den 30. september, hvorefter  

 obligationerne vil blive tilbageoverdraget til kunden pr. den 1. oktober.  

 Løbetiden vil således afhænge af om repo-forretningen er  

 indgået på baggrund af en beholdning af statsobligationer med en  

 årlig rentetermin eller på baggrund af  

 kreditforeningsobligationer med kvartårlige renteterminer.
I forbindelse med låneudbetalingen indgår de  

 omfattede obligationer som en del af bankens egenbeholdning hos  

 Værdipapircentralen.
Det er ikke muligt efterfølgende at  

 identificere de enkelte obligationer.
Banken kan i forvejen have en  

 beholdning, som de omfattede obligationer bliver en del af, og banken kan  

 handle med de pågældende obligationer undervejs, så  

 beholdningen varierer.
Såfremt der er tale om en obligationsserie, hvor der  

 i låneperioden ikke sker en udtrækning, skaber dette ikke noget  

 problem.
Hvis der derimod er tale om en obligationsserie, hvor der sker en  

 udtrækning, er det imidlertid ikke umiddelbart muligt at udpege, hvor  

 mange af de udtrukne obligationer, der hidrører fra den enkelte kunde.  

 Dermed opstår problemet med, hvilke obligationer, der skal  

 tilbageleveres   eller sagt med andre ord, hvor mange henholdsvis  

 ikke-udtrukne og udtrukne obligationer, der skal leveres tilbage.
 Variant 1.
En mulighed er, at banken kun tilbageleverer ikke-udtrukne  

 obligationer.
Herefter vil de obligationer der udtrækkes være fra  

 bankens egen beholdning, hvorfor banken leverer dem til kreditforeningen.
Da  

 banken imidlertid ikke ønsker at bære udtrækningsrisikoen  

 skal kunden godtgøre banken den forpligtelse som banken får  

 overfor kreditforeningen ved at sælge en post obligationer med  

 valør samme dag som udtrækningen har valør til kurs 100  

 svarende til den mængde af forbundets obligationer der er udtrukket.
Da  

 dette ikke kan opgøres eksakt anvendes i stedet den gennemsnitlige  

 udtrækningsprocent.
Udtrækningsprocenten udtrykker den andel af den  

 samlede obligationsserie der vil blive indfriet.
Den offentliggøres  

 på publiceringsdatoen, der ligger noget før selve  

 udtrækningen.
Udtrækning sker efter et lodtrækningssystem,  

 hvorfor udtrækningsprocenten ikke angiver hvor mange obligationer den  

 enkelte kunde ville få udtrukket, havde de beholdt obligationerne, men  

 alene hvor mange de i gennemsnit ville få udtrukket.
Eksempel Kunde Bank Kreditforening 01.07.1998 Nominelt spotbeløb -10.000.000 10.000.000 01.10.1998 Nominelt terminsbeløb 10.000.000 -10.000.000 01.10.1998 Sandsynlig udtrækning -1.779.000 1.779.000 01.10.1998 Udligning udtrækning -1.779.000 1.779.000 Total Nominelt -1.779.000 0 1.779.000 Variant 2.
En anden mulighed er at bankens tilbagesalgsforpligtelse  

 nedskrives med de udtrukne obligationer svarende til den gennemsnitlige  

 udtrækningsprocent.
Slutresultatet er således det samme som i  

 variant 1, jf. eksemplerne, men der anvendes kun én afregnende handel  

 mod to i variant 1.
Eksempel Kunde Bank Kreditforening 01.07.1998 Nominelt spotbeløb -10.000.000 10.000.000 01.10.1998 Nominelt terminsbeløb 8.221.000 -8.221.000 01.10.1998 Sandsynlig udtrækning -1.779.000 1.779.000 Total Nominelt -1.779.000 0 1.779.000 Banken har oplyst, at der ikke foreligger regnskabsregler  

 eller regnskabsstandarder for kundernes regnskabsmæssige behandling af  

 de her omhandlede repo-forretninger eller af repo-forretninger i det hele  

 taget.
 Banken selv er af den opfattelse, at  

 spørgsmålene skal besvares bekræftende, idet den  

 skatteretlige praksis efter deres opfattelse kan refereres således:
 Efter indførelsen af reglerne om finansielle  

 kontrakter i den dagældende kursgevinstlovs § 8 C pr. 1. juli 1991 var  

 det skattemyndighedernes opfattelse, at en repo-forretning  

 skattemæssigt måtte anses for at bestå af et (spot)salg og  

 en indgåelse af en terminskontrakt om tilbagekøb af det netop  

 solgte.
 Dette  synspunkt blev fastslået i en bindende  

 forhåndsbesked fra Ligningsrådet i 1992 (TfS 1993, 68).
 Imidlertid blev synspunktet i den konkrete  

 forespørgsel tilsidesat af Landsskatteretten, der i sin kendelse i  

 anledning af klagen over den anførte bindende forhåndsbesked  

 (TfS 1995, 48) tiltrådte det spørgende pengeinstituts synspunkt  

 om, at de to aftaler var så nært forbundne, at der  

 skattemæssigt var tale om en låneaftale med tilhørende  

 sikkerhedsstillelse i de pågældende papirer.
 Det bemærkes, at den pågældende bindende  

 forhåndsbesked vedrørte et pengeinstitut, men klassifikationen  

 synes at være repo-forretninger generelt.
 I Ligningsvejledningen 1997 (A.D.2.6.2.) refereres  

 Landsskatterettens kendelse da også som generelt gældende og ikke  

 kun at vedrøre pengeinstitutter.
 At de planlagte repo-forretninger vil omfatte  

 værdipapirer med udtrækning i modsætning til den afgjorte  

 landsskatteretssag, hvor der var tale om repo-forretninger i repo-perioden,  

 gør efter bankens opfattelse ingen forskel på den  

 skattemæssige behandling.
 Det bemærkes særskilt, at de i denne  

 forespørgsel anførte repo-forretninger jo netop skal fungere  

 som lån med de underliggende obligationer som sikkerhedsstillelse, og  

 det er derfor bankens opfattelse, at praksis efter den anførte  

 landsskatteretskendelse også må gælde for de berørte  

 kunder.
 Spørgsmål 1.
Det er Ligningsrådets opfattelse, at den rene  

 repo-forretning kun vedrører de oprindelige  

 køb/salg-forretninger.
Disse vil skattemæssigt skulle behandles  

 som lån/udlån i henhold til Landsskatterettens kendelse  

 offentliggjort i TfS 1995, 48.
 Der er herved henset til, at formålet med  

 repo-forretningerne er lån/udlån, at der er indbyrdes  

 sammenhæng mellem dispositionerne i forretningerne, at forretningerne  

 ikke er forbundet med nogen kursrisiko, samt at der handles identiske poster  

 af obligationer.
 At repo-forretningerne løber over  

 publiceringstidspunktet kan ikke tillægges betydning, idet der handles  

 og leveres identiske poster af obligationer.
 Derimod vil det efterfølgende salg af obligationer  

 fra kunden til banken være repo-forretningen uvedkommende og skal  

 skattemæssigt behandles som køb/salg.
 Spørgsmål 2.
 Det er Ligningsrådets opfattelse, at der skal  

 skelnes mellem den for hvilken der sker tilbagelevering, og den resterende  

 del.
 For den del der leveres tilbage vil der som ovenfor  

 være tale om repo-forretninger, der skattemæssigt behandles som  

 lån/udlån.
Derimod vil den del der ikke tilbageleveres være at  

 anse for køb/salg.
Der er herved henset til, at der netop ikke  

 tilbageleveres det der er lånt.
