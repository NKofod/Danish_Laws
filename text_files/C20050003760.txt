Vejledning  

 om reglerne i lov om landbrugsejendomme 1. Indledning Formålet med denne vejledning er at beskrive, hvordan reglerne i  

 lov om landbrugsejendomme (lov nr. 435 af 9. juni 2004) finder anvendelse ved  

 erhvervelse af hele landbrugsejendomme eller dele af landbrugsejendomme, ved  

 supplering af landbrugsejendomme, ved ophævelse af landbrugspligt og ved  

 forpagtning  

 mv.
Vejledningen retter sig primært mod de situationer, hvor  

 erhvervelse mv. kan ske uden tilladelse fra jordbrugskommissionen på grundlag  

 af en erklæring fra erhververen eller fra en praktiserende landinspektør.
I  

 vejledningen er der en gennemgang af de begreber mv., der anvendes i  

 forbindelse med afgivelse af erklæring mv.
 I bilag 1 er der en oversigt over indholdet i vejledningen.
 1.1. Oversigt over lovens regler mv.
 I medfør af lov om landbrugsejendomme er der udstedt følgende  

 bekendtgørelser, cirkulærer og vejledninger:
 -  

 	  

 Bekendtgørelse nr.  

 823 af 2. oktober 2002 om jordbrugsanalyser og landbrugsplanlægning m.v.
 -  

 	  

 Bekendtgørelse nr.  

 863 af 19. august 2004 om regionale jordbrugskommissioner mv.
 -  

 	  

 Bekendtgørelse nr.  

 865 af 19. august 2004 om dokumentation og tinglysning mv. af dokumenter  

 vedrørende landbrugsejendomme.
 -  

 	  

 Bekendtgørelse nr. 421  

 af 3. juni 2005 om reglerne i lov om landbrugsejendomme.
 -  

 	  

 Bekendtgørelse nr. 420  

 af 3. juni 2005 om landinspektørerklæringer i henhold til lov om  

 landbrugsejendomme.
 -  

 	  

 Cirkulære nr. 36 af 3.  

 juni 2005 om lov om landbrugsejendomme.
 -  

 	  

 Cirkulære nr. 35 af 3.  

 juni 2005 om varetagelse af de jordbrugsmæssige interesser under region-,  

 kommune- og lokalplanlægningen mv.
 -  

 	  

 Vejledning nr. 34 af  

 3. juni 2005 om kommunalbestyrelsernes medvirken ved administration af lov om  

 landbrugsejendomme.
 Reglerne om husdyrhold og arealkrav er opretholdt med hjemmel i  

 § 7, stk. 3, og stk. 5, nr. 1 og 2, i den tidligere landbrugslov, jf.  

 lovbekendtgørelse nr. 598 af 15. juli 1999. Disse regler fremgår af:
 -  

 	  

 Bekendtgørelse nr.  

 824 af 2. oktober 2002 om husdyrhold og arealkrav m.v.
 -  

 	  

 Vejledning nr. 97 af  

 15. oktober 2002 om husdyrhold og arealkrav m.v.
Bekendtgørelserne fastlægger bindende regler for borgeren som  

 supplement til lovens regler, mens cirkulæret om lov om landbrugsejendomme  

 fastlægger regler for jordbrugskommissionernes skønsudøvelse i forbindelse  

 med  

 behandling af ansøgninger om dispensation fra lovens regler.
Cirkulæret om  

 varetagelse af de jordbrugsmæssige interesser under region-, kommune- og  

 lokalplanlægningen mv. fastlægger rammer for kommunernes, amternes og  

 jordbrugskommissionernes varetagelse af de jordbrugsmæssige interesser ved  

 den  

 kommunale planlægning og ved konkrete projekter mv.
Der er endvidere udarbejdet en række erklæringsskemaer, der skal  

 anvendes i forbindelse med erhvervelse mv. af en landbrugsejendom.
Skemaerne  

 findes på direktoratets hjemmeside (  

  

 www.dffe.dk  

  

 eller www.landbrugsloven.dk), hvor der også er en oversigt over de  

 forskellige  

 skemaer.
 1.2. Lovens formål mv.
Lov om landbrugsejendomme har til formål at 1)  

 	  

 sikre en forsvarlig  

 og flersidig anvendelse af landbrugsejendomme under hensyn til  

 jordbrugsproduktion,  

 natur, miljø og landskabelige værdier, 2)  

 	  

 sikre en bæredygtig  

 udvikling af jordbrugserhvervene og en forbedret konkurrenceevne i disse  

 erhverv, 3)  

 	  

 tilgodese bosætning  

 og udvikling i landdistrikterne og 4)  

 	  

 bevare selvejet som  

 den overvejende besiddelses- og driftsform i jordbruget samt sikre det  

 fornødne  

 produktionsgrundlag for jordbrugserhvervene.
 Loven regulerer struktur- og ejerformer i jordbruget, mens  

 driften af landbrugsjorder til jordbrugsformål omfattes af lov om drift af  

 landbrugsjorder, jf. lov nr. 434 af 9. juni 2004.
 Lov om landbrugsejendomme indeholder regler om, hvornår en  

 ejendom er noteret som en landbrugsejendom, og hvornår landbrugspligten kan  

 ophæves.
Loven fastsætter også regler for personers og selskabers  

 erhvervelse af landbrugsejendomme samt regler for offentlige myndigheders,  

 vandforsyningsanlægs og fondes erhvervelse af landbrugsejendomme eller dele  

 heraf.
Loven fastsætter desuden regler for, i hvilket omfang en  

 landbrugsejendom kan være uden beboelsesbygning.
 Loven indeholder endvidere regler om samdrift og forpagtning af  

 landbrugsejendomme samt regler om omlægning af jorder mellem  

 landbrugsejendomme  

 og om oprettelse af nye landbrugsejendomme.
1.3. Landbrugsejendomme Reglerne i lov om landbrugsejendomme gælder for ejendomme, der  

 er noteret som en landbrugsejendom i Kort- og Matrikelstyrelsens  

 matrikelregister, jf. definitionen på en landbrugsejendom i lovens § 2.
Registreringen i matrikelregistret svarer normalt til  

 ejendommens registrering i kommunens ejendomsregister og registreringen i  

 tingbogen.
Hvis der er uoverensstemmelse mellem disse registreringer, er det  

 ifølge lovens definition på en landbrugsejendom registreringen i matriklen,  

 der  

 er den afgørende.
En ejendom, der er noteret som en landbrugsejendom, er  

 undergivet landbrugspligt.
Herved forstås, at en sådan ejendom er omfattet af  

 reglerne i lov om landbrugsejendomme.  

 Areal  

 er,  

 der ikke er noteret som en landbrugsejendom, betegnes ofte som frie jorder.
 Præstegårde er normalt ikke noteret som landbrugsejendomme, og  

 de er derfor som udgangspunkt ikke omfattet af lovens regler, jf. dog afsnit  

 5.3.
1.4. Forhold der ikke kræver tilladelse Loven giver rammer for dispositioner, der kan gennemføres, uden  

 at det er nødvendigt at søge om tilladelse fra jordbrugskommissionen.
I en række situationer, hvor lovens erhvervelsesbetingelser  

 umiddelbart er opfyldt, kan erhvervelse af landbrugsejendomme eller dele af  

 landbrugsejendomme således ske uden tilladelse fra jordbrugskommissionen.
I  

 disse situationer skal erhververen erklære sig om opfyldelse af lovens regler  

 på et særligt skema, jf. nedenfor afsnit 2.1 og 2.2.
Tilsvarende gælder, at ophævelse af landbrugspligt, fraskillelse  

 af en landbrugsejendoms beboelsesbygning eller omlægning af jorder mellem  

 landbrugsejendomme kan ske uden tilladelse, hvis lovens betingelser  

 umiddelbart  

 er opfyldt.
I disse situationer skal en praktiserende landinspektør afgive  

 erklæring  

 herom på et særligt skema, jf. nedenfor afsnit 2.2 og 2.3 og afsnit 6, 7 og 8 1.5. Ansøgning om tilladelse Hvis lovens regler ikke er opfyldt, er det nødvendigt med en  

 tilladelse efter lov om landbrugsejendomme.
Ansøgning om tilladelse skal  

 sendes  

 til jordbrugskommissionen i det pågældende amt (eventuelt Bornholms Kommune),  

 jf. § 1, stk. 2, og § 5 i bekendtgørelse nr. 863 af 19. august 2004 om  

 regionale  

 jordbrugskommissioner mv.
 På Direktoratet for FødevareErhvervs hjemmeside (  

  

 www.dffe.dk  

  

 eller www.landbrugsloven.dk) findes  

 der en oversigt over jordbrugskommissionernes adresser og telefonnumre.
 Ansøgning om dispensation fra reglerne om landmandsselskaber  

 efter lovens § 20, stk. 10, og ansøgning om forhåndsgodkendelse af fonde  

 efter  

 lovens § 24, stk. 3, skal sendes til Direktoratet for FødevareErhverv,  

 Nyropsgade  

 30, 1780 København V.
 Ansøgning om tilladelse til at erhverve adkomst på en  

 landbrugsejendom i landzone eller til forpagtning af en landbrugsejendom  

 eller  

 en del af en landbrugsejendom skal indsendes inden 4 uger efter, at der er  

 indgået aftale om køb eller forpagtning, jf. lovens § 40. Fristen på 4 uger  

 regnes fra det tidspunkt, hvor der er indgået en for parterne bindende  

 aftale,  

 uanset om der til aftalen er knyttet betingelser.
 En ansøgning skal ifølge § 28 i bekendtgørelse om reglerne i lov  

 om landbrugsejendomme indeholde:
1)  

 	  

 Angivelse  

 af, hvilke betingelser i lov om landbrugsejendomme, der ikke er opfyldt, og  

 oplysning om særlige forhold, der kan begrunde en tilladelse.
Hvis der er  

 tale  

 om erhvervelse af en landbrugsejendom, kan det tidligere nævnte  

 erhvervelsesskema anvendes ved ansøgningen.
 2)  

 	  

 Oplysning om ejendommens adresse,  

 matrikelbetegnelse og samlede areal, f.eks. ejendomsattest fra kommunen eller  

 matrikeludskrift fra Kort- og Matrikelstyrelsen.
 3)  

 	  

 Oplysning om ejerens navn, personnummer og  

 adresse og tilsvarende oplysninger om en eventuel køber eller forpagter.
4)  

 	  

 Oversigtskort, der viser de berørte ejendomme  

 og arealer, jf. § 7 i bekendtgørelsen om landinspektørerklæringer i henhold  

 til  

 lov om landbrugsejendomme.
Dette gælder dog ikke ved ansøgning om  

 dispensation  

 fra personlige betingelser som f.eks. bopælskrav, uddannelseskrav mv.
 5)  

 	  

 Oplysning om, hvorvidt dele af ejendommen  

 ligger i byzone eller sommerhusområde.
 6)  

 	  

 Oplysning om fradragsarealer efter lovens §  

 12, stk. 5, jf. afsnit 3.8, hvis ansøgningen vedrører dispositioner, hvor der  

 er behov for, at der kan ske fradrag af arealer.
 2. Oversigt over  

 erhvervelsessituationer mv.
2.1. Hele landbrugsejendomme Efter reglerne i lov om landbrugsejendomme kan en eller flere  

 personer frit erhverve (dvs. købe eller arve) en landbrugsejendom, hvis  

 lovens  

 erhvervelsesbetingelser (lovens §§ 12-16) er opfyldt.
Et landmandsselskab og  

 visse andre juridiske personer (offentlige myndigheder, fonde,  

 vandforsyningsanlæg)  

 kan også frit erhverve en landbrugsejendom, hvis betingelserne i lovens §§  

 20-24 er opfyldt.
I forbindelse med erhvervelsen skal der udfyldes et særligt  

 skema, der omhandler den pågældende erhvervelsessituation.
Offentlige  

 myndigheder skal dog ikke udfylde et skema i forbindelse med erhvervelse af  

 en  

 landbrugsejendom.
 På Direktoratet for FødevareErhvervs hjemmeside (  

  

 www.dffe.dk eller  

 www.landbrugsloven.dk  

  

 ) findes der en oversigt over de forskellige  

 erhvervelsessituationer og de skemaer, der skal benyttes i de forskellige  

 situationer.
Erhvervelsesskemaerne på direktoratets hjemmeside kan udfyldes  

 elektronisk og udskrives.
Der findes således ikke længere fortrykte skemaer,  

 men hvis en erhverver mv. ikke har mulighed for at printe skemaer selv, kan  

 der  

 bestilles relevante skemaer hos direktoratet,  

 Areal  

 kontoret  

 (på telefon 33 95 82 01 eller mail areal@dffe.dk).
Hvis erhvervelsesbetingelserne alle er opfyldt, skal  

 erklæringsskemaet i udfyldt og underskrevet stand sendes til kommunen sammen  

 med  

 skødet.
Hvis skemaet er udfyldt korrekt, påtegner kommunen skødet om, at  

 erhververen har afgivet erklæring om opfyldelse af lovens  

 erhvervelsesbetingelser,  

 jf. vejledningen om kommunalbestyrelsernes medvirken ved administration af  

 lov  

 om landbrugsejendomme.
Skødet vil herefter kunne tinglyses i relation til  

 reglerne i lov om landbrugsejendomme.
Erhvervelsesreglerne i lovens §§ 12-16 gælder også for  

 erhvervelse af landbrugsejendomme, der er uden beboelsesbygning, og disse  

 ejendomme kan således erhverves uden tilladelse fra jordbrugskommissionen,  

 hvis  

 lovens regler er opfyldt.
Det er en forudsætning, at erhververen i forvejen  

 ejer en landbrugsejendom med beboelsesbygning, hvorfra bopælskravet kan  

 opfyldes.
Reglerne om erhvervelse af landbrugsejendomme uden beboelsesbygning  

 er nærmere beskrevet i afsnit 3.4.
 Hvis en erhverver ikke opfylder lovens erhvervelsesbetingelser,  

 kan erhvervelsen kun ske med tilladelse efter lov om landbrugsejendomme.
 Hvis der er tale om erhvervelse af en restejendom (med  

 landbrugspligt), som fremkommer i forbindelse med, at en del af ejendommens  

 jorder afhændes til anden side, f.eks. ved arealoverførsel, skal det ved  

 tinglysning af adkomst på restejendommen dokumenteres, at lovens  

 erhvervelsesregler er opfyldt.
Erklæringen om erhvervelsesreglerne i loven kan som udgangspunkt  

 først udfyldes af erhververen og påtegnes af kommunen  

  

 efter  

  

 , at de matrikulære forandringer som følge af udstykning mv.  

 er registreret i matriklen.
Hvis en erhverver imidlertid ønsker at få sit  

 skøde  

 på restejendommen indført i tingbogen,  

  

 inden  

  

 de matrikulære forandringer som følge af udstykning mv. er registreret i  

 matriklen, kan erhververen dog udfylde skemaet og få det påtegnet i kommunen,  

 hvis en praktiserende landinspektør kan afgive attestation om restejendommens  

 fremtidige areal.
2.2. Dele af landbrugsejendomme Erhvervelse af en del (et areal) af en landbrugsejendom  

 forudsætter, at der gennemføres en matrikulær ændring af ejendommen ved  

 udstykning, arealoverførsel mv.
Der kan bl.a. være tale om erhvervelse af et  

 areal uden landbrugspligt (normalt under 2 ha) eller erhvervelse af et areal  

 på  

 mere end 2 ha som en landbrugsejendom uden beboelsesbygning (1 ha svarer til  

 10.000 m2  

 eller 1,81 tønde land).
Udstykning mv. af en del af en landbrugsejendom kan i mange situationer  

 ske på grundlag af en erklæring fra en praktiserende landinspektør, dvs. uden  

 tilladelse fra jordbrugskommissionen, jf. bekendtgørelsen om  

 landinspektørerklæringer mv.
I afsnit 6-8 er der en nærmere gennemgang af,  

 hvilke forhold der skal iagttages i forbindelse med disse erklæringssager.
 Hvis betingelserne for udstykning mv. på grundlag af en  

 erklæring fra en landinspektør ikke er opfyldt, kan udstykning mv. kun ske  

 med  

 tilladelse efter lov om landbrugsejendomme.
2.3. Supplering af en landbrugsejendom Sammenlægning af landbrugsejendomme eller arealoverførsel af en  

 del af en landbrugsejendom til en anden landbrugsejendom forudsætter, at  

 lovens  

 regler for omlægning af jorder er opfyldt.
Disse regler findes i lovens § 29.  

 Omlægning af jorder mellem landbrugsejendomme (supplering) kan i mange  

 tilfælde  

 ske på grundlag af en erklæring fra en praktiserende landinspektør, jf.  

 bekendtgørelsen om landinspektørerklæringer og nedenfor afsnit 8.
Reglerne om arealoverførsel kan også anvendes, når en hel landbrugsejendom  

 overdrages og samtidig ønskes overført til en anden landbrugsejendom.
Dette  

 vil  

 f.eks. kunne være aktuelt ved erhvervelse af en hel landbrugsejendom til  

 supplering efter reglerne for supplering af en hovedejendom, jf. afsnit 8.3.
 Hvis betingelserne for supplering mv. på grundlag af en  

 erklæring fra en landinspektør ikke er opfyldt, kan suppleringen kun ske med  

 tilladelse efter lov om landbrugsejendomme.
2.4. Samdrift og forpagtning Samdrift og forpagtning reguleres af reglerne i lovens §§ 26-28.  

 Hvis betingelserne i lovens §§ 26-28 er opfyldt, kan samdrift og forpagtning  

 ske uden tilladelse efter lov om landbrugsejendomme.
En kontrakt mv. om forpagtnings-, leje- eller brugsforhold  

 vedrørende en landbrugsejendom eller en del af en landbrugsejendom skal for  

 at  

 kunne tinglyses enten indeholde en erklæring afgivet af både ejer og  

 forpagter  

 (lejer eller bruger) om, at kontrakten kan indgås uden tilladelse, eller være  

 ledsaget af en tilladelse, jf. § 5, stk. 1, i bekendtgørelse om dokumentation  

 og tinglysning mv. af dokumenter vedrørende landbrugsejendomme.
Der er ikke  

 udarbejdet særlige erklæringsskemaer til brug ved tinglysning af  

 forpagtningsaftaler  

 mv.
 I afsnit 9 er der en nærmere beskrivelse af reglerne om samdrift  

 og forpagtning mv.
3. Personers erhvervelse af  

 landbrugsejendomme i landzone I dette afsnit omtales og defineres de nødvendige grundbegreber,  

 der anvendes i forbindelse med personers erhvervelse af en landbrugsejendom.
3.1. Fast bopæl Kravet i lovens § 8, jf. §§ 12-16, om, at en person skal have  

 fast bopæl på en landbrugsejendom, forudsætter, at den pågældende reelt bor  

 på  

 ejendommen og overnatter på denne, medmindre der foreligger særlige  

 forbigående  

 omstændigheder.
Den pågældende skal samtidig være tilmeldt kommunens  

 folkeregister som boende på ejendommen, således at denne tjener som  

 hovedbopæl  

 i skattemæssig forstand, jf. herved § 2, stk. 1, i lov om kommunal  

 indkomstskat  

 (lovbekendtgørelse nr. 199 af 24. marts 2003). Der kan henvises til § 2 i  

 bekendtgørelsen om reglerne i lov om landbrugsejendomme.
 Kravet om fast bopæl på en landbrugsejendom skal normalt  

 opfyldes fra den beboelsesbygning, der er omfattet af reglerne i lovens § 9,  

 jf. afsnit 3.3 om stuehuset.
Bopælskravet kan dog også opfyldes fra en anden beboelsesbygning  

 på ejendommen, hvis denne beboelsesbygning har en passende størrelse og  

 karakter, og beboelsen ligger inden for en luftlinjeafstand på 2 km fra  

 ejendommens beboelsesbygning efter lovens § 9. Den omtalte beboelsesbygning  

 (f.eks. et parcelhus) skal således være sammenlagt med landbrugsejendommen,  

 således at den ikke kan afhændes uden udstykning.
Ved anvendelse af lovens  

 regler om samdrift, sammenlægning og erhvervelse af landbrugsejendomme  

 beregnes  

 afstanden dog til den beboelsesbygning (stuehuset), der er omfattet af lovens  

 §  

 9.
Hvis bopælskravet opfyldes fra en ejendom i udlandet, kan  

 erhvervelse ikke ske ved erklæring, idet lovens definition af  

 jordbrugsbedrifter alene omfatter ejendomme i Danmark.
Jordbrugskommissionen  

 vil i sådanne tilfælde skulle vurdere, om den udenlandske jordbrugsbedrift  

 svarer til den for danske ejendomme gældende definition.
 Hvis der er tvivl om, hvorvidt en person rent faktisk bor på  

 ejendommen, vil der bl.a. blive lagt vægt på, om den pågældende normalt  

 overnatter på ejendommen og har rådighed over en beboelse, der kan anvendes  

 til  

 helårsbeboelse for en familie med sædvanlig husførelse, om familien bor på  

 ejendommen, om den pågældende har sit bohave på ejendommen, og om der føres  

 normal husholdning.
Kravet om fast bopæl i lovens §§ 12-16 skal opfyldes af en  

 erhverver i mindst 8 år fra det tidspunkt, hvor forpligtelsen indtræder.  

 Bopælspligten skal opfyldes på den pågældende landbrugsejendom eller på en  

 anden landbrugsejendom, som den pågældende er ejer eller medejer af.  

 Bopælspligten  

 kan også opfyldes ved at have fast bopæl på en landbrugsejendom, som den  

 pågældendes ægtefælle eller samlever er ejer eller medejer af.
Ejeren kan  

 således som udgangspunkt frit vælge, hvilken landbrugsejendom, der ønskes  

 anvendt til opfyldelse af bopælskravet, jf. dog afsnit 3.10.
Kravet i lovens §§ 12-15 om, at erhververen inden 6 måneder,  

 henholdsvis 2 år efter erhvervelsen skal tage fast bopæl på ejendommen,  

 regnes  

 normalt fra det tidspunkt, hvor der er indgået en for parterne bindende  

 aftale  

 om erhvervelsen, f.eks. datoen for købsaftalen.
Ved arv regnes den i lovens §  

 14 nævnte frist for opfyldelse af bopælskravet fra tidspunktet for  

 arveudlægget.
 Ved køb af jord til supplering af en landbrugsejendom efter  

 reglerne i lovens § 29 indtræder der en ny 8 års bopælsforpligtelse, der skal  

 påbegyndes inden 6 måneder efter tidspunktet for Kort- og Matrikelstyrelsens  

 registrering af de matrikulære forandringer.
 Ved erhvervelse af en anpart i en landbrugsejendom kan  

 bopælskravet opfyldes af en anden medejer, den såkaldte  

 ankermand, jf. § 2,  

 stk. 4, i bekendtgørelsen om reglerne i lov om landbrugsejendomme og nedenfor  

 i  

 afsnit 3.16. Bopælskravet for en ny ankermand anses ikke for opfyldt ved, at  

 denne i en periode på 8 år har været medejer af den pågældende  

 landbrugsejendom, medmindre vedkommende i denne periode har haft fast bopæl  

 på  

 ejendommen.
Udover det bopælskrav, der gælder i forbindelse med erhvervelse  

 af en landbrugsejendom, gælder der et tilsvarende bopælskrav for den, der som  

 ejer eller forpagter driver en landbrugsbedrift, hvori der indgår en eller  

 flere landbrugsejendomme, eller for den, der som bestyrer varetager driften  

 for  

 ejerens eller forpagterens regning, jf. lovens § 8, stk. 2. Dette bopælskrav  

 skal også opfyldes, når ejendommen drives ved maskinstation, eventuelt ved en  

 pasningsaftale.
Bopælskravet i § 8, stk. 2, gælder uden tidsbegrænsning.
3.2. Samlever Ved en samlever forstås en person, der lever i et  

 ægteskabslignende forhold, der har bestået i mindst 2 år, eller hvor de  

 samlevende har fælles børn, jf. § 3 i bekendtgørelsen om reglerne i lov om  

 landbrugsejendomme.  

 Det er således en forudsætning, at de pågældende bor sammen og har samme  

 adresse i folkeregistret.
3.3. Stuehus En landbrugsejendom skal holdes forsynet med en passende  

 beboelsesbygning (stuehus), medmindre ejendommen ejes sammen med en anden  

 landbrugsejendom med beboelsesbygning, jf. lovens § 9, stk. 1, og § 4 i  

 bekendtgørelsen om reglerne i lov om landbrugsejendomme. Ægtefæller, der hver  

 ejer en eller flere landbrugsejendomme, skal hver eje mindst én  

 landbrugsejendom med beboelsesbygning.
Beboelsesbygningen på en landbrugsejendom (stuehuset) skal have  

 en sådan størrelse, udstyr og karakter, at den kan anvendes til  

 helårsbeboelse  

 for en familie med sædvanlig husførelse.
Ved nyopførelse skal  

 beboelsesbygningen  

 have et boligareal på mindst 120 m2.
 Ved udskiftning af beboelsesbygningen på en landbrugsejendom  

 skal en ny beboelse ligge hensigtsmæssigt i forhold til landbrugsejendommens  

 jorder, normalt i landzone og i direkte tilknytning til ejendommens jorder.  

 Dette gælder også ved supplering med en parcel med en eksisterende  

 beboelsesbygning,  

 f.eks. et parcelhus.
Hvis der på en landbrugsejendom er 2 beboelsesbygninger, f.eks.  

 hvor 2 landbrugsejendomme med beboelsesbygning er sammenlagt i deres helhed,  

 kræver det normalt ikke tilladelse at fraskille den ene beboelsesbygning.
Det  

 er dog en betingelse, at den tilbageblevne beboelsesbygning er passende for  

 ejendommen, og at beboelsesbygningen ligger hensigtsmæssigt i forhold til  

 ejendommens jorder.
 Hvis en landbrugsejendom f.eks. er matrikulært lagt sammen med  

 et parcelhus, der ikke ligger i umiddelbar tilknytning til ejendommens  

 jorder,  

 vil parcelhuset normalt ikke være en passende beboelsesbygning for  

 landbrugsejendommen, og landbrugsejendommens rigtige stuehus vil derfor i  

 denne  

 situation som hovedregel ikke kunne udstykkes fra landbrugsejendommen,  

 medmindre jordbrugskommissionen kan meddele tilladelse hertil, jf. afsnit  

 6.6.
 Bopælskravet, jf. afsnit 3.1, skal opfyldes fra ejendommens  

 stuehus, men det kan dog også opfyldes fra en anden beboelsesbygning på  

 ejendommen, jf. afsnit 3.1.
3.4. Landbrugsejendomme uden  

 beboelsesbygning Udtrykket en bygningsløs landbrugsejendom anvendes ofte i den  

 betydning, at ejendommen er uden beboelsesbygning efter reglerne i lovens §§  

 9  

 og 10. Der er imidlertid ikke noget til hinder for, at ejendommens  

 driftsbygninger eller eventuelt en medhjælperbolig medfølger  

 landbrugsjorderne  

 og således bliver liggende på ejendommen.
Det er derfor mere retvisende at  

 tale  

 om en landbrugsejendom uden beboelsesbygning.
En landbrugsejendom uden  

 beboelsesbygning er som hovedregel pålagt deklaration om, at der ikke må  

 opføres nye bygninger, og ejendommen er noteret som en landbrugsejendom uden  

 beboelsesbygning i matrikelregistret.
Dette afsnit vedrører erhvervelse af en landbrugsejendom uden  

 beboelsesbygning.
I afsnit 7 er der en nærmere gennemgang af reglerne  

 vedrørende oprettelse af landbrugsejendomme uden beboelsesbygning.
Erhvervelsesreglerne i lovens §§ 12-16 gælder også for  

 erhvervelse af landbrugsejendomme, der er uden beboelsesbygning, og disse  

 ejendomme kan således erhverves uden tilladelse fra jordbrugskommissionen,  

 hvis  

 lovens regler er opfyldt.
Det er en forudsætning, at erhververen i forvejen  

 ejer en landbrugsejendom med beboelsesbygning, hvorfra bopælskravet kan  

 opfyldes.
Erhvervelse af en eksisterende landbrugsejendom uden  

 beboelsesbygning  

 kan ske uafhængigt af reglen om, at der skal opretholdes en beboelsesbygning  

 for hver 200 ha, jf. afsnit 7.2.
 Der gælder desuden nogle yderligere erhvervelsesbetingelser,  

 idet der på en landbrugsejendom uden beboelsesbygning normalt er tinglyst en  

 deklaration, som bl.a. bestemmer, at ejendommen skal ejes sammen med en anden  

 landbrugsejendom med beboelsesbygning, og at der ikke må opføres en ny  

 beboelsesbygning  

 på ejendommen uden tilladelse fra jordbrugskommissionen.
 En eksisterende landbrugsejendom uden beboelsesbygning kan  

 således erhverves på grundlag af en erklæring fra erhververen, hvis lovens  

 erhvervelsesregler er overholdt, herunder opfyldelse af bopælskravet.
Det er desuden ifølge den tinglyste deklaration en betingelse  

 for erhvervelse af en landbrugsejendom uden beboelsesbygning, at der er tale  

 om  

 samme ejerforhold på ejendommen med bygninger og på den eller de ejendomme,  

 som  

 er uden beboelsebygning.
Det betragtes som samme ejerforhold, hvis der er  

 tale  

 om ejendomme, der ejes henholdsvis af en person og af et selskab efter lovens  

 §  

 20, hvor den pågældende har stemmeflertallet, jf. § 20, stk. 7. Kravet om  

 samme  

 ejer er derimod ikke opfyldt, hvis den ene ejendom f.eks. ejes af en far (som  

 eneejer), og den anden ejendom ejes af far og søn i sameje.  

 Jordbrugskommissionen kan dog dispensere fra reglerne i særlige situationer,  

 f.eks. i forbindelse med generationsskifte.
To ægtefæller betragtes heller  

 ikke  

 som samme ejer i relation til reglerne i lovens § 10, jf. afsnit 7.3.
Ved erhvervelse af en landbrugsejendom uden beboelsesbygning,  

 som er oprettet i medfør af § 8, stk. 4, i den hidtidige landbrugslov, jf.  

 lovbekendtgørelse nr. 598 af 15. juli 1999, skal der ifølge den  

 samhørighedsdeklaration, der er tinglyst på både ejendommen uden  

 beboelsesbygning og på ejendommen med beboelsesbygning, indhentes samtykke  

 fra  

 jordbrugskommissionen, hvis der sker ændring af ejerforholdene, der medfører,  

 at ejendommen uden beboelsesbygning ikke mere ejes og drives sammen med  

 ejendommen med beboelsesbygning.
I disse situationer skal  

 jordbrugskommissionen  

 sørge for, at den tinglyste deklaration aflyses og erstattes med en  

 deklaration  

 efter reglerne i den gældende lovs § 10, stk. 2. Den nye deklaration, der  

 bl.a.  

 bestemmer, at der ikke uden særlig tilladelse fra jordbrugskommissionen må  

 opføres bygninger på ejendommen, og at ejendommen til enhver tid skal ejes  

 sammen med en landbrugsejendom med beboelsesbygning, skal kun tinglyses på  

 landbrugsejendommen uden beboelsesbygning.
Jordbrugskommissionen kan i ganske særlige tilfælde meddele  

 tilladelse til at opføre en ny beboelsesbygning på en landbrugsejendom, hvor  

 bygningerne er fraskilt.
Jordbrugskommissionen kan desuden godkende, at en  

 landbrugsejendom uden beboelsesbygning igen registreres som en  

 landbrugsejendom  

 med beboelsesbygning, når ejendommen sammenlægges med en ejendom med en  

 passende beboelsesbygning, og bygningslodden ligger hensigtsmæssigt i forhold  

 til landbrugsejendommens jorder, normalt tilgrænsende, jf. § 25 i cirkulæret  

 om  

 lov om landbrugsejendomme Offentlige myndigheder, vandforsyningsanlæg eller fonde kan i  

 medfør af lovens §§ 22-24 erhverve en del af en landbrugsejendom som en  

 landbrugsejendom uden beboelsesbygning ved afgivelse af sædvanlig erklæring  

 om  

 opfyldelse af lovens erhvervelsesregler, idet udstykning og oprettelse af  

 ejendommen uden beboelsesbygning kan ske på grundlag af en  

 landinspektørerklæring, jf. afsnit 5 og 7. Det er i denne situation ikke en  

 forudsætning,  

 at erhververen i forvejen ejer en landbrugsejendom med beboelsesbygning.
3.5. Uddannelseskrav og uddannelsesattest Ved erhvervelse af en landbrugsejendom i fri handel (ejendom nr.  

 1) stilles der krav om en jordbrugsmæssig uddannelse, hvis ejendommens areal  

 overstiger 30 ha, jf. lovens § 12, stk. 2. Tilsvarende gælder ved erhvervelse  

 af yderligere landbrugsejendomme, hvor det samlede areal af de ejede og  

 medejede landbrugsejendomme overstiger 30 ha, jf. lovens § 12, stk. 3. Ved  

 beregningen af arealet kan fradrages visse arealer, jf. afsnit 3.8. om  

 fradragsarealer.
 Ved erhvervelse af en anpart af en landbrugsejendom skal  

 uddannelseskravet opfyldes af en medejer, den såkaldte ankermand,  

 jf. afsnit  

 3.16.
De nærmere betingelser for opfyldelse af uddannelseskravet  

 fremgår af § 5 i bekendtgørelsen om reglerne i lov om landbrugsejendomme.
En  

 person, der ønsker at erhverve en landbrugsejendom, kan således afgive  

 erklæring på et særligt erklæringsskema Uddannelsesattest - § 12  

 om, at den  

 pågældende opfylder et (eller flere) af de i bekendtgørelsen fastsatte  

 uddannelseskrav.
Erklæringsskemaet, der findes på Direktoratet for  

 FødevareErhvervs hjemmeside (  

  

 www.dffe.dk  

 eller www.landbrugsloven.dk  

  

 ), kan udfyldes elektronisk og udskrives.  

 Hvis en erhverver ikke har mulighed for at printe skemaet selv, kan der  

 bestilles et skema hos direktoratet,  

 Areal  

 kontoret  

 (på telefon 33 95 82 01 eller mail areal@dffe.dk).
Jordbrugskommissionens påtegning er ikke nødvendig, hvis der er  

 tale om en af de uddannelser, der fremgår af skemaets afsnit 2, nummer 1-3,  

 dvs. uddannelser, der afsluttes med et eksamensbevis og lignende.
I disse  

 situationer er det tilstrækkeligt, at uddannelsesattesten vedlægges  

 dokumentation  

 for uddannelsen, f.eks. kopi af eksamensbevis og lignende, når erhververens  

 erklæring om opfyldelse af lovens erhvervelsesbetingelser fremsendes til  

 kommunen i forbindelse med skødepåtegning.
 I de øvrige situationer, jf. skemaets afsnit 2, nr. 4-6, og  

 afsnit 3 og 4 skal erklæringsskemaet attesteres af jordbrugskommissionen.
Efter bekendtgørelsens § 5, stk. 1, nr. 4, er uddannelseskravet  

 opfyldt, hvis en person selvstændigt og aktivt som lovlig ejer eller  

 forpagter  

 har drevet en jordbrugsbedrift med et dyrket areal på mindst 30 ha eller med  

 et  

 arbejdsbehov på mindst 900 timer årligt.
Det dyrkede areal  

 (dyrkningsjorderne)  

 omfatter som udgangspunkt jorder, der er i omdrift, dvs. ikke vedvarende  

 græsarealer,  

 naturarealer og arealer med fredskovspligt, jf. afsnit 3.7. Det dyrkede areal  

 omfatter heller ikke bebyggede arealer, gårdsplads, have, fradragsarealer,  

 braklagte arealer mv.
Arbejdsbehovet skal normalt opgøres med udgangspunkt i  

 de  

 standardnormtimer, der er fastsat i medfør af lov om støtte for yngre  

 jordbrugere,  

 dvs. der er ikke tale om den faktisk anvendte arbejdstid, jf. bilag 2 i  

 bekendtgørelse nr. 90 af 13. februar 2004 om støtteordning for yngre  

 jordbrugere.
Ved aktiv deltagelse i driften forstås, at den pågældende har  

 været personligt involveret i driften.
Der kan således ikke opnås en  

 uddannelsesattest, hvis driften af ejendommen alene omfatter jorder, der  

 udelukkende (helt) er drevet med maskinstation, uanset at dette er nok til at  

 opfylde lovens krav om egen drift, jf. nedenfor afsnit 3.6.
 En person, der er medejer af en landbrugsejendom, jf. afsnit  

 3.17, kan opnå godkendelse af sin uddannelse, hvis vedkommende har deltaget  

 aktivt i driften af ejendommen i et omfang, der i forhold til ejendommens  

 størrelse og antallet af medejere svarer til de nævnte 30 ha eller 900 timer  

 (standardnormtimer, jf. ovenfor) årligt, jf. § 5, stk. 5, i bekendtgørelsen  

 om  

 reglerne i lov om landbrugsejendomme.
 En medarbejdende ægtefælle eller samlever, der ikke ifølge  

 tingbogen er medejer af sin ægtefælles/samlevers landbrugsejendom(me),  

 opfylder  

 derimod ikke betingelserne for en uddannelsesattest, da vedkommende ikke  

 selvstændigt har drevet en bedrift af en vis størrelse.
3.6. Selv drive ejendommen Kravet om egen drift og kravet om uddannelse følges normalt ad,  

 således at der automatisk indtræder et krav om egen drift, når der ved  

 erhvervelsen er krav om opfyldelse af uddannelseskravet (dvs. hvis  

 ejendommens/ejendommenes areal overstiger 30 ha), jf. § 6 i bekendtgørelsen  

 om  

 reglerne i lov om landbrugsejendomme.
 Kravet i lovens § 12, stk. 2, nr. 2, og stk. 3, nr. 4, og § 13,  

 nr. 5, om, at en erhverver selv skal drive ejendommen (egen drift),  

 indebærer,  

 at ejendommens jorder ikke må bortforpagtes, og at ejendommen skal drives for  

 ejerens regning, således at det er ejeren, der er økonomisk ansvarlig for  

 driften.
 Kravet om egen drift er ikke til hinder for, at ejendommens  

 jorder anvendes til natur, jf. lovens § 11.
 Kravet om, at erhververen selv skal drive ejendommen, er heller  

 ikke til hinder for, at der kan ske bortleje af vedvarende græsarealer samt  

 beboelses- og driftsbygninger efter reglerne i lovens § 28, stk. 1, nr. 2-5,  

 eller at to eller flere landmænd kan aftale at drive deres bedrifter i  

 fællesskab efter reglen i lovens § 26, stk. 2, jf. afsnit 9.4.
Kravet om egen drift skal opfyldes af erhververen i mindst 8 år  

 fra det tidspunkt, hvor forpligtelsen indtræder, hvilket normalt vil sige  

 samtidig med opfyldelsen af bopælskravet, jf. § 6 i bekendtgørelsen om  

 reglerne  

 i lov om landbrugsejendomme.
Bestemmelserne finder tilsvarende anvendelse ved  

 køb af jord til supplering af en landbrugsejendom, jf. lovens § 29, stk. 1,  

 nr.  

 3, idet krav om egen drift da gælder for hele den supplerede ejendom.
 Kravet om egen drift er også opfyldt ved drift ved  

 maskinstation, idet det afgørende er, at ejendommen drives for ejerens  

 regning  

 og risiko, jf. afsnit 9.3. Drift ved maskinstation kan dog ikke berettige til  

 opnåelse af uddannelsesattest, jf. ovenfor afsnit 3.5.
 3.7. Dyrkningsjorder, vedvarende  

 græsarealer og naturarealer mv.
 Dyrkningsjorder omfatter som udgangspunkt jorder, der er i  

 omdrift, dvs. ikke vedvarende græs- eller naturarealer og heller ikke arealer  

 med fredskovspligt.
Ved afgørelsen af, om et areal skal betragtes som egentlig  

 dyrkningsjord eller som et vedvarende græsareal, indgår ikke alene arealets  

 aktuelle faktiske anvendelse, men tillige arealets hidtidige og potentielle  

 fremtidige anvendelse.
Det er således ikke afgørende, at et areal aktuelt er  

 udlagt som græsareal.
 Ved vurderingen af, om der er tale om et vedvarende græsareal  

 efter reglerne i lov om landbrugsejendomme, skal der lægges vægt på, om  

 arealet  

 i en årrække  normalt mere end 7-10 år  har henligget med græs,  

 og om der er  

 udviklet en vegetation, der er karakteristisk for enge og overdrev.
Det forhold, at et dyrkningsareal er braklagt, ændrer ikke i sig  

 selv på arealets status som dyrkningsjord.
Tilsvarende gælder, hvis et areal  

 som følge af en privat eller en offentlig aftale skal henligge med græs.
 Dyrkningsjorder, der udtages af omdriften og udlægges som  

 naturarealer, betragtes fortsat som dyrkningsjorder, når arealerne uden  

 videre  

 kan geninddrages til dyrkning.
 Fredskovsarealer, herunder fredskovspligtige arealer, der  

 anvendes til dyrkning af juletræer og pyntegrønt, betragtes ikke som  

 dyrkningsjorder.
 Areal  

 er, der anvendes til  

 dyrkning af juletræer og pyntegrønt mv. i kort omdrift, og som ikke er pålagt  

 fredskovspligt, betragtes dog som dyrkningsjorder.
 Sondringen mellem dyrkningsjorder og vedvarende græsarealer har  

 sammenhæng med reglerne i lovens § 29 om jordomlægning mellem  

 landbrugsejendomme, hvor der gælder en afstandsregel på 2 km for  

 dyrkningsjorder, 5 km for vedvarende græsarealer og 10 km for  

 fredskovsarealer,  

 jf. afsnit 8.1 (om afstandsregel ved jordomlægninger).
 Ved vurderingen af, om uddannelseskravet er opfyldt, anvendes  

 derimod det dyrkede areal, hvor der f.eks. ikke medregnes vedvarende  

 græsarealer, brakarealer og naturarealer, jf. afsnit 3.5.
3.8. Fradragsarealer Fradrag af arealer efter lovens § 12, stk. 5, kan kun ske ved  

 attestation fra jordbrugskommissionen eller fra en praktiserende  

 landinspektør.  

 Fradrag af arealer kan alene ske, når der er tale om 1)  

 	  

 arealer, der er  

 pålagt fredskovspligt, 2)  

 	  

 arealer, der er helt  

 uden jordbrugsmæssig værdi, herunder søarealer (normalt over 2500  

 m2  

 ), strandbredder, moser, heder,  

 klitter, klippearealer og lignende, eller 3)  

 	  

 arealer, der ikke må  

 tilføres gødning, jf. nedenfor.
 Størrelsen og karakteren af de enkelte delarealer skal angives.  

 Offentlige veje, der endnu ikke er udskilt i matriklen, og private  

 fællesveje,  

 der tjener som færdselsareal for anden ejendom, kan også fradrages.
Der kan derimod ikke ske fradrag af arealer, der nok er  

 udyrkbare, men som udgør en naturlig bestanddel af en landbrugsejendom,  

 f.eks.  

 læbælter, hegn, diger, skrænter, markveje, grøfter, vandhuller (normalt under  

 2500 m2  

 ), bræmmer  

 langs vandløb, bebyggede arealer, gårdsplads og have.
Der kan heller ikke ske  

 fradrag af vedvarende græsarealer eller af arealer, der midlertidigt er ude  

 af  

 drift, f.eks. på grund af råstofindvinding, eller fordi der er indgået aftale  

 om udtagning af jorderne (braklægning og naturpleje mv.).
Fradrag af arealer, der ikke må tilføres gødning, kan kun ske,  

 når et areal er undergivet et varigt forbud mod tilførsel af gødning, eller  

 ved  

 aftale med en offentlig myndighed eller offentlige eller almene  

 vandforsyningsanlæg er pålagt bestemmelser, der i en periode på mindst 20 år  

 hindrer tilførsel af gødning, og dette forbud på ansøgningstidspunktet  

 fortsat  

 er gældende i mindst 10 år.  

 Areal  

 er, der i  

 begrænset omfang må afgræsses med husdyr eller anvendes til høslæt, kan kun  

 medregnes som fradragsarealer, hvis der er tale om en anvendelse, der alene  

 tager  

 sigte på naturpleje.
Kravet om, at afgræsningen alene må tage sigte på  

 naturpleje, anses som udgangspunkt normalt opfyldt, hvis afgræsningen er i  

 overensstemmelse  

 med en 20-årig MVJ-aftale om miljøvenlig drift af græs eller om ændret  

 afvanding.
 Naturarealer, der kan geninddrages til dyrkning, er derimod ikke  

 fradragsarealer.
Vedrører en ansøgning dispositioner, hvor der kan ske fradrag af  

 fradragsarealer, kan der søges om jordbrugskommissionens godkendelse af  

 sådanne  

 fradragsarealer.
Ved en sådan ansøgning om godkendelse af fradragsarealer  

 skal  

 der redegøres nærmere for størrelsen og karakteren af de enkelte delarealer,  

 herunder fredskovspligtige arealer, søarealer, strandbredder, moser, heder,  

 klitter, offentlige veje mv.
Er der tale om arealer, der nok kan anvendes til  

 jordbrugsformål, herunder græsning og høslæt, men som ikke må tilføres  

 gødning,  

 skal der redegøres for karakteren og varigheden af de enkelte  

 dyrkningsrestriktioner.  

 Areal  

 erne skal angives  

 i ha med 1 decimal, og arealerne skal vises på et kortbilag.
Opgørelse af fradragsarealer kan også attesteres af en  

 praktiserende landinspektør.
Ved attestationen skal det udtrykkeligt oplyses  

 størrelsen og karakter af de enkelte delarealer, jf. § 6 i bekendtgørelsen om  

 landinspektørerklæringer i henhold til lov om landbrugsejendomme.
 Hvis der opstår tvivl om, hvorvidt betingelserne for en  

 landinspektørs attestation af fradragsarealer efter lovens § 12, stk. 5, er  

 opfyldt, skal jordbrugskommissionen træffe afgørelse herom, jf. § 12 i  

 bekendtgørelsen om regionale jordbrugskommissioner mv.
3.9. Antal og areal af landbrugsejendomme,  

 zonestatus Landbrugsejendomme, der i deres helhed ligger i byzone eller i  

 sommerhusområde, er ikke omfattet af lovens erhvervelsesregler.
Landbrugsejendomme i byzone og sommerhusområde skal derimod  

 medregnes ved opgørelsen af antal og areal af landbrugsejendomme i relation  

 til  

 lovens grænser, idet arealerne som udgangspunkt medregnes med de arealer, der  

 er registreret i Kort- og Matrikelstyrelsens matrikelregister, og som normalt  

 også fremgår af tingbogen og kommunens ejendomsregister.
Landbrugsejendomme i  

 byzone og sommerhusområde skal også medregnes ved lovens afstandsgrænser.  

 Jordbrugsbedrifter i udlandet skal  i modsætning til tidligere   

 ikke  

 medregnes ved lovens afstandsgrænser og ved opgørelsen af antal og areal.
 Landbrugsejendomme, der er under sammenlægning, men hvor  

 sammenlægningen ikke er registreret, og landbrugsejendomme, der er ved at  

 blive  

 solgt, men hvor der ikke er truffet endelig aftale om salg, skal ligeledes  

 medregnes.
Ved beregning af antal landbrugsejendomme kan der efter lovens §  

 19 ses bort fra ejendomme, hvor der i tingbogen er foretaget notering om -  

 	  

 Frikøbte ejendomme  

 (lov nr. 291 af 31. marts 1949 om landbrugsejendomme) og -  

 	  

 Familieejendomme  

 (lov nr. 114 af 4. april 1967 om landbrugsejendomme).
3.10. Afstandsregel (10 km) En person kan erhverve yderligere en landbrugsejendom i fri handel,  

 hvis alle de efter erhvervelsen ejede eller medejede landbrugsejendomme  

 ligger  

 inden for en luftlinjeafstand på 10 km fra beboelsesbygningen på den  

 landbrugsejendom, hvor erhververen bor eller tager fast bopæl, jf. lovens §  

 12,  

 stk. 3, nr. 5.
 En landbrugsejendom anses for i sin helhed at ligge inden for en  

 luftlinjeafstand på 10 km, hvis den korteste afstand fra beboelsesbygningen  

 på  

 den landbrugsejendom, hvor erhververen har eller tager fast bopæl, til den  

 nærmeste dyrkningslod af den pågældende landbrugsejendom er mindre end 10 km.  

 Afstanden måles til det nærmeste punkt på henholdsvis beboelsesbygningen og  

 dyrkningslodden.
 Hvis der på en landbrugsejendom ikke er nogen dyrkningsarealer,  

 måles afstanden til den nærmeste lod af ejendommen, uanset kategorien af de  

 enkelte lodder.
 Hvis bopælskravet opfyldes fra en anden beboelsesbygning på  

 ejendommen end stuehuset, f.eks. et parcelhus, der ligger inden for en  

 luftlinjeafstand på 2 km fra ejendommens stuehus, jf. afsnit 3.1, beregnes  

 afstanden som hovedregel til den beboelsesbygning (stuehuset), der er  

 omfattet  

 af lovens § 9.
En landbrugsejendom kan erhverves i sin helhed, hvis ovennævnte  

 afstandsgrænse er opfyldt, idet afstanden ikke længere beregnes til hver  

 enkelt  

 lod af den erhvervede ejendom.
Ved supplering af en landbrugsejendom beregnes  

 afstanden derimod som afstanden til hver enkelt lod, der tillægges  

 ejendommen,  

 jf. afsnit 8.1.
 Kravet om, at  

  

 alle  

  

 de  

 efter erhvervelsen ejede ejendomme skal ligge inden for en luftlinjeafstand  

 på  

 10 km fra den ejendom, hvor ejeren bor eller tager fast bopæl, gælder for  

 samtlige landbrugsejendomme, som erhververen efter erhvervelsen er ejer eller  

 medejer af, jf. lovens § 18.
 Hvis en person er lovlig ejer af en eller flere  

 landbrugsejendomme, som ligger i en større afstand end 10 km fra den bolig,  

 hvor vedkommende har eller tager fast bopæl, f.eks. landbrugsejendomme, der  

 er  

 erhvervet ved arv eller familiehandel, kan vedkommende kun erhverve  

 yderligere  

 landbrugsejendomme inden for 10 km fra bopælsejendommen med dispensation fra  

 jordbrugskommissionen.
 Afstandsreglen betyder således, at en landmand kan erhverve  

 landbrugsejendomme, der ligger inden for en cirkel med en radius på 10 km fra  

 den bolig, hvor vedkommende bor.
 Som nævnt i afsnit 3.1 skal bopælskravet opfyldes af en  

 erhverver i mindst 8 år efter erhvervelse eller supplering af en  

 landbrugsejendom, og ejeren/erhververen kan (når den pågældende eller dennes  

 ægtefælle eller samlever ejer anden landbrugsejendom) frit vælge, på hvilken  

 af  

 de nævnte landbrugsejendomme bopælskravet ønskes opfyldt, jf. dog nedenfor.
 Kravet i lovens § 12, stk. 1, nr. 5, om, at alle de efter  

 erhvervelsen ejede eller medejede landbrugsejendomme skal ligge inden for en  

 luftlinjeafstand på 10 km fra beboelsesbygningen på den landbrugsejendom,  

 hvorfra  

 bopælskravet skal opfyldes, kan medføre, at ejeren i en periode på 8 år ikke  

 uden tilladelse fra jordbrugskommissionen kan flytte til en anden  

 landbrugsejendom, der ligger mere end 10 km fra den erhvervede  

 landbrugsejendom, idet den pågældende som følge af erhvervelsesbetingelserne  

 for en af de i forvejen ejede landbrugsejendomme kan være forpligtet til at  

 opfylde  

 bopælspligten i en periode på 8 år fra en bestemt landbrugsejendom.
 En landmand kan således ikke uden tilladelse fra  

 jordbrugskommissionen erhverve yderligere en landbrugsejendom ved at flytte  

 til  

 en landbrugsejendom, hvor afstanden mellem bopælsejendommen og den ejendom,  

 der  

 ønskes erhvervet, er under 10 km, men hvor afstanden til andre ejede  

 ejendomme  

 overstiger 10 km (dvs. flere ejendomme på stribe).
 En ægtefælle, der bor på sin ægtefælles landbrugsejendom, er  

 ikke omfattet af nogen afstandsregel ved erhvervelse af sin landbrugsejendom  

 nr. 1, jf. lovens § 12, stk. 1 og 2, og § 8, stk. 3. Ved erhvervelse af  

 yderligere landbrugsejendomme gælder derimod en afstandsgrænse på 10 km  

 regnet  

 fra den beboelsesbygning, hvor vedkommende bor, jf. lovens § 12, stk. 3, nr.  

 5.
 Retningslinjer for jordbrugskommissionens dispensation fra  

 afstandsreglen på 10 km fremgår af § 42 i cirkulæret om lov om  

 landbrugsejendomme,  

 hvorefter der i nærmere angivne situationer kan stilles krav om afhændelse af  

 en eller flere af de i forvejen ejede eller medejede landbrugsejendomme, der  

 ligger mere end 10 km fra beboelsesbygningen på den landbrugsejendom, hvor  

 ejeren har eller vil tage fast bopæl.
3.11. Arv, uskiftet bo, deling af fællesbo Efter lovens § 14, stk. 1, kan en ægtefælle erhverve adkomst på  

 en landbrugsejendom i landzone ved hensidden i uskiftet bo, ved deling af  

 fællesbo eller ved arv fra ægtefælle.
Det er alene en betingelse, at  

 arveladeren/ overdrageren har haft lovlig adkomst på den pågældende anpart i  

 ejendommen, jf. afsnit 3.14.
I denne situation gælder der således ikke nogen betingelser for  

 erhvervelsen, heller ikke en bopælspligt.
Dette gælder uanset hvor lang tid  

 ægtefællen har ejet ejendommen.
Bestemmelsen i lovens § 14, stk. 1, om erhvervelse af adkomst på  

 en landbrugsejendom ved deling af fællesbo kan kun anvendes, hvis der er tale  

 om deling af hele boet.
Denne bestemmelse kan typisk finde anvendelse ved  

 bodeling i forbindelse med separation og skilsmisse, men kan også anvendes  

 ved  

 fuldstændig deling af fællesbo ved ægtepagt.
Bestemmelserne i lovens § 14, stk. 2, omfatter også erhvervelse  

 af adkomst på en landbrugsejendom, hvor en arving får en landbrugsejendom  

 udlagt af et bo, eller ved at de øvrige arvinger giver arveafkald eller købes  

 ud.
Den i lovens § 14, stk. 2, nr. 2, nævnte frist på 2 år for opfyldelse af  

 bopælskravet  

 regnes fra tidspunktet for arveudlægget.
 Samlevende er ikke umiddelbart omfattet af denne bestemmelse,  

 men der vil kunne opnås dispensation efter lovens § 17, jf. § 46, stk. 1, i  

 cirkulæret om lov om landbrugsejendomme.
 Ved tinglysning af adkomst skal erhververen afgive erklæring om  

 opfyldelse af lovens erhvervelsesbetingelser, jf. om erklæringsskema i afsnit  

 2.1.
 Tinglysning af en skifteretsattest som adkomst for et dødsbo kan  

 ligeledes ske uden tilladelse ved afgivelse af erklæring om, at der er tale  

 om  

 en midlertidig adkomst for dødsboet.
3.12. Familiehandel Bestemmelserne i lovens § 15 omfatter overdragelse til en række  

 personer (familiekreds), som udgøres af ejerens ægtefælle, samlever,  

 søskende,  

 søskendebørn og svigerbørn eller personer, der er beslægtet med ejeren i ret  

 op- eller nedstigende linje.
 Bestemmelsen omfatter også erhvervelse af adkomst på en  

 landbrugsejendom i forbindelse med en tvangsauktion, hvor erhververen er en  

 person, der er omfattet af den personkreds, der er nævnt i § 15.
3.13. Væksthusgartnerier og planteskoler Afstandsgrænsen på 10 km gælder ikke ved erhvervelse af  

 væksthusgartnerier og planteskoler, der drives med et erhvervsmæssigt sigte,  

 jf. lovens § 12, stk. 4. Det er en betingelse, at den pågældende  

 landbrugsejendom i sin helhed (bortset fra mindre arealer) anvendes til  

 væksthusgartneri og planteskole.
 Reglen gælder således ikke, hvis gartneridriften blot indgår som  

 et led i ejendommens jordbrugsmæssige udnyttelse, eller hvis der alene er  

 tale  

 om erhvervelse af arealer med henblik på en planlagt udvidelse af  

 produktionen.  

 Reglen gælder heller ikke for hobbyprægede væksthusgartnerier og  

 planteskoler.
 Reglerne i lovens § 12, stk. 4, gælder således kun for ejendomme  

 med eksisterende væksthusgartnerier og planteskoler.
 Der gælder også særlige regler for ophævelse af landbrugspligt  

 på landbrugsejendomme over 2 ha, der anvendes til væksthusgartneri eller  

 planteskole, jf. afsnit 6.8.
3.14. Lovlig adkomst i henhold til lov om  

 landbrugsejendomme Det fremgår af erhvervelsesreglerne i lovens §§ 13, 14, 15, §  

 16, stk. 1, og § 20, stk. 1, nr. 1, litra a, at det er en betingelse, at den  

 hidtidige ejer har haft lovlig adkomst på den pågældende landbrugsejendom.
 Ved lovlig adkomst forstås i denne forbindelse, at ejendommen  

 skal være erhvervet i overensstemmelse med bestemmelserne i lov om  

 landbrugsejendomme, og at erhvervelsesbetingelserne, herunder bopælskravet,  

 er  

 opfyldt.
Er fristen for opfyldelse af bopælskravet i forbindelse med  

 erhvervelse af en landbrugsejendom ikke opfyldt, og er der ikke opnået en  

 fristforlængelse, er der således ikke tale om lovlig adkomst.
Spørgsmålet om  

 lovlig adkomst er således uafhængig af, om der i medfør af lovens § 41 er  

 meddelt påbud om genafhændelse.
 Efter lovens §§ 14 og 15 er det en betingelse, at den hidtidige  

 ejer har haft lovlig adkomst på den pågældende landbrugsejendom i mindst 8  

 år.  

 Ejeren skal have ejet ejendommen med hele dens jordtilliggende i mindst 8 år.  

 Hvis ejendommens jordtilliggende er blevet forøget ved køb af  

 suppleringsjord,  

 skal ejeren også have ejet den supplerede ejendom i en periode på mindst 8  

 år.  

 Det er endvidere en betingelse, at ejerperioden på 8 år har været en  

 sammenhængende periode umiddelbart før overdragelsen af ejendommen.
 Hvis betingelserne om lovlig adkomst ikke er opfyldt, kan en  

 erhverver ikke erhverve en landbrugsejendom ved afgivelse af erklæring, men  

 der  

 skal søges om dispensation fra jordbrugskommissionen.
3.15. Ejerkreds ved familiehandel (lovens §  

 15, 16 og 20) Reglerne om familiehandel i lovens § 15 omfatter overdragelse af  

 en landbrugsejendom   

  

 til  

 ejerens ægtefælle, samlever, søskende, søskendebørn  

 og svigerbørn eller til en person, der er beslægtet med ejeren i ret op-  

 eller  

 nedstigende linje.
Reglerne for anpartserhvervelse i lovens § 16 omfatter -  

 	  

 overdragelse  

  

 fra  

 ægtefælle, samlever, søskende, søskendebørn, svigerbørn eller beslægtede i  

 ret  

 op- eller nedstigende linje (lovens § 16, stk. 2, nr. 1, litra b), og -  

 	  

 overdragelse i fri  

 handel, hvor ejerkredsen udgøres af erhververen, dennes ægtefælle eller  

 samlever,  

 erhververens søskende, søskendebørn, svigerbørn, svigerforældre eller  

 beslægtede  

 i ret op- eller nedstigende linje (lovens § 16, stk. 2, nr. 1, litra  

 c).
Reglerne for landmandsselskaber efter lovens § 20 omfatter -  

 	  

 deltagere  

 (investorer), der er landmandens ægtefælle, samlever, søskende,  

 søskendebørn,  

 svigerbørn, svigerforældre eller beslægtede i ret op- eller nedstigende linje  

 (lovens § 20, stk. 1, nr. 2) Lovens §§ 16 og 20 nævner således de samme familiepersoner, som  

 er omfattet af lovens § 15, men med en anden formulering (f.eks. overdragelse  

 fra eller til), hvorefter reglerne i lovens §§ 16 og  

 20 ikke omhandler alle  

 de situationer, som er omfattet af lovens § 15. Da der ikke er tilsigtet  

 regler, der stiller parterne ringere ved et glidende generationsskifte  

 (lovens  

 §§ 16 og 20) end ved en fuldstændig ejendomsoverdragelse ved familiehandel  

 efter lovens § 15, er ejerkredsen i skemaerne vedrørende lovens §§ 16 og 20  

 suppleret i overensstemmelse hermed, således at der i de omhandlede  

 familiesituationer ikke er nødvendigt at søge dispensation.
 Stedbørn eller plejebørn er derimod ikke omfattet af reglerne.
3.16. Erhvervelse af en anpart (sameje) af  

 en landbrugsejendom Ved erhvervelse af en anpart i en landbrugsejendom, dvs. i  

 situationer hvor flere personer ejer eller vil komme til at eje en  

 landbrugsejendom i sameje, gælder som hovedprincip, at der skal være en  

 såkaldt  

 ankermand, der skal opfylde betingelserne for personlig  

 erhvervelse af den  

 pågældende landbrugsejendom.
 Hvis f.eks. flere personer sammen ønsker at erhverve en  

 landbrugsejendom i fri handel efter reglerne i lovens § 16, skal ankermanden  

 opfylde betingelserne for personligt at kunne erhverve hele ejendommen, dvs.  

 betingelserne i lovens § 12. Hvis ejendommen er på mere end 30 ha, er det  

 således  

 ankermanden, der skal opfylde uddannelseskravet.
Spørgsmålet om fortrinsstilling skal også afgøres i forhold til  

 ankermanden.
Det er således uden betydning, om en anden medejer end  

 ankermanden  

 i forvejen er ejer eller medejer af mere end 100 ha.
Tilsvarende gælder, hvis  

 den, der gør fortrinsstilling gældende, også ejer sin landbrugsejendom i  

 sameje  

 med andre, idet arealgrænsen dog her er 70 ha.
 Kravet om, at ankermanden skal opfylde lovens  

 erhvervelsesregler, skal opfyldes ved enhver erhvervelse af en anpart.  

 Bopælskravet skal opfyldes i mindst 8 år fra det tidspunkt, hvor ankermanden  

 har erhvervet ejendommen eller sin anpart i ejendommen.
 Det forhold, at flere personer i fællesskab kan erhverve en  

 landbrugsejendom giver ikke i sig selv ret til at opføre flere boliger på  

 ejendommen.
3.16.1. Overdragelse fra ægtefælle, arv, uskiftet  

 bo, deling af fællesbo Efter lovens § 16, stk. 1, kan en ægtefælle erhverve adkomst på  

 en anpart i en landbrugsejendom i landzone ved hensidden i uskiftet bo, ved  

 deling af fællesbo eller ved arv fra ægtefælle.
Det er alene en betingelse,  

 at  

 arveladeren/ overdrageren har haft lovlig adkomst på den pågældende anpart i  

 ejendommen.
 Se tillige afsnit 3.11 om lovens § 14, stk. 1, (arv, uskiftet  

 bo, deling af fællesbo).
 3.16.2. Familiehandel mv.
Efter lovens § 16, stk. 2, kan der ved arv, familiehandel og  

 visse frie handler ske erhvervelse af en anpart.
Det er i disse situationer  

 en  

 betingelse, 1)  

 	  

 at ejerkredsen  

 (bortset fra ved arv) udgøres af erhververen, dennes ægtefælle eller samlever  

 samt erhververens søskende, søskendebørn, svigerbørn, svigerforældre eller  

 beslægtede i ret op- eller nedstigende linie (jf. tillige afsnit 3.15), og 2)  

 	  

 at mindst en af  

 anpartshaverne (ankermanden) ejer en anpart på 1/5 eller derover af  

 ejendommen  

 og opfylder betingelserne for erhvervelse af ejendommen (fri handel, arv  

 eller  

 familiehandel, stk. 2, nr. 2).
 Hvis overdragelsen sker i fri handel, hvor ejerkredsen udgøres  

 af en kreds af familiepersoner, må erhververen ikke overskride begrænsningen  

 på  

 højst 400 ha (uden antalsbegrænsning) eller højst 4 landbrugsejendomme (uden  

 arealgrænse)  

 i § 12, stk. 3, nr. 6, opgjort på grundlag af vægtede ejerandele (pro rata).  

 Se  

 afsnit 3.18.
 Bestemmelsen i lovens § 16, stk. 2, kan bl.a. anvendes, hvor  

 ægtefæller eller samlevende køber en landbrugsejendom sammen (sameje).
Bestemmelsen i lovens § 16, stk. 2, kan også anvendes ved  

 overdragelse af anparter i en bedrift bestående af flere landbrugsejendomme.  

 En  

 far, der ønsker at gennemføre et glidende generationsskifte, kan f.eks.  

 overdrage en anpart af samtlige ejendomme inden for bedriften til en søn, der  

 kan indtræde som ankermand efter reglerne i lovens § 13 ved at afgive  

 erklæring  

 om opfyldelse af lovens erhvervelsesbetingelser.
En senere overdragelse af  

 anparter fra far til søn kan dog ikke ske efter reglerne i lovens § 13, der  

 forudsætter, at erhververen (sønnen) ikke i forvejen er ejer eller medejer af  

 en landbrugsejendom.
En sådan overdragelse af anparter kan eventuelt ske  

 efter  

 lovens §§ 14 eller 15 (arv eller familiehandel) eller efter tilladelse fra  

 jordbrugskommissionen.
 3.16.3. Andre anpartserhvervelser,  

 andelsbrug, bofællesskaber mv.
Efter lovens § 16, stk. 3, kan to eller flere personer sammen  

 erhverve adkomst på en landbrugsejendom, hvis 1)  

 	  

 mindst en af  

 anpartshaverne ejer en anpart på 1/5 eller derover af ejendommen og opfylder  

 lovens  

 erhvervelsesbetingelser (den såkaldte ankermand), herunder også reglerne om  

 fortrinsstilling, 2)  

 	  

 de øvrige  

 anpartshavere enten tager fast bopæl på ejendommen eller på en anden ejendom  

 inden  

 for en afstand på 10 km fra den erhvervede landbrugsejendom, jf. nedenfor, og 3)  

 	  

 samtlige  

 anpartshavere ikke overskrider begrænsningen på højst 400 ha (uden  

 antalsbegrænsning)  

 eller højst 4 landbrugsejendomme (uden arealgrænse) i § 12, stk. 3, nr. 6,  

 opgjort på grundlag af vægtede ejerandele (pro rata), jf. afsnit 3.18.
Bestemmelsen i § 16, stk. 3, omhandler bl.a. anpartserhvervelser  

 i fri handel, f.eks. andelsbrug, bofællesskaber mv.
Bopælskravet for de  

 øvrige  

 anpartshavere (udover ankermanden) kan opfyldes på den erhvervede  

 landbrugsejendom eller på en anden ejendom inden for 10 km.
Bopælskravet for  

 de  

 øvrige anpartshavere kan således også opfyldes på en ejendom uden  

 landbrugspligt inden for afstandsgrænsen på 10 km.
Bopælskravet i § 16, stk.  

 3,  

 nr. 2, kan derimod ikke opfyldes på en ægtefælles eller samlevers  

 landbrugsejendom,  

 hvis afstandsgrænsen på 10 km overskrides.
 Ved vurderingen af, om afstandsreglen på 10 km i lovens § 16,  

 stk. 3, er overholdt, skal afstanden måles fra den beboelsesbygning, hvor  

 anpartshaveren tager fast bopæl, til den nærmeste dyrkningslod på ejendommen,  

 der er erhvervet i anpartseje, jf. afsnit 3.10.
Bestemmelsen i lovens § 16, stk. 3, kan også anvendes i  

 situationer, hvor erhververne f.eks. i forvejen hver for sig ejer en  

 landbrugsejendom.
Deltagerne i et driftsfællesskab (landbrugsfællesskab), der  

 f.eks. kan omfatte far og søn eller to eller flere landmænd, der ikke er i  

 familie, og som hver for sig ejer en eller flere landbrugsejendomme i  

 personlig  

 eje, kan dermed erhverve yderligere landbrugsejendomme i fællesskab  

 (anpartseje).
 Det er en betingelse, at de enkelte deltagere i  

 landbrugsfællesskabet ikke overskrider begrænsningen på højst 400 ha (uden  

 antalsbegrænsning) eller højst 4 landbrugsejendomme (uden arealgrænse) i §  

 12,  

 stk. 3, nr. 6, opgjort på grundlag af vægtede ejerandele (pro rata). Hvis der  

 er tale om et reelt landbrugsfællesskab, kan jordbrugskommissionen meddele  

 dispensation fra areal- / antalsbegrænsningen.
3.17 Medejer En person anses efter lovens § 18, stk. 1 og 2, som medejer af  

 en landbrugsejendom, hvis den pågældende alene eller sammen med sine børn  

 under  

 18 år ejer 1)  

 	  

 en anpart på 1/5  

 eller derover af en landbrugsejendom, 2)  

 	  

 en anpart på 1/5  

 eller derover af kapitalen i et selskab mv., der ejer en landbrugsejendom,  

 jf.  

 lovens §§ 20 og 21, eller 3)  

 	  

 aktier eller anparter,  

 der repræsenterer flertallet af stemmerne i et selskab, der ejer en  

 landbrugsejendom,  

 jf. lovens § 20, stk. 1.
 En ægtefælle er således sidestillet med en samlever i relation  

 til medejerbegrebet, og en ægtefælle betragtes derfor ikke længere som  

 medejer  

 af en landbrugsejendom, som ejes af den anden ægtefælle.
 De landbrugsejendomme, som børn under 18 år er ejer eller  

 medejer af, skal derimod medregnes under begge forældres ejendomsbesiddelser.  

 Hvis en far f.eks. ejer en anpart på 1/6 af en landbrugsejendom og dennes  

 (et)  

 barn under 18 år ligeledes ejer en anpart på 1/6 af den samme  

 landbrugsejendom,  

 er faren således medejer af den pågældende landbrugsejendom, jf. lovens § 18,  

 stk. 1 og 5.
 En person, der ejer aktier eller anparter i et selskab, der ejer  

 aktier eller anparter i et selskab, der ejer en landbrugsejendom i en  

 holdingkonstruktion, jf. § 20, stk. 3, anses efter lovens § 18, stk. 3,  

 ligeledes for at være medejer af den pågældende landbrugsejendom, hvis  

 selskabet ejer 1/5 eller derover af kapitalen i det selskab, der ejer  

 landbrugsejendommen, eller ejer aktier eller anparter, der repræsenterer  

 flertallet af stemmerne i et selskab, der ejer en landbrugsejendom, jf. § 20,  

 stk. 1.
 Hvis der i selskaber, der ejer en landbrugsejendom, jf. §§ 20 og  

 21, indgår mere end 2 led af selskaber i en vertikal ejerkæde  og der  

 ikke er  

 tale om en af de situationer, der er nævnt i § 18, stk. 1-3,  anses en  

 person,  

 der ejer aktier eller anparter i sådanne selskaber, efter lovens § 18, stk.  

 4,  

 som medejer af ejendommen uanset størrelsen af vedkommendes kapitalandel i  

 det  

 pågældende selskab.
 En person, der ejer aktier i et selskab (nr. 3), der ejer aktier  

 i et selskab (nr. 2), der ejer aktier i et selskab (nr. 1), der ejer en  

 landbrugsejendom, vil således altid efter lovens regler anses for at være  

 medejer af den pågældende ejendom, uanset hvor stor en del af kapitalen den  

 pågældende ejer i selskab nr. 3. Hvis en person i denne situation kun ejer  

 aktier i selskab nr. 1 eller nr. 2, vurderes spørgsmålet om medejerskab ud  

 fra,  

 om betingelserne i § 18, stk. 2 eller 3, er opfyldt.
 De nævnte bestemmelser i lovens § 18, stk. 1-4, omfatter også  

 selskaber, der har erhvervet en landbrugsejendom før landbrugsloven af 1967.
 Hvis der er tale om ejerskab til en meget lille del af selskabskapitalen  

 i selskab nr. 3, jf. ovenfor, vil der dog efter omstændighederne kunne  

 meddeles  

 tilladelse, hvis lovens regler overskrides på grund af medejerskabet til  

 ejendommen.
3.18. Vægtede ejerandele (pro rata) Opgørelsen af, om en person overskrider begrænsningen på højst  

 400 ha (uden antalsgrænse) eller højst 4 landbrugsejendomme (uden  

 arealgrænse)  

 i lovens § 12, stk. 3, nr. 6, skal ske på grundlag af vægtede ejerandele (pro  

 rata-princippet), jf. lovens § 12, stk. 6 og 7. Ved denne opgørelse skal der  

 medregnes  

 alle de landbrugsejendomme, som den pågældende person ejer en del af, dvs.  

 også  

 de ejendomme, som den pågældende ejer mindre end 1/5 af.
Pro rata-princippet finder derimod ikke anvendelse i relation  

 til lovens øvrige areal- eller antalsgrænser, f.eks. arealgrænsen på 100 ha  

 ved  

 reglerne om fortrinsstilling eller areal- eller antalsgrænsen på 500 ha / 5  

 ejendomme (uden arealbegrænsning) ved forpagtning.
I de nævnte situationer er  

 det alene afgørende, hvad en person bliver ejer eller medejer af.
 Ved opgørelsen af, om en person er ejer af  

  

 mere end 400 ha (ekskl. fradragsarealer),  

  

 medregnes efter lovens §  

 12, stk. 6, således arealer af alle de landbrugsejendomme, hvor den  

 pågældende  

 ejer en anpart, jf. lovens § 16, eller hvor den pågældende ejer kapital i et  

 selskab, der ejer en landbrugsejendom, jf. lovens §§ 20 og 21, idet der  

 medregnes den del af ejendommens areal, der svarer til størrelsen af den  

 pågældendes anpart eller del af selskabskapitalen, eventuelt ved en  

 holdingkonstruktion.  

 Hvis personen ejer aktier eller anparter, der repræsenterer flertallet af  

 stemmerne i et selskab, der ejer en landbrugsejendom efter lovens § 20,  

 medregnes dog hele ejendommens areal, jf. § 20, stk. 7.
 Opgørelsen af, om en person er ejer af mere end 400 ha, tager  

 udgangspunkt i, at landbrugsejendomme, som den pågældende ejer personligt  

 (som  

 eneejer) efter lovens §§ 12-15 og § 17 medregnes med ejendommenes hele areal,  

 bortset fra fradragsarealer, jf. § 12, stk. 5.
 Hvis en person f.eks. ejer en anpart på 1/5 af en landbrugsejendom  

 på 200 ha, der er erhvervet efter reglerne i lovens § 16, skal der medregnes  

 1/5 af ejendommens areal, og ejendommen medregnes således kun med 40 ha ved  

 arealgrænsen på 400 ha.
 Hvis en person er investor i et selskab, der ejer en  

 landbrugsejendom på 200 ha efter reglerne i lovens §§ 20 og 21, og den  

 pågældende ejer 1/5 af selskabets kapital, eventuelt gennem et  

 holdingselskab,  

 hvor den pågældende ejer hele selskabskapitalen, skal der ligeledes medregnes  

 1/5 af ejendommens areal, dvs. 40 ha, ved arealgrænsen på 400 ha.
En landbrugsejendom, der ejes af et landmandsselskab efter  

 lovens § 20, sidestilles med en landbrugsejendom, der ejes personligt.
Hvis  

 en  

 person ejer aktier eller anparter, der repræsenterer flertallet af stemmerne  

 i  

 et selskab, der ejer en landbrugsejendom efter lovens § 20, skal hele  

 ejendommens  

 areal medregnes, uanset om den pågældende f.eks. har stemmeflertal på  

 grundlag  

 af ca. 10 pct. eller en anden andel af selskabets kapital.
 Ved opgørelsen af, om en person ejer  

  

 mere end 4 landbrugsejendomme,  

  

 medregnes efter lovens § 12, stk. 7,  

 også dele af landbrugsejendomme, hvor den pågældende ejer en anpart, jf. §  

 16,  

 eller hvor den pågældende ejer kapital i et selskab, der ejer en  

 landbrugsejendom, eventuelt i en holdingkonstruktion, jf. lovens §§ 20 og 21.  

 Størrelsen af disse dele af ejendomme medregnes efter tilsvarende  

 retningslinier  

 som i § 12, stk. 6.
 Selskaber, der har erhvervet en landbrugsejendom før  

 landbrugsloven af 1967, omfattes også af reglerne om vægtede ejerandele.
 Eksempel på opgørelse af vægtede ejerandele  

 for en person:
Ejerform Ejerandel, pct.
Areal, ha Vægtet areal, ha Vægtet antal Eneejer - §§ 12-15 100 200 200 1 Landmandsselskab - § 20 Landmand ejer 10 pct.
200 200 1 Landmandsselskab - § 20 Investor ejer 90 pct.
200 180 0,9 Anpartseje - § 16 (sameje) 20 pct. anpart, ankermand 200 40 0,2 Anpartseje - § 16 (sameje) 20 pct. anpart, øvrige ejere 200 40 0,2 Anpartseje - § 16 (sameje) 5 pct. anpart, øvrige ejere 200 10 0,05 I alt 1200 670 3,35 I ovenstående skema er vist opgørelse  

 af vægtede ejerandele (såvel for areal som for antal landbrugsejendomme) for  

 en  

 person, der har en ejerandel i 6 landbrugsejendomme, der hver er på 200 ha.  

 Den  

 pågældende ejer i forhold til begrænsningen på højst 400 ha / 4  

 landbrugsejendomme et vægtet areal på 670 ha og et vægtet antal  

 landbrugsejendomme på 3,35.
 Den pågældende er derimod efter lovens § 18 ejer eller medejer  

 af 5 landbrugsejendomme med et samlet areal på 1000 ha.
Opgørelse af areal / antal efter pro rata reglerne for ejerskab ved  

 en holdingkonstruktion efter lovens § 20, stk. 3, sker ved en procentvis  

 beregning af andelen.
Ejer en person eksempelvis 50 pct. af aktierne i et  

 selskab, der ejer 50 pct. af aktierne i et selskab, der ejer en  

 landbrugsejendom i en holdingkonstruktion, vil arealet (eller antallet)  

 opgjort  

 efter pro rata reglerne udgøre 25 pct. (50 pct. af 50 pct.). Dette gælder dog  

 ikke, hvis selskabet ejer aktier eller anparter, der repræsenterer flertallet  

 af stemmerne i et selskab, der ejer en landbrugsejendom, jf. § 20, stk. 1. I  

 denne situation medregnes ejendommen fuldt ud, jf. lovens § 20, stk. 7.
 Opgørelse af areal / antal landbrugsejendomme for ejerskab ved  

 en selskabskonstruktion, hvor der indgår mere end 2 selskaber i ejerkæden,  

 beregnes på tilsvarende måde ved en procentvis beregning af andelen.
3.19. Fortrinsstilling til suppleringsjord Når en person eller et selskab, der er ejer af en eller flere  

 landbrugsejendomme, erhverver yderligere en landbrugsejendom i fri handel, og  

 det samlede areal af ejendommen og de i forvejen ejede og medejede  

 landbrugsejendomme overstiger 100 ha (bortset fra fradragsarealer), skal det  

 undersøges, om der er ejere af nærliggende landbrugsejendomme, der ønsker at  

 gøre fortrinsstilling gældende til køb af suppleringsjord, jf. lovens § 31.  

 Det  

 samme gælder ved køb af jord til supplering af en landbrugsejendom efter  

 lovens  

 § 29.
 En hovedejendom, jf. lovens § 33, stk. 1, og nedenfor i afsnit  

 8.3, kan dog altid suppleres op til 125 ha, ekskl. fradragsarealer, uden at  

 naboer kan gøre krav på fortrinsstilling til suppleringsjord, dvs. uanset  

 arealet af de øvrige ejendomme, erhververen er ejer eller medejer af.
Der kan kun gøres krav på fortrinsstilling, når  

 suppleringsjorden ønskes sammenlagt med en landbrugsejendom, der er forsynet  

 med en beboelsesbygning.
Det er desuden bl.a. en betingelse, at den, der  

 ønsker  

 fortrinsstilling, ikke efter suppleringen vil være ejer eller medejer af et  

 samlet areal på mere end 70 ha, ekskl. fradragsarealer.
Det er endvidere  

 bl.a.  

 en betingelse, at suppleringsjorden ligger inden for en luftlinjeafstand på 2  

 km fra beboelsesbygningen på den ejendom, der ønskes suppleret, og at  

 suppleringen kan ske uden dispensation fra reglerne om sammenlægning i lovens  

 §  

 29.
Den, der ønsker at gøre fortrinsstilling gældende, må ikke være  

 ejer eller medejer af mere end 70 ha på det tidspunkt, hvor den primære køber  

 har indgået købsaftale.
Hvis der ikke er indgået nogen købsaftale, er det  

 ansøgningstidspunktet, der er afgørende.
Efter lovens § 32, stk. 2, nr. 1, skal ejeren af en  

 landbrugsejendom, der ønsker at gøre fortrinsstilling gældende, have fast  

 bopæl  

 på den ejendom, der ønskes suppleret, eller på en anden landbrugsejendom, som  

 den pågældende er ejer eller medejer af.
Kravet om fast bopæl kan i denne  

 situation ikke opfyldes på en landbrugsejendom, der ejes af en ægtefælle  

 eller  

 en samlever.
Den, der ønsker at gøre fortrinsstilling gældende, skal  

 endvidere selv drive sin bedrift på det tidspunkt, hvor den primære erhverver  

 har erhvervet suppleringsjorden.
Kravet om, at naboen selv skal drive sin  

 bedrift, anses også opfyldt i situationer, hvor den pågældende driver sin  

 bedrift i fællesskab med andre landbrugere efter reglerne i lovens § 26, stk.  

 2.
Den, der ønsker at gøre fortrinsstilling gældende, skal desuden  

 være ejer eller medejer af en eller flere landbrugsejendomme, hvis areal  

 tilsammen er på mindst 30 ha (eksklusive fradragsarealer), eller som har et  

 arbejdsbehov på mindst 900 timer årligt vurderet på grundlag af produktionens  

 sammensætning (standardnormtimer). Ved opgørelsen af arbejdsbehovet kan der  

 kun  

 medregnes arbejdstimer, der anvendes ved drift af ejede jorder.
Arbejdstimer,  

 der anvendes ved tilforpagtede jorder mv., kan således ikke medregnes.
Hvis  

 to  

 eller flere landmænd driver deres bedrifter sammen, jf. reglerne i lovens §  

 26,  

 stk. 2, sker vurderingen på grundlag af den eller de ejede  

 landbrugsejendomme,  

 som den pågældende deltager med i den fælles drift.
Den ejer, der ønsker at gøre fortrinsstilling gældende, skal  

 afgive oplysninger og ønsker om køb af suppleringsjord på et særligt skema  

 Naboerklæring om suppleringsjord - §§ 31-33.
Ved en nabo forstås  

 i denne  

 forbindelse ejeren af en landbrugsejendom inden for en luftlinjeafstand på 2  

 km.
Det er således ikke en betingelse, at naboens ejendom grænser til de  

 ønskede  

 suppleringsjorder.
Skemaet findes på Direktoratet for FødevareErhvervs hjemmeside (  

  

 www.dffe.dk eller www.landbrugs  

  

 loven.dk),  

 hvor skemaet kan udfyldes elektronisk og udskrives.
Der findes ikke længere  

 et fortrykt  

 skema, men hvis en ansøger (nabo) ikke har mulighed for at printe skemaet  

 selv,  

 kan det bestilles hos direktoratet,  

 Areal  

 kontoret  

 (på telefon 33 95 82 01 eller mail  

  

 areal@dffe.dk  

  

 )  

 eller hos jordbrugskommissionen.
Det fremgår af skemaet, hvilke betingelser  

 der  

 skal være opfyldt, for at der kan gøres fortrinsstilling gældende.
 Naboen skal bl.a. give oplysning om fradragsarealer til brug ved  

 jordbrugskommissionens afgørelse af, om den pågældende ejer mere end 30 ha  

 (eksklusive fradragsarealer) og ikke ved suppleringen vil overskride  

 arealgrænsen på 70 ha (eksklusive fradragsarealer).
 Hvis ejeren af en landbrugsejendom supplerer denne med jord, som  

 den pågældende i forvejen er lovlig ejer af, finder reglerne om  

 fortrinsstilling ikke anvendelse, medmindre der er tinglyst deklaration om  

 hvilende fortrinsstilling, jf. afsnit 8.4, på den ejendom, jorden kommer fra.
De nærmere regler om fortrinsstilling til suppleringsjord,  

 herunder procedureregler mv., fremgår af lovens §§ 31-33 og §§ 22-27 i  

 bekendtgørelsen om reglerne i lov om landbrugsejendomme.
Det fremgår bl.a.  

 heraf, at overskridelse af fastsatte frister kan medføre, at en nabo, der  

 ønsker fortrinsstilling, ikke får mulighed for at opnå en fortrinsstilling,  

 eller at en opnået fortrinsstilling til suppleringsjord kan bortfalde.
 Se desuden afsnit 8.2 om fortrinsstilling ved erhvervelse af  

 suppleringsjord og afsnit 8.3 om supplering af en hovedejendom.
4. Landmandsselskaber 4.1. Generelt om reglerne Lovens § 20 giver adgang til, at en landbrugsejendom kan ejes /  

 erhverves af et landmandsselskab i en særlig selskabsform (aktieselskab eller  

 anpartsselskab), der ligger nær ved det personlige selveje.
Hovedreglen for  

 selskabers erhvervelse af landbrugsejendomme efter lovens § 20 er således, at  

 der skal være en person landmanden i selskabet, der ejer aktier  

 eller  

 anparter, der repræsenterer flertallet af stemmerne i selskabet og som udgør  

 mindst 10 pct. af selskabskapitalen.
Landmanden i selskabet skal enten ved  

 selskabets  

 erhvervelse af ejendommen være lovlig ejer af ejendommen eller opfylde  

 betingelserne  

 for personligt at kunne erhverve ejendommen.
 Aktier eller anparter, der repræsenterer flertallet af  

 stemmerne, må således ikke ejes af to eller flere personer i fællesskab.
 De nærmere regler for landmandsselskaber, herunder for  

 erhvervelse af landbrugsejendomme, fremgår af §§ 7-18 i bekendtgørelsen om  

 reglerne i lov om landbrugsejendomme.
Et landmandsselskab efter lovens § 20 kan frit erhverve en  

 landbrugsejendom, hvis betingelserne i lovens § 20 er opfyldt.
I forbindelse  

 med erhvervelsen skal der udfyldes et særligt skema, der omhandler den  

 pågældende erhvervelsessituation.
Erhvervelsesskemaerne findes på Direktoratet for  

 FødevareErhvervs hjemmeside (www.dffe.dk eller www.landbrugsloven.dk), hvor  

 skemaerne kan udfyldes elektronisk og udskrives.
Der findes ikke længere  

 fortrykte skemaer, men hvis en erhverver mv. ikke har mulighed for at printe  

 skemaer  

 selv, kan der bestilles relevante skemaer hos direktoratet,  

 Areal  

 kontoret  

 (på telefon 33 95 82 01 eller mail areal@dffe.dk).
Hvis selskabet opfylder  

  

 alle  

  

 lovens erhvervelsesbetingelser, dvs. kan svare bekræftende på alle relevante  

 oplysninger i skemaet (herunder også de personlige erhvervelsesbetingelser),  

 sendes skemaet i udfyldt og underskrevet stand til kommunen sammen med  

 skødet.  

 Hvis skemaet er udfyldt korrekt, påtegner kommunen adkomstdokumentet med  

 bemærkning om, at erhververen har afgivet erklæring om opfyldelse af lovens  

 erhvervelsesbetingelser, jf. vejledningen om kommunalbestyrelsernes medvirken  

 ved administration af lov om landbrugsejendomme.
Skødet vil herefter kunne  

 tinglyses i relation til reglerne i lov om landbrugsejendomme.
Direktoratets  

 tilladelse er således ikke nødvendig i denne situation.
 Direktoratet vil efterfølgende kontrollere, at selskabet  

 opfylder kravene i lovens § 20 i forbindelse med, at erklæringsskema med  

 kommunens påtegning samt de krævede selskabsdokumenter fremsendes til  

 Direktoratet for FødevareErhverv.
Ved erklæringen skal der gives oplysning om selskabets  

 registreringsnummer i Erhvervs- og Selskabsstyrelsen.
Selskabet skal derfor  

 være registreret i Erhvervs- og Selskabsstyrelsen, og dette indebærer, at et  

 selskab, der er under stiftelse, ikke kan få tinglyst endelig adkomst på en  

 landbrugsejendom.  

 Et selskab, der er under stiftelse, kan dog  uden skødepåtegning fra  

 kommunen  

  få tinglyst skødet foreløbigt med frist til at indhente skødepåtegning  

 hos  

 kommunen om, at betingelserne i lov om landbrugsejendomme er overholdt.
 Hvis lovens regler ikke er opfyldt, vil det være nødvendigt med  

 en tilladelse efter lov om landbrugsejendomme, jf. afsnit 4.5.
4.2. Holdingkonstruktioner I medfør af lovens § 20, stk. 3, er det muligt at eje aktier  

 eller anparter i en holdingkonstruktion, jf. § 12 i bekendtgørelsen om  

 reglerne  

 i lov om landbrugsejendomme.
 Landmanden kan således eje sin kapital i selskabsform gennem et  

 holdingselskab, der fuldt ud ejes af landmanden selv.
 Den øvrige del af selskabskapitalen, der kan udgøre op til 90  

 procent af kapitalen i det selskab, der ejer en landbrugsejendom, kan   

 ligeledes i en holdingkonstruktion  ejes helt eller delvist af et eller  

 flere  

 selskaber, der kun må ejes af den personkreds, der er afgrænset i lovens §  

 20,  

 stk. 1, nr. 2. Kapitalen må således kun ejes af personer, der er i familie  

 med  

 landmanden i selskabet, eller som har opnået dispensation fra familiekredsen.  

 Kapitalen kan dog også ejes af pensionskasser og livsforsikringsselskaber.
 Der kan kun accepteres aktie- eller anpartsselskaber, hvis  

 vedtægter ikke strider mod reglerne i loven, og der må ikke indgå mere end 2  

 led af selskaber i en vertikal ejerkæde.
 4.3. Særlige aftaler mv.
 Selskabets vedtægter og aftaler mellem deltagerne i selskabet,  

 såsom aktionær- og anpartshaveroverenskomster og andre aftaler, må ikke  

 stride  

 mod lovgivningen, jf. § 9, stk. 1, i bekendtgørelsen om reglerne i lov om  

 landbrugsejendomme.
 Bekendtgørelsen fastsætter følgende betingelser for aftaler  

 mellem parterne, der skal fremgå af selskabets vedtægter mv.:
 1) Det skal fremgå af selskabets vedtægter, at selskabets formål  

 er at drive jordbrug.
 Dette krav gælder dog alene det selskab, der ejer en  

 landbrugsejendom, men ikke andre selskaber, der indgår i en  

 holdingkonstruktion.
2) Landmanden i selskabet skal eje aktier eller anparter, som  

 umiddelbart i kraft af den stemmeret, der er tillagt de pågældende aktier  

 eller  

 anparter, repræsenterer flertallet af stemmerne.
Aktier eller anparter kan  

 dog  

 ejes af et aktie- eller anpartsselskab, der fuldt ud ejes af landmanden i  

 selskabet  

 i en holdingkonstruktion, jf. lovens § 20, stk. 3. De omhandlede aktier eller  

 anparter må ikke være pantsat til andre investorer i selskabet, jf.  

 bekendtgørelsens § 8, stk. 1.
 Flertallet kan fremkomme ved en forskydning af stemmevægten, men  

 må derimod ikke fremkomme som resultat af særlige aftaler mellem aktionærerne  

 eller anpartshaverne, f.eks. om stemmeretsbegrænsning.
 3) Landmanden i selskabet skal varetage den daglige ledelse af  

 selskabet, herunder ejendommens drift, og træffe beslutning om sædvanlige  

 dispositioner, herunder nyanskaffelser og investeringer af normal  

 landbrugsmæssig karakter.
Dette indebærer bl.a., at det vil være i strid med reglen om, at  

 landmanden i selskabet skal varetage den daglige ledelse af selskabet, at  

 aftale, at  

  

 alle  

  

 beslutninger på generalforsamlingen  

 skal træffes med kvalificeret flertal.
Beslutninger, som f.eks. angår skifte  

 af  

 leverandør eller produktaftager, optagelse af driftslån og kassekredit hos  

 leverandører og mindre driftsomlægninger skal som udgangspunkt kunne træffes  

 af  

 landmanden som et led i den daglige drift, og landmanden må ikke ved fuldmagt  

 delegere beslutninger vedrørende den daglige drift til anden side.
Der er  

 derimod ikke noget til hinder for at aftale, at mere vidtgående beslutninger  

 om  

 virksomhedens fremtid, udlodning og anvendelse af overskud mv. kun kan  

 træffes  

 med kvalificeret flertal.
 Kravet om, at landmanden i selskabet skal varetage den daglige  

 ledelse af ejendommens drift gælder dog ikke, hvis selskabet lovligt driver  

 ejendommen ved en forpagter eller bestyrer.
 4) Tegningsreglen skal udformes således, at selskabet ikke kan  

 tegnes uden om landmanden i selskabet.
 Der er ikke noget til hinder for, at der kan indgås aftale om,  

 at tegningsretten tilkommer landmanden i selskabet (direktøren) i forening  

 med  

 et eller flere bestyrelsesmedlemmer, forudsat at det ikke indskrænker  

 landmandens ret til at træffe sædvanlige dispositioner vedrørende den daglige  

 drift.
 5) Landmanden i selskabet skal være medlem såvel af bestyrelse  

 som af direktion, hvis der nedsættes sådanne organer.
 En bestyrelse må således ikke kunne overtage den daglige  

 driftsledelse uden om landmanden, og landmanden skal således altid være  

 medbeslutningstager i bestyrelse og direktion.
 Der stilles ikke krav om, at landmanden skal besidde  

 stemmeflertallet af pladserne i bestyrelsen, for så vidt  

 selskabskonstruktionen  

 ikke i øvrigt frembyder fare for, at landmandens indflydelse i selskabet  

 reduceres i forhold til, hvad loven forudsætter.
 6) Landmanden i selskabet skal i forbindelse med andre  

 aktionærers eller anpartshaveres ret til overtagelse af aktier eller anparter  

 være sikret et varsel på mindst 12 måneder.
Uanset om der i selskabets vedtægter eller ved aftale mellem  

 selskabets deltagere er aftalt et kortere varsel end 12 måneder til  

 overtagelse  

 af aktier eller anparter, tilkommer der altid landmanden et varsel på mindst  

 12  

 måneder til at fratræde den daglige ledelse af driften af ejendommen.
Dette  

 gælder dog ikke, hvis selskabet ikke opfylder betingelserne for at erhverve  

 eller forblive ejer af ejendommen, og Direktoratet for FødevareErhverv i  

 medfør  

 af lovens § 41 meddeler selskabet påbud om at afhænde ejendommen inden en  

 kortere frist, dog mindst 6 måneder.
Landmanden i selskabet skal i alle tilfælde være sikret et  

 opsigelsesvarsel på mindst 12 måneder, men det kan dog i vedtægterne  

 fastsættes, at der i tilfælde af grov misligholdelse kan ske opsigelse med et  

 kortere varsel.
Hvis der i selskabets vedtægter mv. fastsættes et kortere  

 varsel i tilfælde af grov misligholdelse, skal det fremgå, at en sådan  

 opsigelse  

 kun kan ske, hvis Direktoratet for FødevareErhverv finder, at særlige forhold  

 kan begrunde en dispensation.
4.4. Indberetning om ændringer Der skal ske indberetning til Direktoratet for FødevareErhverv  

 ved enhver udskiftning af landmanden i selskabet, dvs. ved enhver ændring af  

 ejerforholdene, der medfører, at den deltager, der hidtil har opfyldt lovens  

 erhvervelsesbetingelser og kravet om stemmeflertal i selskabet mv.  

 (landmanden  

 i selskabet), ikke længere opfylder betingelserne, jf. § 15 i bekendtgørelsen  

 om reglerne i lov om landbrugsejendomme.
Denne regel gælder for alle  

 landmandsselskaber, der har erhvervet en landbrugsejendom efter reglerne i  

 lovens § 20 siden landbrugsloven af 1989.
Der skal desuden ske indberetning ved ændring af kredsen af investorer,  

 jf. § 16 i bekendtgørelsen om reglerne i lov om landbrugsejendomme.
Denne  

 regel  

 gælder dog alene for selskaber, der har erhvervet en landbrugsejendom efter  

 reglerne i lovens § 20 siden landbrugsloven af 1999.
 De ovenfor nævnte regler gælder også i situationer, hvor aktier  

 eller anparter, der ejes personligt af landmanden i selskabet eller af  

 personer, der er investorer i selskabet, overdrages til et selskab  

 (holdingkonstruktion).
 Selskaber, der har erhvervet en landbrugsejendom før 1989-loven  

 eller som har erhvervet en landbrugsejendom med tilladelse efter lovens § 21,  

 er ikke omfattet af indberetningspligten.
4.5. Ansøgning om dispensation Direktoratet for FødevareErhverv kan dispensere fra  

 bestemmelserne i lovens § 20, stk. 1, nr. 2 og 3, når særlige forhold taler  

 for  

 det, jf. nedenfor afsnit 4.5.2. Det er dog de regionale  

 jordbrugskommissioner,  

 der træffer afgørelse om, hvorvidt de personlige erhvervelsesbetingelser er  

 opfyldt, jf. nedenfor afsnit 4.5.1.
4.5.1. Ansøgning til jordbrugskommissionen Hvis landmanden i selskabet ikke opfylder de personlige  

 erhvervelsesbetingelser, dvs. ikke kan svare bekræftende på de relevante  

 oplysninger i erklæringsskemaets afsnit 7.1-7.4, skal skemaet benyttes som  

 ansøgning, der sendes til jordbrugskommissionen.
Erhvervelsen kan i denne  

 situation kun ske, hvis jordbrugskommissionen kan meddele tilladelse til, at  

 den pågældende person ville kunne erhverve landbrugsejendommen personligt  

 efter  

 lovens § 17 og dermed indtræde som landmand i selskabet.  

 Jordbrugskommissionen  

 kan her alene vurdere, om den person, der skal være landmanden i selskabet,  

 vil  

 kunne få tilladelse til personligt at erhverve den pågældende  

 landbrugsejendom.
Der kan f.eks. være tale om, at den pågældende ikke opfylder  

 lovens uddannelseskrav fuldt ud.
Der kan også være tale om, at det skal  

 undersøges, om der er naboer, der ønsker at gøre fortrinsstilling gældende.  

 Dette gælder også ved udskiftning af landmanden i selskabet.
Jordbrugskommissionen vurderer, om der kan meddeles tilladelse  

 til, at den pågældende personligt vil kunne erhverve landbrugsejendommen med  

 dispensation fra reglerne i lovens §§ 12-15. Meddeler jordbrugskommissionen  

 tilladelse til den personlige erhvervelse, fremsendes tilladelsen sammen med  

 skemaet og skødet til kommunen.
Hvis skemaet er udfyldt korrekt, påtegner  

 kommunen  

 skødet med bemærkning om, at erhververen har afgivet erklæring om opfyldelse  

 af  

 lovens erhvervelsesbetingelser.
Skødet vil herefter kunne tinglyses i  

 relation  

 til reglerne i lov om landbrugsejendomme.
Direktoratets tilladelse er således  

 ikke nødvendig i denne situation.
 Direktoratet vil efterfølgende kontrollere, at selskabet  

 opfylder kravene i lovens § 20 i forbindelse med, at erklæringsskema med  

 kommunens påtegning samt de krævede selskabsdokumenter fremsendes til  

 Direktoratet for FødevareErhverv.
 Hvis jordbrugskommissionen finder, at en landmand i et  

 landmandsselskab efter lovens § 20 ikke opfylder de personlige  

 erhvervelsesbetingelser i lovens §§ 12-15, og at der ikke er grundlag for at  

 dispensere efter lovens § 17, skal jordbrugskommissionen underrette  

 Direktoratet for FødevareErhverv herom med henblik på, at direktoratet  

 meddeler  

 selskabet påbud om at afhænde ejendommen i medfør af lovens § 41, og at  

 direktoratet eventuelt rejser krav om straf efter lovens § 50. Se tillige  

 afsnit 10.3.
4.5.2. Ansøgning til Direktoratet for  

 FødevareErhverv Der kan efter lovens § 20, stk. 10, søges dispensation for så  

 vidt angår kravet om, at samtlige øvrige aktier eller anparter skal ejes af  

 landmandens nære familie eller samlever eller af pensionskasser eller  

 livsforsikringsselskaber.
 Der kan derimod ikke dispenseres fra bestemmelsen i lovens § 20,  

 stk. 1, nr. 1, om, at landmanden i selskabet skal eje aktier eller anparter,  

 der repræsenterer flertallet af stemmerne og mindst udgør 10 pct. af  

 selskabskapitalen (eventuelt via en holdingkonstruktion).
 Der vil f.eks. kunne dispenseres i situationer, hvor der  

 deltager en person, som er i nær familie med landmanden i selskabet, uden dog  

 at være omfattet af lovens personkreds, f.eks. stedbørn eller plejebørn.
 Der vil også kunne dispenseres ved generationsskifte, hvor en  

 person uden for familien, f.eks. en medarbejder i bedriften, i forbindelse  

 med  

 et glidende generationsskifte ønsker at indtræde som investor i selskabet med  

 henblik på senere at skulle overtage flertallet af stemmerne i selskabet og  

 blive landmanden i selskabet.
En dispensation til gennemførelse af et generationsskifte vil  

 normalt blive betinget af, at den nye deltager skal indtræde som landmand i  

 selskabet inden 5 år efter dispensationen, og at selskabet skal opfylde  

 betingelserne i lovens § 20, stk. 1, nr. 2, inden 10 år efter, at den nye  

 deltager er indtrådt som landmand i selskabet.
Hvis en udskiftning af  

 landmanden i selskabet i denne situation vil medføre, at reglerne om  

 fortrinsstilling til suppleringsjord skal bringes i anvendelse, kan  

 spørgsmålet  

 om, hvorvidt naboer ønsker fortrinsstilling til suppleringsjord, afklares af  

 jordbrugskommissionen ved begyndelsen af generationsskiftet, dvs. inden den  

 pågældende indtræder som landmand i selskabet.
 Endvidere vil der kunne dispenseres, hvis der ønskes  

 kapitaltilførsel fra andre institutionelle investorer end pensionskasser og  

 livsforsikringsselskaber.
 Der kan efter lovens § 20, stk. 10, også dispenseres fra kravet  

 om, at personer, der ejer aktier eller anparter i landmandsselskaber, ikke må  

 blive ejer af mere end 400 ha (uden antalsgrænse) eller mere end 4  

 landbrugsejendomme (uden arealgrænse) beregnet efter vægtede ejerandele, jf.  

 afsnit 3.18.
 Der kan dispenseres efter retningslinjerne i § 44 i cirkulære om  

 lov om landbrugsejendomme.
Direktoratet kan ligeledes dispensere fra visse af  

 bestemmelserne i §§ 7-18 om landmandsselskaber i bekendtgørelsen om reglerne  

 i  

 lov om landbrugsejendomme, når særlige forhold taler for det.
Det gælder  

 navnlig visse af bestemmelserne i § 8, § 9, stk. 1, nr. 6, og §§ 10, 15 og  

 16.
 Der vil således i en konkret situation kunne dispenseres fra  

 reglen om et opsigelsesvarsel på mindst 12 måneder i forbindelse med grov  

 misligholdelse, hvis Direktoratet for FødevareErhverv finder, at særlige  

 forhold kan begrunde en dispensation, jf. § 9, stk. 1, nr. 6, i  

 bekendtgørelse  

 om reglerne i lov om landbrugsejendomme.
Hvis selskabet ikke opfylder kravene til selskabet, dvs. ikke  

 kan svare bekræftende på  

  

 alle  

  

 relevante  

 oplysninger om selskabet i skemaet, f.eks. om investorerne, benyttes skemaet  

 som ansøgning, der sendes til Direktoratet for FødevareErhverv.
Ved  

 fremsendelse til direktoratet skal skemaet vedlægges Bilag om  

 investorer samt  

 øvrige relevante selskabsdokumenter, jf. § 14, stk. 3 og 4, i bekendtgørelsen  

 om reglerne i lov om landbrugsejendomme.
 I tilfælde, hvor jordbrugskommissionens tilladelse desuden er  

 nødvendig, fordi de personlige erhvervelsesbetingelser ikke er opfyldt, kan  

 skemaet sendes som ansøgning til såvel jordbrugskommissionen som  

 direktoratet.  

 I disse situationer sker der en koordinering af sagsbehandlingen mellem  

 jordbrugskommissionen og direktoratet, idet det er direktoratets afgørelse,  

 der  

 danner grundlag for tinglysning af adkomst på den erhvervede  

 landbrugsejendom.
 Tilladelsen fra Direktoratet for FødevareErhverv (og  

 jordbrugskommissionens tilladelse, hvor denne er nødvendig) skal fremsendes  

 sammen med skødet til tinglysning, jf. § 1, stk. 1, nr. 2, i bekendtgørelsen  

 om  

 dokumentation og tinglysning mv. af dokumenter vedrørende landbrugsejendomme.
5. Offentlige  

 myndigheder, fonde og vandforsyningsanlæg 5.1. Offentlige myndigheder En dansk offentlig myndighed kan erhverve adkomst på en  

 landbrugsejendom eller en del af en landbrugsejendom uden tilladelse, jf.  

 lovens § 22. Der er således ikke efter lov om landbrugsejendomme noget til  

 hinder for en sådan erhvervelse, uanset hvilken anvendelse eller hvilket  

 formål  

 der er tale om.
Ejendommen skal dog drives efter reglerne i lov om  

 landbrugsejendomme, f.eks. ved bortforpagtning, medmindre der er grundlag  

 for,  

 at landbrugspligten kan ophæves på ejendommen.
 Hvis der erhverves en del af en landbrugsejendom, vil arealet  

 normalt blive oprettet som en landbrugsejendom uden beboelsesbygning, jf.  

 lovens § 10, stk. 4, medmindre arealet er under 2 ha og landbrugspligten  

 ophæves på arealet, jf. lovens § 6, stk. 1, nr. 4.
 Når en offentlig myndighed erhverver en del af en  

 landbrugsejendom som en landbrugsejendom uden beboelsesbygning, skal der ikke  

   

 i modsætning til hvad der gælder ved personers erhvervelse  tinglyses  

 en  

 deklaration om, at der ikke uden særlig tilladelse må opføres bygninger på  

 ejendommen, at ejendommen til enhver tid skal ejes sammen med en  

 landbrugsejendom med beboelsesbygning, og at ejendommen kun må afhændes til  

 sammenlægning med en anden landbrugsejendom eller som en bygningsløs  

 landbrugsejendom, jf. afsnit 7.
Hvis den offentlige myndighed efterfølgende videresælger  

 ejendommen uden bygninger helt eller delvist, bør salget derfor betinges af,  

 at  

 der tinglyses en deklaration, der svarer til den standarddeklaration, der  

 gælder ved oprettelse af landbrugsejendomme uden beboelsesbygning.
For  

 statslige myndigheders salg af landbrugsjorder gælder specielt, at arealerne  

 skal afhændes (med landbrugspligt) efter reglerne i lov om  

 landbrugsejendomme,  

 jf. afsnit 2.8.6.2. i Finansministeriets budgetvejledning fra 2001.
 Reglerne gælder også for kommunale fællesskaber, der er omfattet  

 af lov om kommunernes styrelse.
 Ved folkekirkens erhvervelse af en landbrugsejendom kræves dog  

 tilladelse fra Kirkeministeriet, jf. lovens § 22, stk. 2. Se desuden afsnit  

 5.3.
5.2. Ekspropriation Hvis der ved en ekspropriation er medfulgt overskydende arealer,  

 f.eks. afskårne arealer i forbindelse med et vejanlæg, kan den  

 eksproprierende  

 myndighed beholde disse arealer som landbrugsejendomme uden beboelsesbygning,  

 hvis der er tale om arealer på mere end 2 ha, og ejendommene noteres i  

 matriklen  

 som bygningsløse landbrugsejendomme.
 Hvis der er tale om arealer under 2 ha, ophæves landbrugspligten  

 på de pågældende arealer.
 Oprettelse af en landbrugsejendom uden beboelsesbygning og  

 ophævelse af landbrugspligt sker i denne situation efter reglerne for  

 offentlige myndigheder, jf. afsnit 5.1.
Den eksproprierende myndighed har  som hidtil  pligt til  

 snarest muligt at afhænde overskydende arealer til sammenlægning med anden  

 landbrugsejendom eller som bygningsløse landbrugsejendomme.
Afskårne arealer  

 kan dog henlægges til enhver ejendom, der har afgivet areal ved  

 ekspropriationen,  

 såfremt det medfører en hensigtsmæssig arrondering af den pågældende ejendom,  

 og det modtagne areal ikke er væsentligt større end det areal, som ejendommen  

 har afgivet til anlægget.
 Ved salg af en landbrugsejendom uden beboelsesbygning bør salget  

 betinges af, at der tinglyses en deklaration, der svarer til den  

 standarddeklaration, der gælder ved oprettelse af landbrugsejendomme uden  

 beboelsesbygning, jf. afsnit 5.1.
5.3. Præstegårde Præstegårde er i almindelighed ikke noteret som  

 landbrugsejendomme i matriklen, men der er mellem Kirkeministeriet og  

 Ministeriet for Fødevarer, Landbrug og Fiskeri truffet aftale om, at  

 præstegårde principielt skal være underkastet samme regler som  

 landbrugsejendomme, jf. nedenfor afsnit 5.3.1 - 5.3.4.
5.3.1. Afhændelse af et præstegårdsbrug,  

 helt eller delvis Ved afhændelse af et præstegårdsbrug med et samlet  

 jordtilliggende på mere end 2 ha som en samlet ejendom (med beboelses- og  

 eventuelt driftsbygninger) skal erhververen opfylde reglerne i lov om  

 landbrugsejendomme, og ejendommen skal i forbindelse med overdragelsen  

 noteres  

 i matriklen som en landbrugsejendom.
 Beboelses- og eventuelt driftsbygninger på en præstegård kan  

 fraskilles og afhændes, jf. nedenfor, hvis ejendommens jorder, der beholdes  

 af  

 præsteembedet, noteres i matriklen som en landbrugsejendom uden  

 beboelsesbygning og pålægges deklaration om, at der ikke uden  

 jordbrugskommissionens  

 tilladelse må opføres nye bygninger på jorderne, og at jorderne i tilfælde af  

 salg skal afhændes til sammenlægning med en landbrugsejendom eller som en  

 landbrugsejendom uden beboelsesbygning efter reglerne i lov om  

 landbrugsejendomme.
 Parcellen med beboelses- og eventuelt driftsbygninger kan  

 fraskilles med et areal mellem 1,5 ha og 2 ha uden landbrugspligt, jf. lovens  

 §  

 6, stk. 3, eller med et areal over 2 ha, idet ejendommen noteres som en  

 landbrugsejendom, og erhververen skal i denne situation afgive erklæring om  

 opfyldelse af lovens erhvervelsesbetingelser.
Hvis de ovenfor anførte betingelser for fraskillelse af  

 bygninger er opfyldt, kan landinspektøren gennemføre udstykningen på baggrund  

 af en tilladelse fra de kirkelige myndigheder.
Det er landinspektørens ansvar  

 at sørge for, at ejendommen bliver noteret i matriklen som en  

 landbrugsejendom  

 uden beboelsesbygning og at sørge for tinglysning af den nævnte deklaration.
 Hvis betingelserne ikke er opfyldt, skal landinspektøren  

 indhente en udtalelse fra jordbrugskommissionen, jf. desuden afsnit 5.3.3.
 Fraskillelse af arealer til ikke-jordbrugsmæssige formål som  

 f.eks. bebyggelse, udvidelse af kirkegård mv. kan ligeledes ske, uden at  

 sagen  

 skal forelægges jordbrugskommissionen.
5.3.2. Bortforpagtning Ved bortforpagtning af et præstegårdsbrug som en samlet bedrift  

 (gårdforpagtning) skal forpagteren opfylde reglerne i lov om  

 landbrugsejendomme, herunder bl.a. bopælskrav, uddannelseskrav mv.
Ved bortforpagtning af jorder (uden bygninger) fra et  

 præstegårdsbrug, herunder bortforpagtning til samdrift med en bestående  

 landbrugsejendom, skal reglerne om forpagtning i lov om landbrugsejendomme  

 ligeledes overholdes.
Se nedenfor afsnit 9.
5.3.3. Fravigelse af reglerne I situationer, hvor menighedsrådene / præsteembederne ønsker at  

 kunne fravige ovennævnte regler, skal de kirkelige myndigheder indhente en  

 udtalelse fra den stedlige jordbrugskommission om, hvorvidt kommissionen kan  

 anbefale, at reglerne fraviges.
 Hvis kommissionen ikke finder grundlag for at fravige reglerne,  

 kan sagen indbringes for Direktoratet for FødevareErhverv og  

 Kirkeministeriet,  

 idet Kirkeministeriet træffer afgørelse i sagen, eventuelt efter drøftelse  

 med  

 Direktoratet for FødevareErhverv.
5.4. Fonde En fond, der har til formål at støtte almennyttige  

 naturbeskyttelsesformål, kan efter lovens § 24 erhverve og bevare adkomst på  

 en  

 landbrugsejendom eller en del af en landbrugsejendom med henblik på  

 anvendelse  

 til naturformål.
 Hvis der erhverves en del af en landbrugsejendom, vil arealet  

 blive oprettet som en landbrugsejendom uden beboelsesbygning, jf. lovens §  

 10,  

 stk. 4, medmindre arealet er under 2 ha og landbrugspligten ophæves på  

 arealet,  

 jf. lovens § 6, stk. 1, nr. 7.
5.4.1. Erhvervelse uden tilladelse De nærmere regler for, hvornår en fond kan erhverve  

 landbrugsjorder uden tilladelse fra jordbrugskommissionen, fremgår af §§  

 20-21  

 i bekendtgørelsen om reglerne i lov om landbrugsejendomme.
Det er en  

 betingelse  

 for erhvervelse uden tilladelse, at fonden har opnået en forhåndsgodkendelse  

 til at erhverve landbrugsjord.
Ansøgning om forhåndsgodkendelse af en fond  

 skal  

 indsendes til Direktoratet for FødevareErhverv.
 Ved erhvervelse uden tilladelse skal fonden som udgangspunkt  

 forpligte sig til:
 1)  

 	  

 At  

 anvende ejendommen i overensstemmelse med de generelle retningslinjer, der er  

 fastlagt for den pågældende områdetype, jf. lovens § 24, stk. 4.
2)  

 	  

 At der sikres offentligheden adgang til  

 ejendommens jorder, og at der derfor kun må ske indhegning eller foretages  

 andre foranstaltninger i et omfang, der sikrer, at der fortsat i væsentligt  

 omfang er offentlig adgang til arealerne.
Kravet om offentlig adgang gælder  

 dog  

 ikke for arealer, hvor der i forbindelse med gennemførelse af et  

 naturgenopretningsprojekt etableres en sø eller andre vådområder, hvis der i  

 væsentligt omfang er offentlig adgang til de øvrige arealer.
Kravet om  

 offentlig adgang gælder heller ikke for arealer, hvor der i medfør af anden  

 lovgivning,  

 f.eks. ved fredningskendelse mv., er fastsat bestemmelser, der regulerer  

 offentlighedens adgang til arealerne.
 3)  

 	  

 Inden 1 år efter erhvervelsen at indsende en  

 plan, der udarbejdes i samarbejde med lokale myndigheder, til  

 jordbrugskommissionen for ejendommens anvendelse til naturformål og for  

 offentlighedens  

 adgang til arealerne.
 4)  

 	  

 At afhænde ejendommen efter lovens regler,  

 hvis den ikke længere anvendes i overensstemmelse med retningslinjerne, jf.  

 lovens § 24, stk. 1, nr. 3.
5.4.2. Erhvervelse med tilladelse Hvis en fond ikke opfylder betingelserne for at kunne erhverve  

 en landbrugsejendom uden tilladelse, er det nødvendigt at få  

 jordbrugskommissionens tilladelse til erhvervelsen.
Det kan f.eks. være fordi  

 en fond ikke har fået en forhåndsgodkendelse, eller fordi offentligheden kun  

 kan få begrænset adgang til arealerne, da der er behov for særlig beskyttelse  

 af flora eller fauna.
Det fremgår bl.a. af § 67 i cirkulæret om lov om  

 landbrugsejendomme, at der normalt kan meddeles tilladelse til, at en fond,  

 der  

 har til formål at støtte almennyttige naturbeskyttelsesformål, kan erhverve  

 adkomst på en landbrugsejendom eller en del af en landbrugsejendom til  

 naturformål.
Der kan således normalt dispenseres fra de relativt restriktive  

 krav, f.eks. med hensyn til offentlighedens adgang, der gælder ved fondes  

 erhvervelse af landbrugsjorder uden tilladelse, når forholdene taler for det,  

 f.eks. hvor der er behov for særlig beskyttelse af flora eller fauna.
Hvis en fond efterfølgende ikke anvender arealerne til natur  

 mv., men f.eks. fortsat anvender arealerne landbrugsmæssigt eller til private  

 rekreative formål, jagt mv., kan jordbrugskommissionen meddele fonden påbud  

 om  

 at afhænde de pågældende arealer.
Der kan også meddeles påbud om afhændelse,  

 hvis en fond ikke længere opfylder betingelserne for en forhåndsgodkendelse.
 Fonde og institutioner mv., der ikke opfylder de nævnte  

 betingelser om almennyttige naturbeskyttelsesformål mv., omfattes af reglerne  

 i  

 lovens § 21, hvorefter der kan meddeles tilladelse i nærmere angivne  

 situationer, jf. § 21, nr. 1-5.
Fondes erhvervelse af landbrugsjorder til naturformål kan blive  

 offentliggjort på Direktoratet for FødevareErhvervs hjemmeside med  

 oplysninger  

 om, hvilke betingelser mv. der gælder for de pågældende arealer.
Dette gælder  

 såvel for de erhvervelser, der sker uden tilladelse, som for de erhvervelser,  

 der sker med tilladelse.
5.5. Vandforsyningsanlæg Ejeren af et alment vandforsyningsanlæg kan efter lovens § 23  

 uden tilladelse erhverve adkomst på en landbrugsejendom eller et areal af en  

 landbrugsejendom med henblik på beskyttelse af drikkevandsressourcer.  

 Bestemmelsen omfatter anlæg, som forsyner mindst 10 ejendomme, jf. § 3, stk.  

 3,  

 i vandforsyningsloven.
Det er en betingelse, at ejendommen eller arealet i  

 sin  

 helhed ligger inden for et område, hvor der ifølge en endelig vedtaget  

 indsatsplan efter vandforsyningslovens § 13 eller § 13 a er behov for en  

  

 særlig  

  

 indsats til beskyttelse af  

 drikkevand, f.eks. i særligt nitratfølsomme indvindingsområder.
Det er  

 således  

 ikke tilstrækkeligt, at arealet blot ligger inden for et sådant  

 indsatsområde.
 Hvis der erhverves en del af en landbrugsejendom, vil arealet  

 blive oprettet som en landbrugsejendom uden beboelsesbygning, jf. lovens §  

 10,  

 stk. 4, medmindre arealet er under 2 ha og landbrugspligten ophæves på  

 arealet,  

 jf. lovens § 6, stk. 1, nr. 8.
6. Ophævelse af landbrugspligt Reglerne i lovens § 6 omhandler situationer, hvor  

 landbrugspligten umiddelbart kan ophæves uden tilladelse ved erklæring fra en  

 praktiserende landinspektør, mens reglerne i § 7 omhandler de situationer,  

 hvor  

 der kan meddeles tilladelse til ophævelse af landbrugspligten.
Landinspektørens erklæring skal afgives på et særligt skema.
Skemaet  

 findes på Direktoratet for FødevareErhvervs hjemmeside (www.dffe.dk eller  

 www.landbrugsloven.dk), hvor skemaet kan udfyldes elektronisk og udskrives.
 Reglerne om ophævelse af landbrugspligt tager udgangspunkt i, at  

 landbrugspligten kan ophæves, når ejendommen eller dens jorder skal inddrages  

 til en ikke-jordbrugsmæssig anvendelse i overensstemmelse med region-,  

 kommune-  

 og lokalplanlægningen.
 Ophævelse af landbrugspligt forudsætter normalt, at jorderne  

 varigt skal inddrages til en ikke-jordbrugsmæssig anvendelse såsom bebyggelse  

 til bymæssige formål mv., der udelukker, at jorderne senere igen kan  

 inddrages  

 til jordbrugsmæssige formål.
Hvis der derimod er tale om en ikke-jordbrugsmæssig anvendelse  

 af midlertidig karakter som f.eks. råstofindvinding, losseplads, golfbane,  

 campingplads, vindmølle, antennemast, vandboring og lignende, hvor den  

 påtænkte  

 anvendelse ikke udelukker, at arealet senere geninddrages til  

 jordbrugsmæssige  

 formål, og hvor der kan stilles krav om genafhændelse, når den omhandlede  

 anvendelse  

 ophører, kan ophævelse af landbrugspligt derimod ikke ske på grundlag af en  

 landinspektørerklæring.
Landbrugspligten kan dog altid ophæves på arealer  

 under  

 2 ha, der ønskes erhvervet af offentlige danske myndigheder, jf. lovens § 6,  

 stk. 1, nr. 4.
 I dette afsnit omtales og defineres de nødvendige grundbegreber,  

 der anvendes i forbindelse med udstykning og ophævelse af landbrugspligten på  

 en del af en landbrugsejendom (eller på en hel landbrugsejendom) på grundlag  

 af  

 en erklæring fra en praktiserende landinspektør.
 Hvis de nævnte betingelser ikke er opfyldt, skal sagen fremsendes  

 som ansøgning til jordbrugskommissionen i det pågældende amt (eventuelt  

 Bornholms Kommune).
6.1. Ophævelse af landbrugspligt inden for  

 planlagte områder Efter lovens § 6, stk. 1, nr. 1, kan landbrugspligten ophæves,  

 når jorden inden 5 år skal anvendes til udbygning af bysamfund med boliger,  

 til  

 erhverv, til offentlige formål eller til sommerhusbebyggelse.
Det er en  

 betingelse, at jorden ligger i byzone, i sommerhusområde eller i et område i  

 landzone, som i en endeligt vedtaget eller godkendt landzonelokalplan er  

 udlagt  

 til et af de nævnte formål.
Sammenkoblingen med lokalplaner betyder, at når der er vedtaget  

 en lokalplan, der udlægger arealer til bebyggelse mv., der udelukker en  

 senere  

 jordbrugsmæssig anvendelse, kan landbrugspligten ophæves uden tilladelse, når  

 jorden inden 5 år skal inddrages til det planlagte formål.
En lokalplan, der  

 f.eks. udlægger et areal til golfbane, losseplads mv., giver således ikke  

 grundlag for, at landbrugspligten kan ophæves ved en erklæring fra en  

 landinspektør.
 Som ovenfor nævnt i afsnit 6 forudsætter ophævelse af  

 landbrugspligt normalt, at jorderne varigt skal inddrages til en  

 ikke-jordbrugsmæssig anvendelse såsom bebyggelse til bymæssige formål mv.,  

 der  

 udelukker, at jorderne senere igen kan inddrages til jordbrugsmæssige formål.
6.2. Udstykning mv. af arealer i landzone Efter lovens § 6, stk. 1, nr. 2, kan landbrugspligten ophæves,  

 når der foreligger landzonetilladelse efter lov om planlægning (uden for  

 lokalplanlagte områder) til bebyggelse mv., og jorden inden 5 år skal  

 anvendes  

 til formål, der udelukker en senere anvendelse til jordbrugsmæssige formål.
 Sammenkoblingen med landzonetilladelser efter planloven  

 forudsætter, at planlovsmyndigheden (kommunen) ved udstykning mv. af arealer  

 i  

 landzone til bebyggelse og dertil hørende fællesarealer træffer afgørelse om  

 størrelsen af de arealer, der inddrages til bebyggelse med tilhørende  

 udenomsarealer,  

 herunder gårdsplads, parkeringsarealer, have, afskærmende beplantning mv.
 Varetagelsen af de jordbrugsmæssige hensyn sker således i  

 forbindelse med landzonetilladelse efter planloven til bebyggelse mv., og  

 disse  

 baserer sig på de retningslinjer for landzoneadministrationen, der er aftalt  

 mellem Ministeriet for Fødevarer, Landbrug og Fiskeri og  

 Miljøministeriet,  

 jf. desuden cirkulære om varetagelse af de jordbrugsmæssige interesser under  

 region-, kommune- og lokalplanlægningen mv.
Der kan således ske udstykning og ophævelse af landbrugspligt på  

 arealer i det åbne land til f.eks. beboelse, erhvervs- og industriformål og  

 offentlige anlæg, herunder bygningsanlæg til f.eks. vandværker,  

 rensningsanlæg,  

 transformerstationer, naturgasanlæg mv., når der foreligger  

 landzonetilladelse  

 til udstykning til bebyggelse mv. efter planloven, og arealerne skal bebygges  

 i  

 nær fremtid, dvs. inden 5 år.
Det samme gælder, hvis der er tale om en  

 virksomhed af ikke-jordbrugsmæssig karakter som f.eks. rideskole,  

 hestepension,  

 dyrehospital, dyreklinik, dyrepension, hundekennel mv.
 Ved parceller til helårs- og fritidsboliger skal arealet af ejendommen  

 være under 2 ha, og ejendommen skal udgøre en sammenhængende lod, jf. afsnit  

 6.3. Hvis arealet er over 2 ha, skal ejendommen normalt oprettes som en  

 landbrugsejendom, jf. lovens § 30.
 En landzonetilladelse, der f.eks. omhandler tilladelse til  

 etablering af en golfbane, campingplads, vindmølle mv. giver således ikke  

 grundlag for, at landbrugspligten kan ophæves ved en erklæring fra en  

 landinspektør, da der ikke er tale om en anvendelse, der udelukker en senere  

 anvendelse til jordbrugsmæssige formål.
Der kan derimod ikke uden tilladelse efter lov om  

 landbrugsejendomme ske supplering af parceller, der anvendes til erhvervs- og  

 industriformål og offentlige anlæg, herunder bygningsanlæg til f.eks.  

 vandværker, rensningsanlæg, transformerstationer, naturgasanlæg mv.
Det  

 gælder  

 både i situationer, hvor suppleringsarealet skal anvendes til bebyggelse mv.,  

 og hvor der ikke er tale om en ændret anvendelse af suppleringsarealet.
6.3. Supplering af en boligparcel i  

 landzone Efter lovens § 6, stk. 1, nr. 3, kan en fritliggende ejendom i  

 landzone, der anvendes til helårs- eller fritidsbeboelse, suppleres op til 2  

 ha, hvis ejendommen efter suppleringen udgør en sammenhængende lod i  

 landzone.  

 Denne regel kan således ikke bruges til supplering af ejendomme, som ligger i  

 byzone eller i sommerhusområde.
En ejendom, der består af flere lodder, kan  

 normalt ikke suppleres op til 2 ha uden tilladelse fra jordbrugskommissionen.
Ved fritliggende forstås i denne sammenhæng, at der ikke må  

 ligge andre beboelsesbygninger inden for en afstand på 100 m fra beboelsen på  

 den pågældende ejendom.
Afstanden måles som den mindste afstand mellem de 2  

 beboelsesbygninger.
Hvis afstanden er mindre end 100 m, er det op til  

 jordbrugskommissionen  

 at vurdere, om ejendommen kan karakteriseres som fritliggende og dermed kan  

 suppleres op til 2 ha, eller om der i øvrigt er grundlag for at dispensere,  

 jf.  

 § 7, stk. 1-4, i cirkulæret om lov om landbrugsejendomme.
Ved en sammenhængende lod forstås, at lodden ligger som et  

 samlet areal, der ikke er opdelt på nogen måde.
Et areal, der er delt af en  

 privat fællesvej udgør f.eks. ikke en sammenhængende lod i lovens forstand.
 Landbrugspligten kan endvidere ophæves  uden at det er  

 nødvendigt at søge om tilladelse efter lovens § 7  når jorden agtes  

 anvendt  

 til supplering af en ejendom med helårs- eller fritidsbolig, og ejendommen  

 efter supplering ikke overstiger 5000 m2  

 og udgør en sammenhængende lod i landzone, jf. § 2, stk.  

 2, i bekendtgørelsen om landinspektørerklæringer i henhold til lov om  

 landbrugsejendomme.  

 I disse situationer er der ikke noget krav om, at parcellen skal være  

 fritliggende.
 Supplering af en boligparcel i byzone eller sommerhusområde med  

 et landzoneareal kræver derimod tilladelse efter lovens § 7, jf. § 7, stk. 4,  

 i  

 cirkulære om lov om landbrugsejendomme.
 6.4. Ophævelse af landbrugspligt på  

 fredskovsarealer.
Landbrugspligten kan ophæves på arealer over 20 ha, der ønskes  

 oprettet som en selvstændig ejendom, der er eller vil blive pålagt  

 fredskovspligt, og som udgør en sammenhængende fredskov.
Tilsvarende gælder  

 for  

 arealer, der agtes anvendt til supplering af arealer med fredskovspligt,  

 hvorved  

 der fremkommer en sammenhængende fredskovsejendom på over 20 ha.
Reglerne  

 findes i lovens § 6, stk. 1, nr. 5 og 6.
 Baggrunden for kravet om, at fredskovsejendommen skal være  

 sammenhængende, er reglen i § 12 i den nye skovlov (lov nr. 453 af 9. juni  

 2004), hvorefter sammenhængende fredskovspligtige arealer ikke må udstykkes  

 eller formindskes ved arealoverførsel, jf. dog skovlovens § 38, hvorefter der  

 kan dispenseres fra bestemmelserne i bl.a. skovlovens § 12. Det skal som  

 udgangspunkt ikke være muligt efter lov om landbrugsejendomme at udstykke et  

 fredskovspligtigt areal på mindst 20 ha og derefter udstykke skoven i mindre  

 arealer.
Efter skovlovens regler anses et fredskovspligtigt areal, der  

 gennemskæres af en vej, der kan krydses, et enkelt jernbanespor eller et  

 vandløb eller andre mindre topografiske skel, f.eks. en smal mark eller eng,  

 som en sammenhængende lod.
Efter reglerne i lov om landbrugsejendomme vil  

 sådanne  

 mindre adskillelser således også kunne accepteres.
I tvivlstilfælde kan der  

 ske  

 forelæggelse for de lokale skovmyndigheder.
Den praktiserende landinspektør skal i forbindelse med  

 ophævelsen af landbrugspligten sørge for, at der tinglyses en deklaration på  

 arealet, hvoraf det fremgår, at arealet på ny skal pålægges landbrugspligt og  

 afhændes som en bygningsløs landbrugsejendom eller til sammenlægning med en  

 anden  

 landbrugsejendom, hvis fredskovspligten ophæves på arealet eller på en del af  

 arealet.
Kravet om tinglysning af deklaration gælder dog ikke i tilfælde,  

 hvor  

 hele arealet, bortset fra lysåbne arealer, i forvejen er skov med  

 fredskovspligt,  

 jf. § 3, stk. 2, i bekendtgørelsen om landinspektørerklæringer i henhold til  

 lov om landbrugsejendomme.
6.5. Jordbrugsparceller Udstykning til boligbebyggelse på jordbrugsparceller kan kun  

 ske, hvis arealet ligger inden for et område, der i en endelig vedtaget  

 landzonelokalplan er udlagt til jordbrugsparceller.  

 Areal  

 et  

 skal anvendes til jordbrugsparcel inden 5 år.
 Efter aftale med  

 Miljøministeriet  

 er der i cirkulæret om varetagelse af de jordbrugsmæssige interesser under  

 region-, kommune- og lokalplanlægningen mv. fastsat særlige regler om udlæg  

 af  

 arealer til jordbrugsparceller i overensstemmelse med den lokale planlægning.  

 Det samlede arealforbrug til sådanne jordbrugsparceller må ikke overstige 1  

 ha  

 pr. bolig, og jordbrugsparcellerne skal udlægges ved landzonelokalplan i  

 umiddelbar tilknytning til eksisterende mindre bebyggelser, dvs. landsbyer  

 med  

 mindre end 1500 indbyggere.
6.6. Landbrugsejendomme med flere  

 beboelsesbygninger Ved ophævelse af landbrugspligten skal landinspektøren bl.a.  

 erklære sig om, hvorvidt landbrugsejendommens beboelsesbygning ligger på  

 restejendommen, der opretholdes med landbrugspligt.
 I forbindelse hermed skal landinspektøren være opmærksom på, at  

 det også reelt er landbrugsejendommens beboelsesbygning, der forbliver på  

 restejendommen, jf. lovens § 9, hvorefter en landbrugsejendom skal holdes  

 forsynet med en passende beboelsesbygning (stuehuset), jf. afsnit 3.3.
Hvis en landbrugsejendom f.eks. er matrikulært lagt sammen med  

 et parcelhus, der ikke ligger i umiddelbar tilknytning til ejendommens  

 jorder,  

 vil parcelhuset normalt ikke være en passende beboelsesbygning for  

 landbrugsejendommen, og landbrugsejendommens rigtige stuehus vil derfor i  

 denne  

 situation som hovedregel ikke kunne udstykkes fra landbrugsejendommen,  

 medmindre jordbrugskommissionen kan meddele tilladelse hertil.
Det er også en  

 betingelse, at en eventuel ny beboelsesbygning på en landbrugsejendom normalt  

 skal ligge i landzone.
6.7. Bortfald af landbrugspligt (under 2  

 ha) Når en landbrugsejendom med beboelsesbygning ved udstykning  

 nedbringes under 2 ha, og beboelsesbygningen ligger på denne del af  

 ejendommen,  

 bortfalder landbrugspligten, jf. lovens § 6, stk. 3. Restejendommen med  

 ejendommens beboelsesbygning må dog ikke uden tilladelse fra  

 jordbrugskommissionen  

 nedbringes til en størrelse på under 1,5 ha.
 De nævnte regler gælder både ved fraskillelse af jorder, hvorved  

 landbrugspligten ophæves efter lovens §§ 6 og 7, ved fraskillelse af  

 beboelsesbygningen på en landbrugsejendom efter lovens § 10 og ved  

 jordomlægninger efter lovens §§ 29 og 30.
 Hvis en landbrugsejendom er forsynet med 2 sæt  

 beboelsesbygninger, er der derimod ikke noget til hinder for, at det ene  

 bygningssæt uden tilladelse kan fraskilles med et areal på mindre end 1,5 ha.
Hvis der er tale om en eksisterende landbrugsejendom på under 2  

 ha med beboelsesbygning, kan landbrugspligten umiddelbart ophæves ved  

 henvendelse til Kort- og Matrikelstyrelsen.
Dette gælder også, hvis den  

 eksisterende landbrugsejendom har et areal på under 1,5 ha.
Ved fraskillelse af jord fra en eksisterende landbrugsejendom på  

 under 2 ha med beboelsesbygning, bortfalder landbrugspligten ligeledes.
Dette  

 gælder også ved fraskillelse af jord fra en landbrugsejendom, der har et  

 areal  

 på under 1,5 ha.
 Hvis en landbrugsejendom, der er uden beboelsesbygning,  

 nedbringes under 2 ha, opretholdes landbrugspligten, jf. lovens § 6, stk. 3.
6.8. Væksthusgartnerier og planteskoler Jordbrugskommissionen kan efter lovens § 7, stk. 4, meddele  

 tilladelse til, at landbrugspligten kan ophæves på landbrugsejendomme på 2 ha  

 eller derover, der anvendes til væksthusgartneri eller planteskole, som  

 drives  

 med et erhvervsmæssigt sigte.
Det er normalt en betingelse for at kunne få  

 tilladelse, at størstedelen af ejendommen anvendes til væksthusgartneri eller  

 planteskole.
 Landbrugspligten kan også tillades ophævet på arealer, som  

 ønskes anvendt til supplering af en ejendom uden landbrugspligt, der anvendes  

 til væksthusgartneri eller planteskole, jf. § 17 i cirkulæret om lov om  

 landbrugsejendomme.
6.9. Pelsdyrfarme Jordbrugskommissionen kan efter lovens § 7, stk. 4, meddele  

 tilladelse til, at landbrugspligten kan ophæves, hvis der er tale om  

 udstykning  

 af et areal til oprettelse af en pelsdyrfarm eller et dambrug, der ikke  

 opfylder betingelserne for at blive noteret som en landbrugsejendom, f.eks.  

 hvis der ikke skal opføres en beboelsesbygning.
 Landbrugspligten kan også tillades ophævet på arealer, der er  

 nødvendige til opfyldelse af kravet til egen jord efter reglerne i  

 bekendtgørelse om husdyrhold og arealkrav.
7. Oprettelse af en  

 landbrugsejendom uden beboelsesbygning 7.1. Generelt om reglerne Efter reglerne i lovens § 10 kan beboelsesbygningen på en  

 landbrugsejendom, der ejes lovligt sammen med en anden landbrugsejendom med  

 beboelsesbygning, nedrives eller fraskilles uden tilladelse ved erklæring fra  

 en praktiserende landinspektør.
Det er herved en forudsætning, at ejendommene  

 ejes af samme ejer, jf. nedenfor.
I forbindelse med fraskillelse eller  

 nedrivning af beboelsesbygningen på en landbrugsejendom skal der tinglyses en  

 deklaration på den bygningsløse landbrugsejendom om, 1)  

 	  

 at der ikke uden  

 særlig tilladelse må opføres bygninger på ejendommen, 2)  

 	  

 at ejendommen til  

 enhver tid skal ejes sammen med en landbrugsejendom med beboelsesbygning, og 3)  

 	  

 at ejendommen kun må  

 afhændes til sammenlægning med en anden landbrugsejendom eller som en  

 bygningsløs landbrugsejendom.
De nævnte regler om tinglysning af deklaration mv. gælder også,  

 hvis en landmand ønsker at nedrive beboelsesbygningen på en landbrugsejendom.  

 I  

 denne situation skal der også tinglyses en deklaration på ejendommen som  

 nævnt  

 ovenfor.
Ejendommen skal endvidere registreres som en landbrugsejendom uden  

 beboelsesbygning i Kort- og Matrikelstyrelsens matrikelregister.
Ejeren kan i  

 denne situation enten henvende sig til en landinspektør eller til  

 jordbrugskommissionen.
Kommissionen kan pålægge landmanden eller dennes  

 rådgiver at sørge for tinglysning af den ovenfor nævnte deklaration.
Det  

 påhviler jordbrugskommissionen at sørge for, at ejendommen registreres i  

 matriklen  

 som en landbrugsejendom uden beboelsesbygning, når kommissionen har modtaget  

 den tinglyste deklaration.
Reglerne om fraskillelse af beboelsesbygninger gælder som  

 udgangspunkt i situationer, hvor en person (eller et selskab) ejer 2 eller  

 flere landbrugsejendomme.
En person, der kun ejer 1 landbrugsejendom, kan  

 derfor ikke opdele sin landbrugsejendom (med beboelsesbygning) i to  

 landbrugsejendomme,  

 dvs. en landbrugsejendom med beboelsesbygning og en landbrugsejendom uden  

 beboelsesbygning, blot ved at få tinglyst en deklaration efter lovens § 10,  

 stk. 2.
 Det er dog også muligt at erhverve et areal fra en anden landbrugsejendom  

 med beboelsesbygning som en landbrugsejendom uden beboelsesbygning, hvis  

 erhververen i forvejen ejer en landbrugsejendom med beboelsesbygning.
Efter reglerne i § 5 i bekendtgørelsen om husdyrhold og  

 arealkrav må der ikke være husdyrhold på en landbrugsejendom, der ikke er  

 forsynet med en beboelsesbygning, såfremt husdyrholdet forudsætter anvendelse  

 af driftsbygninger og anlæg mv. på ejendommen.
Ved fraskillelse af en  

 landbrugsejendoms  

 beboelsesbygning kan der derfor ikke på ejendommen opretholdes et eventuelt  

 husdyrhold,  

 der forudsætter anvendelse af driftsbygninger og anlæg på ejendommen.
Der er  

 dog intet til hinder for at anvende en ejendom uden beboelsesbygning til  

 f.eks.  

 græsning for kreaturer.
 Der kan også oprettes landbrugsejendomme uden beboelsesbygning i  

 forbindelse med, at offentlige myndigheder, vandforsyningsanlæg eller fonde  

 erhverver arealer på mere end 2 ha af landbrugsejendomme, jf. lovens §§  

 22-24.  

 Hvis en offentlig myndighed, et vandforsyningsanlæg eller en fond ejer en  

 landbrugsejendom med bygninger, kan der også ved fraskillelse af en  

 bygningsparcel eller ved nedrivning af ejendommens bygninger oprettes en  

 landbrugsejendom uden beboelsesbygning.
7.2. Beboelsesbygning for hver påbegyndt  

 200 ha Hvis en person ejer flere landbrugsejendomme, er det i  

 princippet nok at beholde bygningerne på én af ejendommene.
Der er dog den  

 begrænsning, at beboelsesbygningen på en landbrugsejendom kun kan fraskilles,  

 hvis der opretholdes mindst én beboelsesbygning for hver 200 ha, der ejes  

 lovligt sammen.
Denne regel skal forstås således, at der i forbindelse med  

 oprettelse af landbrugsejendomme uden beboelsesbygning skal opretholdes en  

 landbrugsejendom med beboelsesbygning for hver påbegyndt 200 ha.
 Kravet om en beboelsesbygning for hver påbegyndt 200 ha skal  

 derimod ikke opfyldes ved erhvervelse af jord til sammenlægning med en af  

 erhververens landbrugsejendomme eller ved erhvervelse af en landbrugsejendom,  

 der i forvejen lovligt er uden beboelsesbygning.
Hvis en landmand f.eks. ejer 2 landbrugsejendomme (med  

 beboelsesbygninger) med et samlet areal på f.eks. 250 ha, vil vedkommende  

 ikke  

 kunne fraskille den ene beboelsesbygning, idet dette vil være i strid med  

 reglen om, at der skal opretholdes en beboelsesbygning for hver 200 ha.
Hvis  

 en  

 landmand f.eks. ejer 3 landbrugsejendomme (med beboelsesbygninger) med et  

 areal  

 på 450 ha gælder tilsvarende, at der skal opretholdes en beboelsesbygning på  

 hver af de 3 ejendomme.
Kravet om 2 eller 3 beboelsesbygninger i de nævnte  

 situationer vil ikke være opfyldt ved, at der er 2 eller 3 beboelsesbygninger  

 på den ene af landbrugsejendommene.
7.3. Krav om samme ejerforhold Det er desuden en betingelse for fraskillelse af  

 beboelsesbygningen på en landbrugsejendom, at der er tale om samme  

 ejerforhold  

 på ejendommen med bygninger og på den eller de ejendomme, hvor bygningerne  

 ønskes fraskilt.
Det betragtes som samme ejerforhold, hvis der er tale om  

 ejendomme,  

 der ejes henholdsvis af en person og af et selskab efter lovens § 20, hvor  

 den  

 pågældende har stemmeflertallet, jf. § 20, stk. 7. Kravet om samme ejer er  

 derimod ikke opfyldt, hvis en ejendom f.eks. ejes af en far (som eneejer), og  

 den anden ejendom ejes af far og søn i sameje.
Jordbrugskommissionen kan dog  

 dispensere fra reglerne i særlige situationer, f.eks. i forbindelse med  

 generationsskifte, som færdiggøres i løbet af kort tid.
På baggrund af, at en ægtefælle ikke betragtes som medejer af  

 sin ægtefælles landbrugsejendomme, jf. lovens § 18, skal hver ægtefælle  

 opretholde mindst én landbrugsejendom med beboelsesbygning, hvis de hver for  

 sig er ejer af en eller flere landbrugsejendomme.
To ægtefæller betragtes  

 således  

 ikke som samme ejer i relation til reglerne i lovens § 10.
 Reglerne om personers erhvervelse af landbrugsejendomme uden  

 beboelsesbygning, jf. lovens § 10, er beskrevet i afsnit 3.4.
7.4. Landinspektørerklæring Hvis betingelserne i lovens § 10 er opfyldt, kan der etableres  

 en landbrugsejendom uden beboelsesbygning på grundlag af en erklæring fra en  

 praktiserende landinspektør i følgende situationer:
-  

 	  

 Landbrugsbedrift med  

 samme ejer -  

 	  

 Erhvervelse af  

 jorder -  

 	  

 Offentlig dansk  

 myndighed -  

 	  

 Alment  

 vandforsyningsanlæg -  

 	  

 Fond med  

 almennyttige naturbeskyttelsesformål.
 Landinspektøren skal i de nævnte situationer afgive erklæring  

 om, at nærmere angivne betingelser er opfyldt.
Landinspektørens erklæring skal afgives på et særligt skema.
Skemaet  

 findes på Direktoratet for FødevareErhvervs hjemmeside (www.dffe.dk eller  

 www.landbrugsloven.dk), hvor skemaet kan udfyldes elektronisk og udskrives.
 Landinspektøren skal endvidere sørge for, at der tinglyses  

 deklaration på den bygningsløse landbrugsejendom efter reglerne i  

 bekendtgørelsen om reglerne i lov om landbrugsejendomme.
 Det skal bl.a. fremgå af deklarationen, jf. lovens § 10, stk. 2,  

 at der ikke uden tilladelse må opføres nye bygninger på ejendommen, og at  

 ejendommen kun kan afhændes til sammenlægning med en anden landbrugsejendom  

 eller som en landbrugsejendom uden beboelsesbygning efter reglerne i lov om  

 landbrugsejendomme.
 Deklarationen udfærdiges på grundlag af standarddeklarationer,  

 der findes på Direktoratet for FødevareErhvervs hjemmeside (  

  

 www.dffe.dk eller  

 www.landbrugsloven.dk  

  

 ).
Der skal dog ikke tinglyses en deklaration i forbindelse med, at  

 offentlige danske myndigheder erhverver en del af en landbrugsejendom som en  

 landbrugsejendom uden beboelsesbygning, jf. lovens § 10, stk. 4. Tilsvarende  

 gælder, når en offentlig dansk myndighed ønsker at fraskille bygningerne fra  

 en  

 ejet landbrugsejendom.
Hvis en offentlig myndighed senere sælger en sådan  

 bygningsløs  

 landbrugsejendom, bør der tinglyses en deklaration på ejendommen, der  

 indholdsmæssigt  

 svarer til den deklaration, der normalt tinglyses på en landbrugsejendom i  

 forbindelse med fraskillelse af ejendommens beboelsesbygning, jf. ovenfor.  

 For  

 statslige myndigheders salg af landbrugsjorder gælder specielt, at arealerne  

 skal afhændes (med landbrugspligt) efter reglerne i lov om  

 landbrugsejendomme,  

 jf. afsnit 2.8.6.2. i Finansministeriets budgetvejledning fra 2001.
8. Omlægning af jorder Efter reglerne i lovens § 29 kan en landbrugsejendom eller et  

 areal, der fraskilles en landbrugsejendom, sammenlægges med en  

 landbrugsejendom, hvis en række betingelser er opfyldt.
 Hvis betingelserne i lovens § 29 er opfyldt, kan jordomlægningen  

 ske på grundlag af en erklæring fra en praktiserende landinspektør.
Landinspektørens erklæring skal afgives på et særligt skema.
Skemaet  

 findes på Direktoratet for FødevareErhvervs hjemmeside (www.dffe.dk eller  

 www.landbrugsloven.dk), hvor skemaet kan udfyldes elektronisk og udskrives.
 I dette afsnit omtales og defineres de nødvendige grundbegreber,  

 der anvendes i forbindelse med omlægning af jorder mellem landbrugsejendomme  

 på  

 grundlag af en erklæring fra en praktiserende landinspektør.
8.1. Afstandsregel ved supplering En landbrugsejendom kan suppleres, hvis suppleringsjorden ligger  

 inden for en luftlinjeafstand på 2 km for dyrkningsjorder, 5 km for  

 vedvarende  

 græsarealer og 10 km for fradragsarealer regnet fra ejendommens  

 beboelsesbygning og ved bygningsløse ejendomme fra ejendommens hovedlod, jf.  

 lovens  

 § 29, stk. 1, nr. 2.
Afstandskravet er opfyldt, hvis den korteste afstand fra  

 beboelsesbygningen på den landbrugsejendom, der ønskes suppleret, til det  

 nærmeste punkt på den pågældende lod ikke overstiger afstandsgrænsen.
Kravet  

 skal opfyldes til hver enkelt lod, der ønskes tillagt ejendommen, jf.  

 nedenfor  

 om begrebet en lod.
Ved sammenlægning af to landbrugsejendomme, der begge er  

 forsynet med en beboelsesbygning, regnes afstanden normalt fra den  

 beboelsesbygning, hvorfra bopælskravet opfyldes, til de enkelte lodder af den  

 anden landbrugsejendom.
Hvis bopælskravet ikke opfyldes fra en af de to  

 beboelsesbygninger, kan landinspektøren selv vælge, hvilken beboelsesbygning,  

 der skal danne grundlag for afstandsberegningen.
 Hvis bopælskravet opfyldes fra en anden beboelsesbygning på  

 ejendommen end stuehuset, f.eks. et parcelhus, der ligger inden for en  

 luftlinjeafstand på 2 km fra ejendommens stuehus, jf. afsnit 3.1, beregnes  

 afstanden som hovedregel til den beboelsesbygning (stuehuset), der er  

 omfattet  

 af lovens § 9, jf. afsnit 3.1.
 Ved sammenlægning af en landbrugsejendom med beboelsesbygning  

 med en landbrugsejendom uden beboelsesbygning regnes afstanden fra  

 beboelsesbygningen til de enkelte lodder af den bygningsløse  

 landbrugsejendom.
 Ved begrebet en lod forstås efter reglerne i lov om  

 landbrugsejendomme som udgangspunkt et sammenhængende areal bestående af et  

 eller flere matr.nre., der hører til en landbrugsejendom.  

 Areal  

 er,  

 der er fysisk adskilt i marken, fordi de f.eks. ligger på hver sin side af en  

 offentlig vej, et vandløb, beskyttet dige eller lignende, betragtes normalt  

 hver for sig som selvstændige lodder.
 Areal  

 er, der alene er adskilt  

 af en fysisk barriere, men som er fysisk forbundne, f.eks. ved en bro over et  

 vandløb eller gennembrud i et beskyttet dige, så der er uhindret adgang for  

 en  

 landbrugsmæssig drift, betragtes dog normalt ikke som to fysisk adskilte  

 lodder.
Ved supplering af bygningsløse landbrugsejendomme regnes  

 afstanden fra det nærmeste punkt på den største dyrkningslod, som betragtes  

 som  

 ejendommens hovedlod.
Hvis der på den landbrugsejendom, der ønskes suppleret,  

 ikke er nogen dyrkningsarealer, beregnes afstanden fra den største af  

 ejendommens lodder.
8.2. Fortrinsstilling ved køb af  

 suppleringsjord En landinspektør kan kun gennemføre jordomlægninger på grundlag  

 af en landinspektørerklæring, hvis reglerne om fortrinsstilling til  

 suppleringsjord i lovens §§ 31-33 ikke skal bringes i anvendelse.
Reglerne om fortrinsstilling til suppleringsjord ved omlægning  

 af jorder efter lovens § 29 gælder kun ved køb af suppleringsjord.
Ved  

 supplering med arealer fra en landbrugsejendom, som ansøgeren ejer i  

 forvejen,  

 vil der således ikke være tale om fortrinsstilling.
Landinspektøren må derfor  

 i  

 forbindelse med supplering, hvorved arealgrænsen på 100 ha / 125 ha  

 overskrides, sikre sig, at der ikke er tale om jorder, hvortil der kan gøres  

 fortrinsstilling gældende som følge af en erhvervelse.
Der kan f.eks. være  

 tale  

 om supplering med arealer fra en landbrugsejendom, som ansøgeren har  

 erhvervet  

 umiddelbart før sammenlægning uden undersøgelse af, om der er nabolandmænd,  

 der  

 ønsker at gøre fortrinsstilling gældende.
 Hvis der er sket supplering af en landbrugsejendom på grundlag  

 af en landinspektørerklæring, der ikke er afgivet i overensstemmelse med  

 lovens  

 regler, kan der i visse situationer, f.eks. i forbindelse med ønske om  

 fortrinsstilling til suppleringsjord, stilles krav om afhændelse af de  

 jorder,  

 der er erhvervet i strid med reglerne i lovens § 29, stk. 1, nr. 3, jf.  

 lovens  

 § 50, stk. 1, nr. 1, om bødestraf.
 Der kan gøres fortrinsstilling gældende til suppleringsjord,  

 hvis en erhverver ved køb af suppleringsjord vil blive ejer eller medejer af  

 mere end 100 ha landbrugspligtigt areal, bortset fra fradragsarealer.
Der er dog en væsentlig undtagelse, idet en hovedejendom, jf.  

 afsnit 8.3, altid kan suppleres op til 125 ha, uden at naboer kan gøre krav  

 på  

 fortrinsstilling til suppleringsjord.
En hovedejendom kan suppleres op til  

 125  

 ha uanset arealet af de øvrige ejendomme, erhververen er ejer eller medejer  

 af.
De nærmere regler om fortrinsstilling til suppleringsjord,  

 herunder procedureregler mv., fremgår af §§ 22-27 i bekendtgørelsen om  

 reglerne  

 i lov om landbrugsejendomme, jf. også erklæringsskema Naboerklæring om  

 suppleringsjord - §§ 31-33.
Se tillige afsnit 3.19, hvor det bl.a. er  

 beskrevet, hvordan der søges om fortrinsstilling til suppleringsjord.
8.3. Hovedejendom undtaget for  

 fortrinsstilling Ved en hovedejendom, jf. lovens § 33, stk. 1, forstås en  

 landbrugsejendom, der er forsynet med beboelsesbygning, og hvor erhververen  

 har  

 sin bopæl, eller hvor den væsentligste del af produktionen er etableret, jf.  

 §  

 23, stk. 1, i bekendtgørelsen om reglerne i lov om landbrugsejendomme.
 Hvis der er tale om en landbrugsejendom, der ejes i sameje efter  

 reglerne i lovens § 16 eller i selskabsform efter lovens § 20, er  

 hovedejendommen normalt den landbrugsejendom, hvor ankermanden eller  

 landmanden  

 i selskabet har sin bopæl, eller den ejendom, hvor den væsentligste del af  

 produktionen  

 er etableret.
I situationer, hvor erhververen ejer flere landbrugsejendomme  

 med beboelsesbygning, kan supplering af en hovedejendom kun ske med  

 tilladelse  

 fra jordbrugskommissionen.
Jordbrugskommissionen afgør, hvilken  

 landbrugsejendom,  

 der er hovedejendommen, på grundlag af ejerens ønske, og kommissionen skal  

 normalt imødekomme ejerens ønske, medmindre der er særlige forhold, der taler  

 imod det.
Tilsvarende gælder i situationer, hvor erhververen er ejer eller  

 medejer af flere landbrugsejendomme med beboelsesbygning, og hvor en eller  

 flere af ejendommene ejes i sameje eller i selskabsform.
Hvis en  

 landbrugsejendom tidligere er suppleret efter reglerne for hovedejendomme,  

 kan  

 der kun i særlige tilfælde udpeges en anden hovedejendom, jf. § 23, stk. 3, i  

 bekendtgørelsen om reglerne i lov om landbrugsejendomme.
Ægtefæller og samlevende personer kan eje hver sin hovedejendom,  

 uanset om bopælspligten kan opfyldes på en ægtefælles eller samlevers  

 landbrugsejendom.
I en situation, hvor den ene ægtefælle/samlever bor på den  

 anden ægtefælles/samlevers landbrugsejendom, kan hovedejendommen ikke  

 defineres  

 på grundlag af bopælen.
En person, der bor på sin ægtefælles eller samlevers  

 landbrugsejendom og som ejer 2 eller flere landbrugsejendomme med  

 beboelsesbygning, kan derfor som udgangspunkt selv vælge, hvilken ejendom med  

 beboelsesbygning, der skal være hovedejendommen.
Hvis 2 eller flere personer sammen ejer flere landbrugsejendomme  

 med bygninger (i sameje), kan der i princippet være tale om flere  

 hovedejendomme, hvis der er mere end en person, der opfylder betingelserne  

 for  

 at være ankermand efter reglerne i lovens § 16. Det er dog en betingelse, at  

 ankermanden  

 også bor på den ejendom, som vedkommende er ankermand for.
Hvis f.eks. en far  

 og en søn ejer 2 landbrugsejendomme med beboelsesbygninger i sameje med hver  

 en  

 anpart på 1/2, og faren er ankermand på den ene ejendom og bor på denne, og  

 sønnen er ankermand på den anden ejendom og bor på denne, vil begge ejendomme  

 kunne suppleres efter reglerne for supplering af hovedejendomme.
Hvis far og  

 søn derimod begge bor på samme ejendom, vil der kun være tale om en  

 hovedejendom, som enten er bopælsejendommen eller den ejendom, hvor den  

 væsentligste produktion er.
Supplering af en hovedejendom op til arealgrænsen på 125 ha kan  

 gennemføres ved erklæring fra en praktiserende landinspektør, hvis 1)  

 	  

 en landmand kun er  

 ejer eller medejer af én landbrugsejendom med beboelsesbygning, der eventuelt  

 ejes og drives sammen med en eller flere bygningsløse landbrugsejendomme,  

 eller 2)  

 	  

 jordbrugskommissionen  

  i tilfælde hvor en person ejer flere ejendomme med beboelsesbygning  

  har  

 truffet afgørelse om, hvilken ejendom, der er erhververens hovedejendom.
 Herudover vil supplering af en hovedejendom kun kunne ske ved en  

 tilladelse fra jordbrugskommissionen efter lovens § 29, stk. 4, f.eks. hvis  

 der  

 er tale om en ubetydelig overskridelse af arealgrænsen på 125 ha.
 Landinspektøren har ved afgivelse af erklæring bl.a. ansvar for,  

 at betingelserne for supplering er opfyldt på det tidspunkt, hvor der er  

 indgået bindende aftale om køb af suppleringsjord.
8.4. Deklaration om hvilende  

 fortrinsstilling I medfør af landbrugsloven fra 1999 (lovbekendtgørelse nr. 598  

 af 15. juli 1999) er der i en række tilfælde tinglyst deklaration om hvilende  

 fortrinsstilling.
Det fremgår af disse deklarationer, at bestemmelserne om  

 fortrinsstilling til suppleringsjord skal bringes i anvendelse, hvis  

 ejendommen  

 eller dens jorder sammenlægges med en anden landbrugsejendom, som den  

 pågældende erhverver, dennes ægtefælle eller børn under 18 år er ejer eller  

 medejer af, eller hvis ejendommens beboelsesbygning fraskilles eller  

 nedrives.
 De omhandlede deklarationer skal som udgangspunkt opretholdes  

 efter den 1. september 2004, hvor lov om landbrugsejendomme trådte i kraft,  

 idet det dog er de nye regler om fortrinsstilling til suppleringsjord, der  

 skal  

 bringes i anvendelse, jf. § 27 i bekendtgørelsen om reglerne i lov om  

 landbrugsejendomme.
Deklarationen kan således ophæves, hvis ejeren efter den nye lov  

 ville kunne erhverve ejendommen uden fortrinsstilling efter de gældende  

 regler  

 om fortrinsstilling i lov om landbrugsejendomme.
Dette vil være tilfældet,  

 hvis  

 ejeren ikke er ejer eller medejer af mere end 100 ha.
Spørgsmålet om  

 fortrinsstilling skal behandles ud fra situationen på ansøgningstidspunktet  

 for  

 ophævelse af deklarationen.
 Deklarationen vil endvidere kunne ophæves, hvis ejendommen eller  

 jorden fra ejendommen sammenlægges med ejerens hovedejendom, uden at denne  

 ejendom overskrider grænsen på 125 ha, jf. afsnit 8.3.
Beboelsesbygningen på en landbrugsejendom med hvilende  

 fortrinsstilling kan  uanset deklarationens bestemmelser   

 fraskilles eller  

 nedrives, uden at reglerne om fortrinsstilling skal bringes i anvendelse.
I  

 denne situation skal deklarationen opretholdes på landbrugsejendommen uden  

 beboelsesbygning.
 9. Samdrift, forpagtning, forsvarlig drift  

 mv.
Efter lovens § 26 kan landbrugsejendomme drives sammen, hvis 1)  

 	  

 ejendommene lovligt  

 ejes af samme ejer (se afsnit 3.14 om lovlig adkomst), 2)  

 	  

 bestemmelserne om  

 forpagtning er opfyldt (se afsnit 9.1-9.3), eller 3)  

 	  

 ejendommene drives i  

 et landbrugsfællesskab (se afsnit 9.4).
9.1. Forpagtning af en hel landbrugsejendom Efter reglerne i lovens § 27 kan en person (uden tilladelse)  

 forpagte en landbrugsejendom i sin helhed, hvis forpagteren er fyldt 18 år,  

 opfylder kravet om fast bopæl og (hvis de samdrevne arealer er over 30 ha)  

 uddannelseskravet.
Det er endvidere en betingelse, at forpagteren ikke driver mere  

 end et samlet areal på 500 ha (uden antalsbegrænsning og eksklusive  

 fradragsarealer) eller mere end 5 ejendomme (uden arealgrænse). Forpagteren  

 kan  

 dog altid forpagte 2 landbrugsejendomme ud over, hvad denne lovligt ejer  

 (lovens § 27, stk. 1, nr. 4). Forpagtning kan indgås for et tidsrum på højst  

 30  

 år.
Alle arealer, som forpagteren i forvejen er ejer eller medejer af, eller  

 som vedkommende forpagter, skal medregnes, uanset om der finder samdrift  

 sted.
Disse regler gælder også for to eller flere personer, der  

 opfylder lovens § 16, stk. 2 eller 3, for erhvervelse af en landbrugsejendom,  

 og for et selskab, der opfylder betingelserne i lovens § 20 eller § 21, nr.  

 3.  

 Betingelser om alder, fast bopæl og uddannelse vil som følge af  

 erhvervelsesreglerne skulle opfyldes af ankermanden i et fællesskab,  

 henholdsvis  

 landmanden i et selskab.
Antals- og arealbegrænsningerne i lovens § 27, stk.  

 1,  

 nr. 4, skal også opfyldes af ankermanden i fællesskabet, henholdsvis  

 landmanden  

 i selskabet.
Efter reglerne i lovens § 20, stk. 7, betragtes  

 landbrugsejendomme, der ejes af et selskab efter lovens § 20, og  

 landbrugsejendomme, der ejes personligt af landmanden i selskabet, som en  

 landbrugsbedrift,  

 der tilhører samme ejer.
Landbrugsejendomme, der ejes/forpagtes personligt,  

 og  

 landbrugsejendomme, der ejes/forpagtes i selskabsform, skal således medregnes  

 ved opgørelsen af, om antals- og arealbegrænsningerne i lovens § 27, stk. 1,  

 nr. 4, er opfyldt.
9.2. Forpagtning af en del af en  

 landbrugsejendom Efter reglerne i lovens § 28 kan en del af en landbrugsejendom  

 (jorder, eventuelt med bygninger) forpagtes (uden tilladelse), hvis  

 forpagteren  

 opfylder betingelserne i lovens § 27, jf. afsnit 9.1, og de forpagtede jorder  

 indgår i samdrift med en anden landbrugsejendom, som forpagteren selv ejer  

 eller forpagter.
 En person, der ejer eller forpagter en landbrugsejendom, kan  

 således forpagte dele af landbrugsejendomme til samdrift med sin  

 landbrugsejendom, når de i afsnit 9.1 anførte areal- og antalsbegrænsninger  

 overholdes.
 To eller flere personer, der ejer (eller forpagter) en landbrugsejendom  

 efter reglerne i lovens § 16, stk. 2 eller 3, kan ligeledes (uden tilladelse)  

 forpagte dele af landbrugsejendomme til samdrift med deres landbrugsejendom  

 inden for de i afsnit 9.1 anførte areal- og antalsbegrænsninger, idet en af  

 deltagerne som ankermand skal opfylde de personlige betingelser (alder, bopæl  

 og uddannelseskrav), jf. § 27, stk. 3.
Da landbrugsejendomme, der ejes af et selskab efter lovens § 20,  

 og landbrugsejendomme, der ejes personligt af landmanden i selskabet, efter  

 lovens § 20, stk. 7, betragtes som en landbrugsbedrift, der tilhører samme  

 ejer, kan et § 20-selskab forpagte jord til samdrift med en landbrugsejendom,  

 som  

 landmanden i selskabet personligt ejer eller forpagter, ligesom landmanden  

 personligt kan forpagte jord til samdrift med en landbrugsejendom, som  

 selskabet  

 ejer eller forpagter.
Antals- og arealbegrænsningerne i lovens § 27, stk. 1,  

 nr. 4, gælder i de nævnte situationer for den landbrugsbedrift, der betragtes  

 som etableret af samme ejer eller forpagter.
En person, der ikke er ejer eller forpagter af en  

 landbrugsejendom, opfylder derimod ikke betingelserne i lovens § 28, stk. 1,  

 nr. 1, der forudsætter, at de forpagtede jorder indgår i samdrift med en  

 anden  

 landbrugsejendom, som forpagteren selv ejer eller forpagter.
Et fællesskab,  

 der  

 ikke i forvejen er ejer eller forpagter af en landbrugsejendom, kan således  

 ikke forpagte til samdrift med en ejendom, der ejes personligt af en af  

 deltagerne i fællesskabet.
F.eks. kan en ægtefælle til ejeren af en  

 landbrugsejendom  

 heller ikke overtage den anden ægtefælles forpagtninger, hvis vedkommende  

 ikke  

 er ejer eller forpagter af en landbrugsejendom, som de forpagtede jorder skal  

 drives sammen med.
Hvis ægtefællen derimod f.eks. forpagter en hel  

 landbrugsejendom efter reglerne i lovens § 27, kan vedkommende forpagte dele  

 af  

 landbrugsejendomme til samdrift med den forpagtede ejendom, hvis  

 betingelserne  

 for forpagtning, herunder uddannelseskravet, er opfyldt.
 I situationer, hvor en landbrugsejendom ejes af to eller flere  

 personer i sameje, kan ankermanden således ikke personligt (uden tilladelse)  

 forpagte dele af landbrugsejendomme til samdrift med den anpartsejede  

 landbrugsejendom, medmindre ankermanden rent faktisk har forpagtet den  

 anpartsejede landbrugsejendom af fællesskabet, og forpagtningen således sker  

 til samdrift med denne ejendom, jf. lovens § 28, stk. 1, nr. 1. Fællesskabet  

 kan derimod uden tilladelse forpagte dele af landbrugsejendomme til samdrift  

 med den anpartsejede landbrugsejendom, jf. ovenfor.
 Udover de situationer, hvor der er tale om forpagtning til  

 samdrift, kan der også under nærmere angivne betingelser ske forpagtning af  

 vedvarende græsarealer og naturarealer og leje af beboelses- og  

 driftsbygninger  

 mv., jf. lovens § 28, stk. 1, nr. 2-5.
 9.3. Pasningsaftaler, servitutter mv.
Bestemmelserne om forpagtning i lovens §§ 27 og 28 omhandler  

 aftaleforhold, hvor ejeren mod et fast vederlag giver en anden ret til at  

 udnytte ejendommen eller en del af den erhvervsmæssigt og herved opnår de  

 indtægter, som det forpagtede afkaster.
Driften sker således for forpagterens  

 regning og risiko.
 Aftaler om brug af maskinstation, pasningsaftaler,  

 maskinfællesskaber og lignende er derimod ikke omfattet af lovens regler om  

 forpagtning.
 Ved afgørelse af, om der er tale om et forpagtningsforhold,  

 eller om der er tale om andre aftaleformer, f.eks. aftale om anvendelse af  

 maskinstation, pasningsaftale eller dyrkningskontrakt, der ikke er omfattet  

 af  

 bestemmelserne i lovens §§ 27 og 28, skal der lægges vægt på, for hvis  

 regning  

 og risiko driften foregår, og hvem der afgør, hvorledes jorderne skal drives.  

 En aftale, der angår driften af flere landbrugsejendomme, og hvor driften  

 ikke  

 fuldt ud sker for ejerens regning og risiko, f.eks. hvor der er aftale om  

 bonus  

 eller deling af driftsudbytte, kan således være omfattet af reglerne om  

 forpagtning  

 i lovens §§ 27 og 28.
 Bestemmelserne i lovens §§ 27 og 28 gælder ikke for aftaler, der  

 er udformet som servitutrettigheder eller partielle brugsrettigheder, f.eks.  

 aftaler om udbringning af husdyrgødning, slam eller lign. og om  

 råstofindvinding eller anden begrænset ikke-jordbrugsmæssig anvendelse, hvor  

 ejeren har forbeholdt sig den egentlige jordbrugsmæssige udnyttelse af  

 arealet.
 Hvis der er tale om mindre arealer, der gives i brug til andet,  

 ikke-jordbrugsmæssigt formål, der eventuelt helt kan udelukke ejerens  

 jordbrugsmæssige udnyttelse af arealet, f.eks. til elmaster, sømærker eller  

 vindmøller, kræver dette ikke tilladelse efter lovens § 28, jf. afsnit 9.5.
 9.4. Landbrugsfællesskaber mv.
 Efter lovens § 26, stk. 2, kan to eller flere ejere eller  

 forpagtere af landbrugsejendomme aftale helt eller delvis at drive deres  

 bedrifter, der kan omfatte såvel ejede som tilforpagtede arealer, i  

 fællesskab.  

 Der stilles således ikke længere krav om, at en landbrugsejendom eller en  

 landbrugsbedrift skal drives som en selvstændig bedrift.
Det er en forudsætning, at der er tale om et reelt samarbejde  

 mellem deltagerne, og at der ikke er tale om, at en landmand forpagter de  

 øvrige landmænds bedrifter.
De enkelte landmænd, som driver deres bedrifter i  

 fællesskab, skal opfylde kravet om fast bopæl på de bedrifter, som de bringer  

 med ind i fællesskabet.
Hvis der ikke gælder et bopælskrav som følge af  

 lovens  

 erhvervelsesregler, fordi ejendommen har været ejet i mere end 8 år, kan  

 bopælskravet  

 også opfyldes af en bestyrer eller forvalter.
Deltagerne i et sådant selskab kan uden tilladelse fra  

 jordbrugskommissionen drive ejendommene via et driftsselskab, f.eks. et  

 aktie-  

 eller anpartsselskab, hvor de enkelte deltagere alle ejer aktier eller  

 anparter, eventuelt ved en holdingkonstruktion.
Det kræver heller ikke  

 tilladelse, hvis driftsfællesskabet forpagter jorderne fra de ejendomme, der  

 drives sammen.
Det afgørende er, at der er tale om ejendomme, som de enkelte  

 landmænd hver især lovligt ejer eller forpagter, og at der er tale om et  

 reelt  

 samarbejde mellem de enkelte deltagere.
 En person, der deltager i driftsfællesskabet, kan forpagte dele  

 af landbrugsejendomme, der ejes af landbrugere uden for driftsfælleskabet,  

 til  

 samdrift med sin landbrugsejendom efter reglerne i lovens § 28, stk. 1, nr.  

 1,  

 jf. afsnit 9.2, og lade de forpagtede arealer indgå i den fælles drift efter  

 reglerne  

 i lovens § 26, stk. 2.
 I situationer, hvor et driftsfællesskab efter lovens § 26, stk.  

 2, ønsker at forpagte en del af en landbrugsejendom, der ejes af en  

 landbruger  

 uden for fællesskabet, kræves som udgangspunkt tilladelse efter lovens § 28,  

 stk. 2. En tilladelse er dog ikke nødvendig, hvis de personer, der deltager i  

 fællesskabet, opfylder betingelserne i lovens § 16, stk. 2 eller 3, for at  

 erhverve den pågældende ejendom, jf. lovens § 27, stk. 3. Der kan dispenseres  

 i  

 situationer, hvor fællesskabet som forpagter overskrider begrænsningen på 500  

 ha eller højst 5 landbrugsejendomme eller 2 landbrugsejendomme ud over det  

 lovligt ejede, jf. § 70, stk. 5, nr. 2, i cirkulære om lov om  

 landbrugsejendomme, idet fællesskabet som udgangspunkt kan opnå tilladelse  

 til  

 at drive en bedrift, der svarer til, hvad deltagerne hver for sig ville kunne  

 erhverve og forpagte efter reglerne i lovens §§ 12-15 og §§ 27 og 28.
 Bekendtgørelse nr. 127 af 22. februar 2000 om  

 landbrugsfællesskaber er ophævet, idet der ikke længere er behov for at  

 opretholde særlige regler for landbrugsfællesskaber.
 9.5. Aftaler om vindmøller mv.
 Aftaler om opstilling af mindre vindmøller på en  

 landbrugsejendom kan som hovedregel indgås, uden at det er nødvendigt at  

 gennemføre udstykning og ophæve landbrugspligten.
En sådan aftale kan indgås og tinglyses uden tilladelse efter  

 lov om landbrugsejendomme, hvis brugs- eller lejeaftalen alene angår arealer  

 til vindmøller, hvis grundareal hver for sig er under 25 m2, og  

 aftalen ikke gælder for et  

 længere tidsrum end 30 år.
Det er en forudsætning, at aftaler om vejadgang,  

 placering af jordkabler, underjordiske fundamenter, sikkerhedszone mv. sikres  

 som servitutrettigheder.
 Ved opstilling af større vindmøller kan der være tale om at  

 erhverve en del af en landbrugsejendom, hvor landbrugspligten ophæves, eller  

 at  

 erhverve en hel landbrugsejendom til etablering af en vindmøllepark, jf. §§  

 3,  

 12 og 62 i cirkulæret om lov om landbrugsejendomme.
9.6. Tinglysning af forpagtningskontrakter Efter § 5 i bekendtgørelsen om tinglysning mv. skal en  

 forpagtningskontrakt vedrørende en landbrugsejendom eller en del heraf for at  

 kunne tinglyses enten 1)  

 	  

 indeholde  

 en erklæring afgivet af både ejer og forpagter om, at kontrakten er gyldig  

 uden  

 tilladelse efter lovens §§ 27 og 28, eller 2)  

 	  

 være ledsaget af en tilladelse efter lovens  

 §§ 27 og 28 til kontraktens indgåelse.
9.7. Opsigelse af lejemål Lov om landbrugsejendomme indeholder en regel om, at lejemål  

 vedrørende landbrugsejendommes beboelsesbygninger kan opsiges med 6 måneders  

 varsel, når boligen agtes anvendt til opfyldelse af bopælskravet ved  

 erhvervelse af ejendomme eller som bolig for personer, der beskæftiges i  

 bedriften,  

 jf. lovens § 28, stk. 3.
 Bestemmelsen om opsigelse af lejemål kan i forbindelse med  

 ejerskifte bringes i anvendelse af såvel den hidtidige ejer som af  

 erhververen.
9.8. Forsvarlig drift En landbrugsejendoms jorder kan uden tilladelse efter lov om  

 landbrugsejendomme anvendes til ikke-jordbrugsmæssige formål, når der  

 indhentes  

 tilladelse til den omhandlede anvendelse i overensstemmelse med  

 bestemmelserne  

 i lov om planlægning eller lov om råstoffer, eller når den omhandlede  

 anvendelse lovligt kan ske uden tilladelse efter de nævnte love, jf. § 11 i  

 lov  

 om landbrugsejendomme.
 Hvis landbrugspligten ønskes ophævet, skal der søges om  

 dispensation efter reglerne i lovens § 7, medmindre landbrugspligten kan  

 ophæves ved landinspektørerklæring, jf. afsnit 6.
 Driften af jorderne til jordbrugsmæssige formål reguleres af lov  

 om drift af landbrugsjorder.
10. Øvrige forhold 10.1. Kontrol og tilsyn Jordbrugskommissionerne og Direktoratet for FødevareErhverv kan  

 kontrollere erklæringer eller oplysninger mv. afgivet i henhold til lov om  

 landbrugsejendomme, herunder til brug ved tinglysning af adkomst på en  

 landbrugsejendom eller indgåelse af en forpagtningsaftale, jf. § 12 i  

 bekendtgørelsen  

 om regionale jordbrugskommissioner mv.
 Direktoratet for FødevareErhverv registrerer en del af de  

 oplysninger, der afgives i forbindelse med erhvervelse af landbrugsejendomme  

 i  

 direktoratets grundregister ELB (Erhvervelse af LandBrugsejendomme) med  

 henblik  

 på en efterfølgende kontrol af overholdelsen af loven og til udarbejdelse af  

 statistisk materiale.
Direktoratet for FødevareErhverv, Nyropsgade 30, 1780 København  

 V, er dataansvarlig for grundregistret ELB.
Persondataloven giver de  

 personer,  

 der er registreret i registret, ret til at få oplyst, hvilke  

 personoplysninger,  

 direktoratet har registreret om de pågældende, samt til at få rettet, slettet  

 eller blokeret eventuelle urigtige eller vildledende oplysninger Oplysningerne om bopælskrav kontrolleres således bl.a. ved  

 samkøring med folkeregistret.
 Jordbrugskommissionerne og Direktoratet for FødevareErhverv kan  

 i forbindelse med kontrollen indhente de oplysninger hos andre offentlige  

 myndigheder, der er nødvendige for at kontrollere, at loven og regler, der er  

 udstedt i medfør af loven, overholdes, bl.a. med henblik på registersamkøring  

 og sammenstilling af oplysninger i kontroløjemed, herunder oplysninger om  

 skatteforhold, jf. lovens § 47.
Jordbrugskommissionen har mod behørig legitimation og uden  

 retskendelse adgang til offentlige eller private ejendomme mv. med henblik på  

 kontrol af overholdelse af lovens regler eller regler fastsat i medfør af  

 loven, jf. § 45, stk. 1, i lov om landbrugsejendomme.
Besigtigelse skal i  

 overensstemmelse med lov om retssikkerhed ved forvaltningens anvendelse af  

 tvangsindgreb og oplysningspligter normalt ske efter forudgående skriftlig  

 meddelelse, medmindre formålet, f.eks. kontrol og tilsyn med overholdelse af  

 loven, derved forspildes, jf. § 80, stk. 3, i cirkulæret om lov om  

 landbrugsejendomme.
10.2. Omgåelse og proformaaftaler Jordbrugskommissionen kan gribe ind i situationer, hvor der er  

 tale om omgåelse eller proformaaftaler.
Omgåelse er aftaler, handlinger mv., der formelt og efter deres  

 ordlyd ikke er i strid med loven, men som reelt alene har til formål at opnå  

 et  

 resultat, der er i strid med lovens hensigt.
Om dette er tilfældet, beror på  

 en  

 fortolkning af loven, dens formål og forudsætninger.
 En sag, der gennemføres ved to på hinanden følgende handler  

 inden for en kort periode, kan i visse situationer karakteriseres som  

 omgåelse.  

 Det kan f.eks. være en sag, hvor en landbrugsejendom afhændes for kort tid  

 efter at blive købt tilbage igen på en sådan måde, at en nabo bliver afskåret  

 fra at gøre fortrinsstilling gældende.
 Proformaaftaler fremtræder derimod udadtil med et andet indhold  

 end det virkelige, og aftaleparterne er bevidste om denne uoverensstemmelse  

 og  

 har typisk en underliggende forståelse af dette retsforhold.
 En retstilstand, som har sit grundlag i en omgåelse eller en  

 proformaaftale, kan under visse omstændigheder tilsidesættes i henhold til  

 dansk rets almindelige principper.
Hvis jordbrugskommissionen finder, at der er afgivet  

 oplysninger, foretaget handlinger eller indgået proformaaftaler med henblik  

 på  

 omgåelse af reglerne i lov om landbrugsejendomme, kan kommissionen i henhold  

 til lovens bestemmelser eller regler fastsat i henhold til loven inden en vis  

 frist kræve forholdet bragt til ophør eller tilbageført til tidligere  

 retstilstand.
Sker dette ikke, overgives sagen til politimesteren, jf. § 83 i  

 cirkulæret om lov om landbrugsejendomme.
10.3. Påbud om afhændelse og bødestraf Hvis betingelserne for erhvervelse af en landbrugsejendom eller  

 en anpart i en landbrugsejendom ikke er opfyldt, kan jordbrugskommissionen i  

 medfør af lovens § 41 meddele erhververen påbud om at afhænde ejendommen  

 inden  

 for en frist på mindst 6 måneder og højst ét år.
Hvis der er tale om et  

 selskab, der har erhvervet en landbrugsejendom efter lovens § 20, er det  

 Direktoratet for FødevareErhverv, der meddeler et sådant påbud.
 Hvis et påbud om afhændelse ikke efterkommes, vil politimesteren  

 bl.a. blive anmodet om at rejse tiltale mod den pågældende for ikke at have  

 efterkommet det meddelte påbud med krav om tvangsbøder, indtil vedkommende  

 enten opfylder lovens erhvervelsesbetingelser eller har afhændet ejendommen,  

 jf. lovens § 50 om bødestraf mv.
 Jordbrugskommissionen kan ligeledes anmode politimesteren om at  

 rejse tiltale, hvis en ansøgning om tilladelse til erhvervelse eller  

 forpagtning af en landbrugsejendom ikke indgives rettidigt, dvs. inden 4 uger  

 efter, at der er indgået aftale om køb eller forpagtning, jf. lovens §§ 40 og  

 41.
10.4. Klageregler Afgørelser, der er truffet af jordbrugskommissionen, kan  

 påklages til Direktoratet for FødevareErhverv, jf. § 16 i bekendtgørelsen om  

 regionale jordbrugskommissioner mv.
Klageberettiget er enhver, der har en  

 væsentlig  

 individuel interesse i sagens udfald.
Der kan kun klages over retlige spørgsmål.
Der kan således ikke  

 klages over jordbrugskommissionens skønsmæssige afgørelser.
Klage indsendes til jordbrugskommissionen, der videresender  

 klagen med bemærkninger til Direktoratet for FødevareErhverv, jf. § 81 i  

 cirkulære om lov om landbrugsejendomme.
Klage skal være jordbrugskommissionen  

 i  

 hænde senest 4 uger efter modtagelsen af den afgørelse, der ønskes påklaget.
 Jordbrugskommissionen kan genoptage en sag, efter at der er  

 indgivet klage.
 Der kan ikke klages over afgørelser, der er truffet af  

 Direktoratet for FødevareErhverv.
Direktoratet for FødevareErhverv, den 3.  

 juni 2005 Arent B.
Josefsen /Morten Blom Andersen Bilag 1 Indholdsfortegnelse 1.
Indledning 1.1.
 1.2.
 1.3.
 1.4.
 1.5.
 Oversigt  

 over lovens regler mv.
 Lovens  

 formål mv.
Landbrugsejendomme Forhold  

 der ikke kræver tilladelse Ansøgning  

 om tilladelse 2.
 Oversigt  

 over erhvervelsessituationer mv.
 2.1.
 2.2.
 2.3.
 2.4.
Hele  

 landbrugsejendomme Dele  

 af landbrugsejendomme Supplering  

 af en landbrugsejendom Samdrift  

 og forpagtning 3.
Personers  

 erhvervelse af landbrugsejendomme i landzone 3.1.
 3.2.
 3.3.
 3.4.
 3.5.
 3.6.
 3.7.
 3.8.
 3.9.
 3.10.
 3.11.
 3.12.
 3.13.
 3.14.
 3.15.
 3.16.
Fast  

 bopæl Samlever Stuehus Landbrugsejendomme  

 uden beboelsesbygning Uddannelseskrav  

 og uddannelsesattest Selv  

 drive ejendommen Dyrkningsjorder,  

 vedvarende græsarealer og naturarealer mv.
Fradragsarealer Antal  

 og areal af landbrugsejendomme, zonestatus Afstandsregel  

 (10 km) Arv,  

 uskiftet bo, deling af fællesbo Familiehandel Væksthusgartnerier  

 og planteskoler Lovlig  

 adkomst i henhold til lov om landbrugsejendomme Ejerkreds  

 ved familiehandel (lovens § 15, 16 og 20) Erhvervelse  

 af en anpart (sameje) af en landbrugsejendom 3.16.1 3.16.2 3.16.3 Overdragelse  

 fra ægtefælle, arv, uskiftet bo, deling af fællesbo Familiehandel  

 mv.
 Andre  

 anpartserhvervelser, andelsbrug, bofællesskaber mv.
 3.17.
 3.18.
 3.19.
Medejer Vægtede  

 ejerandele (pro rata) Fortrinsstilling  

 til suppleringsjord 4.
Landmandsselskaber 4.1.
 4.2.
 4.3.
 4.4.
 4.5.
Generelt om reglerne Holdingkonstruktioner Særlige aftaler mv.
Indberetning om ændringer Ansøgning om dispensation 4.5.1 4.5.2 Ansøgning til  

 jordbrugskommissionen Ansøgning til  

 Direktoratet for FødevareErhverv 5.
Offentlige  

 myndigheder, fonde og vandforsyningsanlæg 5.1.
 5.2.
 5.3.
Offentlige myndigheder Ekspropriation Præstegårde 5.3.1 5.3.2 5.3.3 Afhændelse af et  

 præstegårdsbrug, helt eller delvis Bortforpagtning Fravigelse af reglerne 5.4.
Fonde 5.4.1 5.4.2 Erhvervelse uden tilladelse Erhvervelse med tilladelse 5.5.
Vandforsyningsanlæg 6.
Ophævelse  

 af landbrugspligt 6.1.
 6.2.
 6.3.
 6.4.
 6.5.
 6.6.
 6.7.
 6.8.
 6.9.
Ophævelse af landbrugspligt  

 inden for planlagte områder Udstykning mv. af arealer i  

 landzone Supplering af en boligparcel  

 i landzone Ophævelse af landbrugspligt  

 på fredskovsarealer.
Jordbrugsparceller Landbrugsejendomme med flere  

 beboelsesbygninger Bortfald af landbrugspligt  

 (under 2 ha) Væksthusgartnerier og  

 planteskoler Pelsdyrfarme 7.
Oprettelse  

 af en landbrugsejendom uden beboelsesbygning 7.1.
 7.2.
 7.3.
 7.4.
Generelt om reglerne Beboelsesbygning for hver  

 påbegyndt 200 ha Krav om samme ejerforhold Landinspektørerklæring 8.
Omlægning  

 af jorder 8.1.
 8.2.
 8.3.
 8.4.
Afstandsregel ved supplering Fortrinsstilling ved køb af  

 suppleringsjord Hovedejendom undtaget for  

 fortrinsstilling Deklaration om hvilende  

 fortrinsstilling 9.
 Samdrift,  

 forpagtning, forsvarlig drift mv.
 9.1.
 9.2.
 9.3.
 9.4.
 9.5.
 9.6.
 9.7.
 9.8.
Forpagtning af en hel  

 landbrugsejendom Forpagtning af en del af en  

 landbrugsejendom Pasningsaftaler, servitutter  

 mv.
 Landbrugsfællesskaber mv.
 Aftaler om vindmøller mv.
Tinglysning af  

 forpagtningskontrakter Opsigelse af lejemål Forsvarlig drift 10.
Øvrige forhold 10.1.
 10.2.
 10.3.
 10.4.
