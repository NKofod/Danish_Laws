Forord 1 Formål 2 Virksomheder omfattet af dette supplement 3 Minimering af støj - generelle principper 4 Tillæg til de vejledende grænseværdier for bestående virksomheder 4.1 Generelle principper 4.2 Når tillæg kan være nødvendig 4.3 Ved overvejelser om tillæg over 10 dB(A) 5 Måling/beregning af støj Appendix: Støjgrænser og arealanvendelse Forord På bagrund af en henvendelse fra Dansk Industri, og efter drøftelse i en  

 arbejdsgruppe bestående af repræsentanter for Miljøstyrelsen,  

 Amtsrådsforeningen, Kommunernes Landsforening, Københavns kommune, Dansk  

 Industri og Danmarks Naturfredningsforening, udsender Miljøstyrelsen hermed  

 et tillæg til vejledning nr. 5/1984 om ekstern støj fra virksomheder (* 1).
Tillægget rummer et supplement til retningslinjerne for fastsættelse af  

 støjgrænser for bestående listevirksomheder, der er omfattet af  

 Støjvejledningens anvendelsesområde, dvs. industrivirksomheder og lignende  

 aktiviteter.
Supplementet gælder derimod ikke for støjende aktiviteter og  

 virksomheder, der frembringer støj af en anden karakter end normalt  

 forekommende industristøj, eller hvis støj måles eller vurderes efter andre  

 metoder end dem, der anvendes i forbindelse med industrielle aktiviteter.
Der  

 henvises her til de specielle vejledninger for disse aktiviteter og  

 virksomheder (fx skydebaner, motorsportsbaner, flyvepladser og lufthavne,  

 herunder terminalaktiviteter, samt restauranter).
 Nye industrivirksomheder forudsættes som hovedregel at kunne overholde de  

 vejledende grænseværdier, som fremgår af Støjvejledningens tabel 1.
1 Formål Hovedformålet med supplementet er at give anvisninger til  

 miljømyndighederne i forbindelse med fastsættelse af støjgrænser ved  

 miljøgodkendelser af bestående listevirksomheder.
 Et yderligere formål med supplementet er at sikre, at stort set alle  

 bestående listevirksomheder kan opnå miljøgodkendelse i forbindelse med den  

 godkendelsesbehandling, som virksomhederne skal gennemgå i medfør af  

 Miljøministeriets bekendtgørelse nr. 532 af 20. juni 1992 om indkaldelse af  

 ansøgninger om godkendelse fra bestående listevirksomheder.
 I overvejelserne om at supplere retningslinjerne for fastsættelse af  

 støjgrænser for bestående virksomheder er indgået følgende hovedelementer:
1.1 Miljøministrene i Den Europæiske Union besluttede på rådsmåde i juni  

 1995 af indføre en fælles europæisk miljøgodkendelsesordning  

 (»Integreret Forebyggelse og Bekæmpelse af Forurening«). Ordningen  

 betyder, at de af direktivet omhandlede kategorier af industrielle  

 aktiviteter på sigt skal have en godkendelse eller lukkes.
Regulering via  

 påbud vil således ikke længere være et legalt instrument for de virksomheder,  

 der er omfattet af listen i EU-direktivet, når direktivet er gennemført i  

 Danmark.
 1.2 I lovbemærkningerne til miljøreformen i 1991 anføres, at  

 godkendelsesbehandlingen i forbindelse med indkaldelse af bestående  

 listevirksomheder uden en samlet miljøgodkendelse kun i ekstreme tilfælde bør  

 resultere i, at der nedlægges forbud mod den videre drift af en virksomhed  

 eller dele heraf.
 1.3 Retningslinjerne skal sikre ensartet behandling af de støjmæssige  

 forhold for virksomheder inden for samme branche med tilsvarende beliggenhed.
 Supplementet er i øvrigt udarbejdet under hensyntagen til den  

 administrationspraksis, der har udviklet sig siden 1974 i relation til  

 godkendelse af udvidelser eller ændringer af bestående virksomheder og ved  

 behandling af frivillige ansøgninger om godkendelse af bestående  

 virksomheder.
2 Virksomheder omfattet af dette supplement Supplementet retter sig mod bestående listevirksomheder dvs. virksomheder  

 anført på bilaget til godkendelsesbekendtgørelsen (bekendtgørelse nr. 794 af  

 9. december 1991). Ved bestående virksomheder forstås virksomheder, der var i  

 drift den 1. oktober 1974, da den første miljøbeskyttelseslov trådte i kraft,  

 eller som ikke var omfattet af listen over godkendelsespligtige virksomheder,  

 da de blev etableret (efter 1. oktober 1974).
 Supplementet retter sig primært mod følgende virksomheder:
 2.1 Virksomheder, der er etableret og udbygget før miljøbeskyttelseslovens  

 ikrafttræden, og hvor byudviklingen siden hen har bevirket, at virksomheden i  

 dag ligger uhensigtsmæssigt i eller nær større samlede boligområder.
2.2 Virksomheder i øvrigt, der er etableret centralt beliggende i  

 beboelsesområder fx for at minimere transportbehovet.
Ofte er der opført  

 boliger med direkte tilknytning til de pågældende virksomheder, fx som  

 arbejderboliger (en funktion, de i et vist omfang stadig har). Disse  

 virksomheder er ofte en integreret og væsentlig del af det lokale samfund.
 Endvidere kan retningslinjerne anvendes over for miljøgodkendte  

 listevirksomheder, der uforskyldt er blevet klemt planlægningsmæssigt efter  

 deres etablering, dvs. hvor ændringer i de omliggende områders beskaffenhed i  

 retning af mere støjfølsom arealanvendelse i princippet kunne begrunde en  

 skærpelse af støjgrænserne for virksomheden (jfr. miljøbeskyttelseslovens §  

 41, stk. 5: ».. når det er miljømæssigt begrundet,..«). Det skal  

 dog pointeres, at det i første række er planlægningsmyndighedens opgave at  

 forebygge, at der opstår konflikt mellem en bestående virksomhed og nye  

 boligområder.
3 Minimering af støj - generelle principper Hvis de vejledende grænseværdier overskrides, bør der altid foretages en  

 nærmere kortlægning af støjkilderne, når der er tale om adskillige  

 støjkilder, dvs. et mere kompliceret støjbillede.
Dette bør ske ved en  

 kildestyrkebestemmelse efter de metoder, der er beskrevet i Miljøstyrelsens  

 vejledning nr. 5/1993 om beregning af ekstern støj fra virksomher, kombineret  

 med en beregning af den enkelte støjkildes bidrag til støjbelastningen i  

 omgivelserne.
Støjbidragene bør opdeles i bidrag fra mobile støjkilder  

 (intern kørselæ på virksomheden med lastbiler, personbiler, gaffeltrucks  

 m.v.) og bidrag fra stationære støjkilder (fx ventilatorer, afkast, ind- og  

 udblæsning).
På basis af den detaljerede kortlægning af støjbidraget fra de enkelte  

 støjkilder kan der foretages en vurdering af mulighederne for støjdæmpning og  

 de hermed forbundne omkostninger.
Kortlægningen kan desuden danne  

 udgangspunkt for en prioriteret handlingsplan, der tager sigte på at  

 nedbringe støjen til de vejledende grænseværdier inden for en tidshorisont på  

 normalt 3 år - dog op til 5 år, hvis der er tale om økonomisk byrdefulde  

 investeringer.
Herved kan støjdæmpning indgå som et led i den almindelige  

 fornyelse af virksomhedens produktionsapparat.
Unødvendig støj bør altid undgås.
Det er dernæst almindeligt anerkendt, at  

 støj, der indeholder tydeligt hørbare toner eller tydeligt hørbare impulser,  

 opleves mere generende end en tilsvarende støj med samme styrke, men uden  

 hørbare toner og hørbare impulser, selv om det ækvivalente støjniveau i dB er  

 det samme.
Denne kendsgerning tilgodeses vurderingsmæssigt ved, at sådanne  

 impulser og toner udløser et tillæg på 5 dB til den målte/beregnede værdi af  

 det energiækvivalente, A-vægtede støjniveau i dB.
Tydeligt hørbare impulser  

 og tydeligt hørbare toner bør derfor elimineres hurtigst muligt.
Såfremt der skal foretages en omfattende støjdæmpning af mange støjkilder,  

 vil der være betydelig usikkerhed med hensyn til den samlede effekt af  

 støjdæmpningen.
I disse tilfælde bør der udarbejdes en faseopdelt  

 handlingsplan, som justeres efter hvert støjdæmpningstrin på baggrund af en  

 beregning/måling udført efter retningslinjerne for »Miljømåling -  

 ekstern støj«, jf. afsnit 5. En faseopdelt handlingsplan bør normalt  

 ikke strække sig over mere end de førnævnte 3-5 år.
En udvidelse eller ændring af en bestående, miljøgodkendt virksomhed - fx  

 med en ny produktionslinje - bør ikke føre til, at den samlede støj fra  

 virksomheden forøges.
Er der i godkendelsen af den bestående virksomhed  

 fastsat støjgrænser, kan godkendelsen udstrækkes til også at omfatte den ny  

 produktionslinje, forudsat at støjen fra den samlede, udvidede (eller  

 ændrede) virksomhed kan overholde støjgrænserne.
Er der i godkendelsen af den  

 bestående virksomhed også fastsat skærpede støjgrænser, der skal overholdes  

 på sigt, må støjen fra den ny produktionslinje ikke være til hinder for, at  

 støjen fra hele virksomheden kan overholde de skærpede støjgrænser inden for  

 den berammede tidshorisont.
Om nødvendigt kan det betyde en justering af  

 støjhandlingsplanen (fx ektra støjdæmpning af andre kilder).
4 Tillæg til de vejledende grænseværdier for bestående virksomheder 4.1 Generelle principper Bestående virksomheder bør principielt overholde de vejledende  

 støjgrænser.
I en godkendelsessag må miljømyndigheden derfor ikke uden videre  

 give et tillæg til grænseværdierne, men skal i hvert enkelt tilfælde foretage  

 en teknisk/økonomisk vurdering på grundlag af de oplysninger, som forelægges  

 af virksomheden.
Den af virksomheden fremlagte dokumentation skal indeholde  

 en præcis angivelse af, hvordan de enkelte støjkilder kan støjdæmpes ledsaget  

 af oplysninger om de anslåede omkostninger hertil.
Fornyelse af  

 produktionsapparatet skal som udgangspunkt ikke medregnes i omkostningerne  

 til støjdæmpning.
Arbejdstilsynet stiller krav om, at der med alle maskiner skal følge en  

 brugsanvisning, som bl.a. indeholder oplysninger om maskinens lydudstråling.  

 Disse oplysninger giver køberen af en maskine mulighed for at sammenligne  

 maskiner fra forskellige leverandører og vælge den maskine, der støjer  

 mindst.
Den af virksomheden fremlagte dokumentation i forbindelse med  

 ansøgning om miljøgodkendelse af nyt produktionsudstyr bør derfor indeholde  

 overvejelser om indkøb af de mest støjsvage maskiner.
Dette gælder også ved  

 udskiftning af eksisterende maskiner, jfr. afsnit 4.3 om revision af  

 støjvilkår i godkendelsessager, hvor der gives et tillæg på over 10 dB(A).
Et ønske fra en virksomhed om at få et tillæg til de vejledende  

 grænseværdier for at kunne rumme støjbidrag fra eventuelle fremtidige  

 udvidelser bør ikke imødekommes.
Støjbidraget fra fremtidige installationer  

 og anlæg bør, sammen med den øvrige støj fra virksomheden, holdes inden for  

 de vejledende grænseværdier.
Ved vurdering af, om der bør gives tillæg til de vejledende  

 grænseværdier,bør der lægges særlig vægt på at begrænse eller helt undgå et  

 tillæg i natperioden.
I den forbindelse bør driftsmæssige omlægninger  

 overvejes.
Dette gælder især impulsstøj samt støj fra mobile støjkilder, hvor  

 der kan være mulighed for ændring af køreveje, flytning af parkeringsplads  

 eller omlægning af tilkørsel af råvarer og frakørsel af færdigvarer til  

 dagperioden.
Ved fastsættelse af støjvilkår bør der således tages udgangspunkt i de  

 vejledende grænseværdier, med mindre virksomheden foretager eller har  

 foretaget betydelige investeringer i støjdæmpende tiltag.
Det er hensigten,  

 at omboende skal opleve en mærkbar reduktion af støjniveauet fra  

 virksomheder, der hidtil har støjet for meget.
For de virksomheder, som kun kan godkendes med et tillæg til de vejledende  

 grænseværdier, bør for berørte boligområder og andre støjfølsomme områdetyper  

 optegnes et støjkonsekvensområde omkring virksomheden i form af  

 iso-decibelkurver for hvert 5 dB(A)-interval ned til de vejledende  

 grænseværdier.
Et kort med indtegnet støjkonsekvensområde (* 2) bør indgå i  

 det dokumentationsmateriale, som virksomheden skal tilvejebringe som led i en  

 godkendelsesbehandling.
Støjkonsekvensområdet kan herefter indgå i den  

 kommunale planlægning ved udlægning af arealer til nye boliger eller til  

 anden støjfølsom arealanvendelse.
4.2 Når tillæg kan være nødvendig Visse mellemstore og store virksomheder beliggende tæt på boliger vil  

 erfaringsmæssigt ikke fuldt ud kunne overholde de vejledende grænseværdier.  

 En udflytning af virksomheden til et udlagt industriområde med en støjmæssigt  

 set gunstig placering vil ofte være forbundet med meget store investeringer.  

 En udflytning er derfor normalt ikke en mulighed, som er økonomisk realistisk  

 udelukkende for at opnå en optimal støjmæssig løsning dvs. sikre overholdelse  

 af de vejledende grænseværdier.
Andre forhold end de rent økonomiske kan i  

 øvrigt tale mod udflytning af en virksomhed.
Nogle virksomheder har således  

 en naturlig tilknytning til fx havneområder.
En virksomhed med en dårlig placering i støjmæssig henseende bør i egen  

 interesse tage stilling til, om den aktuelle beliggenhed på længer sigt er  

 hensigtsmæssig under hensyntagen til virksomheden udviklingsplaner.
En  

 udflytning kan således undertiden være den bedste løsning for virksomheden  

 frem for konstant at skulle tilpasse sig bedst muligt til omliggende  

 boligområder, med de økonomiske og administrative konsekvenser dette har.
 Administrationspraksis har været, at bestående virksomheder er blevet  

 pålagt betydelige omkostninger til støjdæmpning (der er eksempler på million  

 beløb) - ofte fordelt over en årrække.
 Bestående listevirksomheder må fortsat regne med at kunne blive pålagt  

 betydelige investeringer til støjdæmpning.
 Erfaringsmæssigt kan investeringerne i almindelighed nedbringe  

 støjbelastningen til de vejledende grænseværdier eventuelt med et tillæg på 5  

 dB(A). I enkelte tilfælde er der givet tillæg i intervallet 5-10 dB(A).
4.3 Ved overvejelser om tillæg over 10 dB(A) Enkelte meget store virksomheder med placering i byer eller nær byområder  

 vil næppe inden for en overkommelig økonomisk ramme kunne nedbringe støjen,  

 så støjbelastningen ved alle omkringliggende boliger højst overstiger de  

 vejledende grænseværdier med 10 dB(A). Det skønnes, at der på landsplan næppe  

 vil være mere end 50 virksomheder, hvor et tillæg over 10 dB(A) vil være  

 nødvendig.
 Ved vurdering af, om der bør gives et tillæg på mere end 10 dB(A), kan  

 inddrages følgende forhold:
 * Stor samfundsmæssig betydning af virksomheden.
 * Aktiviteter der er sæsonbetonet (efterår, vinter eller tillige forår).
 * Aktiviteter der forekommer sjældent.
 * Der er mange støjkilder (* 3) (adskillige hundrede).
* Baggrundsstøjen er dominerende.
Eksemplevis kan trafikstøj fra offentlig  

 vej i store byer være omtrent den samme som støjen fra virksomheden (udtrykt  

 i dB(A)). I dette tilfælde kan man fravige det generelle princip om, at der  

 ved fastsættelse af støjgrænsen for en virksomhed ikke skal tages hensyn til  

 baggrundsstøjen.
Dette forudsætter dog, at der er tidsmæssig sammenfald af  

 trafikstøjen og virksomhedsstøjen, og at der anvendes samme referencetidsrum  

 ved bestemmelse af støjbelastningen fra trafikstøj som for industristøj (dvs.  

 det mest støjbelastede tidsrum på henholdsvis 8 timer om dagen, 1 time om  

 aftenen og 1/2 time om natten).
Man skal være opmærksom på, at trafikstøj undertiden kun optræder i  

 myldretiden om morgenen og om eftermiddagen.
Stationær virksomhedsstøj  

 camoufleres ikke nødvendigvis af trafikstøjen i de mellemliggende timer.
En  

 midling af trafikstøjen over 8 timer er derfor ikke nødvendigvis  

 fyldestgørende ved sammenligning mellem trafikstøj og virksomhedsstøj  

 (kriteriet om tidsmæssigt sammenfald er ikke opfyldt).
 Hensyntagen til baggrundsstøjen fordrer endvidere, at der er tale om  

 normalt forekommende baggrundsstøj i virksomhedens daglige driftstid og ikke  

 kun baggrundsstøj, som optræder lejlighedsvist. det bør endelig kunne  

 sandsynliggøres, at baggrundsstøjen ikke ændrer sig væsentligt i de kommnede  

 år som følge af fx trafikomlægninger (ny veje osv.).
 Ovenstående forhold kan naturligvis også inddrages i vurderingen af, om  

 der bør gives et tillæg på mindre end 10 dB(A).
Ved stillingtagen til hvor stort et tillæg over 10 dB(A), der bør gives i  

 en konkret sag, kan det være hensigtsmæssigt at tage udgangspunkt i en  

 grafisk sammenstilling over henholdsvis på den ene side omkostningerne til  

 støjdæmpning og på den anden side reduktionen af støjbelastningen.
Med  

 sikkerhed for, at alle muligheder for støjdæmpning er belyst, kan tillægget  

 bestemmes ud fra den reduktion af støjbelastningen, der svarer til, at  

 marginal omkostningerne til dæmpning af støjen med 1 dB(A) stiger meget  

 voldsomt.
 Endvidere bør de samlede støjdæmpningsomkostninger vurderes på grundlag af  

 antallet af berørte boliger.
I godkendelssager, hvor der givet et tillæg på over 10 dB(A), bør der  

 indføres en mulighed for revision af støjvilkårene efter ca. 4 år.
Indeholder  

 godkendelsen (skærpede) støjgrænser, som først skal overholdes til et senere  

 tidspunkt - eksempelvis 2 år efter godkendelsen er meddelt - regnes de 4 år  

 fra det tidspunkt, hvor de skærpede støjgrænser træder i kraft (i eksemplet:  

 6 år efter godkendelsen er meddelt). Hvis den udførte støjkortlægning peger  

 på, at de dominerende bidrag til den samlede støjbelastning kan henføres til  

 nogle enkelte større maskiner el. lign., som det ikke umiddelbart vil være  

 rimeligt at kræve udskiftet, eller som kun har en begrænset restlevetid, bør  

 der i godkendelsen indføejs en mulighed for revision af støjvilkårene i  

 forbindelse med udskiftning af disse maskiner.
5 Måling/beregning af støj Når der træffes en afgørelse om godkendelse efter miljøbeskyttelsesloven,  

 skal der normalt foreligge en støjmålerapport over en støjmåling eller en  

 støjberegning udført af et firma eller et laboratorium, der er godkendt af  

 Miljøstyrelsen.
 Støj skal måles i henhold til Miljøstyrelsens vejledning nr. 6/1984:  

 »Måling af ekstern støj fra virksomheder« eller beregnes ved hjælp  

 af den fælles nordiske beregningsmetode for industristøj, fjr.  

 Miljøstyrelsens vejledning nr. 5/1993: »Beregning af ekstern støj fra  

 virksomheder«.
Målinger/beregninger skal udføres og afrapporteres som »Miljømåling -  

 eksterne støj«.
Retningslinjerne herfor findes i rapporten RL 37/87 af  

 1. december 1987 med tilhørende bilag udarbejdet af Miljøstyrelsen  

 Referencelaboratorium for Støjmålinger.
 Miljøstyrelsen Referencelaboratorium for Støjmålinger udsender  

 regelmæssigt en oversigt over de af Miljøstyrelsen godkendte  

 laboratorier/firmaer.
Appendix Støjgrænser og arealanvendelse I dette appendix er omtalt nogle problemstillinger, der hyppigt har været  

 aktuelle i relation til samspillet mellem den fysiske planlægning og  

 behandling af sager efter miljøbeskyttelsesloven.
Som omtalt i vejledning nr. 5/1984 er det normalt den planlagte anvendelse  

 af et område, der er bestemmende for klassifikation af området i støjmæssig  

 henseende.
Hvis den faktiske anvendelse af området er mere støjfølsom end den  

 planlagte anvendelse, er det dog den faktiske anvendelse, der er bestemmende  

 ved fastlæggelse af områdetypen.
Såfremt et område i planlægningen er udlagt som blandet bolig- og  

 erhvervsområde, men hvor den faktiske anvendelse af området er et rent  

 industriområde (dvs. ingen boliger i områder), bør kommunen overveje at  

 omklassificere området til et erhvervs- og industriområde med forbud mod  

 generende virksomhed.
Herved vil støjgrænserne i området kunne hæves.
I praksis har klassificering af områdetyper vist sig at volde problemer i  

 relation til, hvornår et område skal henføres til erhvervs- og industriområde  

 med forbud mod generende virksomhed (60 dB(A)-område) eller et område for  

 blandet bolig- og erhvervsbebyggelse (55/45/40 dB(A)-romåde). Dette skyldes  

 især uklare formulering i lokalplanerne.
Der bør derfor ske en koordinering  

 mellem plan- og miljøafdelingerne i kommunerne, således at det klart fremgår  

 hvilken af de to områdetyper, der udlægges i en lokalplan.
Eksempelvis bør  

 det præciseres i lokalplaner, som udlægger nye områder til erhvervs- og  

 industriområder med forbud mod generende virksomhed, at tilladelse til  

 opførelse af en bolig i tilknytning til en virksomhed kræver, at der  

 forelægges dokumentation over for kommunen for den driftsmæssige nødvendighed  

 af, at der uden for normal arbejdstid er en person tilstede i virksomhedens  

 umiddelbare nærhed.
 I det følgende er givet nogle generelle eksempler på, hvordan man i  

 praksis kan håndtere situationer, hvor der kan være tvivl om, hvor  

 skillelinjen bør lægges mellem de forskellige områdetyper.
 1. I et 60 dB(A)-område findes en eksisterende,  

 veldefineret randbebyggelse langs en vej, hvor der på den anden side er et  

 egentligt boligområde (parcelhuskvarter). I miljøgodkendelsen kan der  

 fastsættes særskilte støjgrænser svarende til områdetype 5 (boligområde for  

 åben og lav boligbebyggelse, 45/40/35 dB(A)-område) for den del af erhvervs-  

 og industriområdet, som indeholder boligerne, idet dette delområde kan  

 betragtes som en integreret del af det samlede boligområde.
 2. Såfremt der kun er enkelte boliger i et udlagt 60  

 dB(A)-område - og hvis disse ikke har en naturlig sammenhæng med et andet  

 egentligt boligområde - vil man normalt fastsætte støjgrænser ved disse huse  

 svarende til de vejledende grænseværdier for blandet bolig- og  

 erhvervsbebyggelse og ikke 60 dB(A) i hele området.
 3. Hvis der i et planlagt område udlagt til  

 etageboliger, som grænser op til en virksomhed, findes åben og lav  

 boligbebyggelse langs en vej, kan der i skel mod disse boliger fastsættes  

 støjgrænser svarende til områdetype 5(boligområder for åbend og lav  

 boligbebyggelse).
I de tilfælde, som er eksemplificeret i ovenstående punkter 1 og 3, hvor  

 der er uklare grænser i et eksisterende geografisk område, bør det overvejes  

 at udarbejde nye lokalplaner, der afspejler den faktiske virkelighed.
Sådanne  

 lokalplaner kan eventuelt indeholde en zoneopdeling af lokalplanområderne.
