 Cirkulære om behandlingen af 15-17 årige, der anbringes i  

 kriminalforsorgens anstalter og arresthusene.  (* 1)  I   

 Varetægtsarrestanter.
 § 1. 15-17 årige varetægtsarrestanter, der ikke kan anbringes i  

 varetægtssurrogat, anbringes i Blegdamsvejens Fængsel under Københavns  

 Fængsler eller i arresthus.
 Stk. 2. Reglen i stk. 1 finder tilsvarende anvendelse for så vidt  

 angår unge, for hvem anholdelsen er opretholdt i henhold til retsplejelovens  

§ 760, stk. 4.
 Stk. 3. Overførsel i medfør af retsplejelovens § 777 kan  

 ske til Statsfængslet i Ringe, Statsfængslet på Søbysøgård, Anstalten ved  

 Herstedvester eller til hospital mv., jf. straffelovens §§ 68 og 69.
 Stk. 4. Spørgsmål om overførsel i medfør af stk. 3 forelægges for  

 direktoratet.
 § 2. 15-17 årige må ikke uden direktoratets samtykke placeres i  

 celle sammen med indsatte over 17 år.
 § 3. Institutionens personale skal løbende overveje, om der er  

 indsatte, som den 15-17 årige kan have fællesskab med.
 Stk. 2. Når der tillades fællesskab, hvor personalet er til  

 stede, påhviler det personalet at være særlig opmærksom på, at den 15-17  

 årige ikke udsættes for uheldig påvirkning.
 Stk. 3. 15-17 årige kan tillades fællesskab med indsatte over 17  

 år uden personalets tilstedeværelse, hvis det er i overensstemmelse med den  

 unges tarv, og der efter en konkret vurdering ikke antages at foreligge  

 risiko for, at den unge udsættes for uheldig påvirkning.
 Stk. 4. Når fællesskab tillades i henhold til stk. 3, skal der  

 gøres notat om, med hvem det er tilladt (navn), fra hvilket tidspunkt og  

 hvornår tilladelsen er ophørt (dato). Der skal endvidere anføres begrundelse  

 for, at fællesskabet skønnes at være i overensstemmelse med den unges tarv.  

 Notatet foretages på særlige rapportblanketter, der rekvireres fra  

 Statsfængslet i Nyborg (Dfk. 40).
§ 4. Hvis der ikke er mulighed for at tillade den 15-17 årige  

 fællesskab, skal sagen forelægges institutionens leder, som skal overveje  

 muligheden for at overføre den unge til en af de i cirkulæret nævnte  

 institutioner, hvor der er mulighed for fællesskab.
Hvis der ikke er mulighed  

 for en sådan overførsel, skal sagen forelægges for direktoratet.  II.
 Personer, der er idømt frihedsstraf eller forvaring.
 § 5. 15-17 årige, der skal udstå fængsels- eller hæftestraf eller  

 forvaring, skal anmeldes til direktoratet, der træffer afgørelse om  

 anbringelsessted.
§ 6. Anbringelse i åben anstalt sker i Statsfængslet på  

 Søbysøgård.
Dette gælder dog ikke kvinder, som anbringes efter en konkret  

 vurdering.
 § 7. Anbringelse i lukket institution sker i Statsfængslet i  

 Ringe, Blegdamsvejens Fængsel eller i arresthus.
 Stk. 2. Forvaringsdømte kan dog anbringes i Anstalten ved  

 Herstedvester.
 § 8.)15-17 årige, der er idømt straf af fængsel eller hæfte, skal i  

 videst muligt omfang overføres til egnet hjem eller institution til særlig  

 pleje eller forsorg, jf. straffelovens § 49, stk. 2.
 Stk. 2. Overførsel under strafudståelsen kan ske mellem de i  

§§ 6 og 7 nævnte institutioner i henhold til Direktoratet for  

 Kriminalforsorgens cirkulære af 29. august 1983 om anbringelse af personer,  

 der er idømt frihedsstraf eller forvaring og om overførsel af indsatte mellem  

 kriminalforsorgens institutioner.
 Stk. 3. Direktoratet skal orienteres om overførsel i henhold til  

 stk. 2.
 § 9. Er 15-17 årige anbragt i Blegdamsvejens Fængsel, arresthus  

 eller Anstalten ved Herstedvester, finder §§ 2, 3 og 4 tilsvarende  

 anvendelse.
§ 10. I Statsfængslet på Søbysøgård placeres de unge på en særlig  

 afdeling, hvortil ældre indsatte ikke har adgang.
Med hensyn til 15-17 åriges  

 adgang til andre belægsafdelinger finder § 3 tilsvarende anvendelse.
Stk. 2. I øvrigt kan der tillades fællesskab i forbindelse med  

 beskæftigelse og på udendørs arealer i fritiden, selv om der ikke er konstant  

 opsyn af personalet.
Ved et sådant fællesskab finder §   3, stk. 2,  

 tilsvarende anvendelse.
 § 11. Direktoratet for Kriminalforsorgen kan tillade frigang og  

 udstationering i henhold til kapitel II i Direktoratet for Kriminalforsorgens  

 cirkulære af 18. marts 1986 om udgang til indsatte, selv om de tidsmæssige  

 betingelser herfor ikke er opfyldt.
 § 12. Spørgsmålet om løsladelse på prøve i henhold til  

 straffelovens § 38, stk. 2, af 15-17 årige skal i alle tilfælde  

 forelægges for Justitsministeriet, Direktoratet for Kriminalforsorgen med  

 institutionens indstilling.  III.  Fællesregler.
 § 13. Af helbredsmæssige grunde kan 15-17 årige  

 varetægtsarrestanter og domfældte anbringes i eller overføres til Anstalten  

 ved Herstedvester, Vestre Hospital under Københavns Fængsler eller hospital  

 uden for kriminalforsorgen.
 Stk. 2. Ved anbringelse i henhold til stk. 1 i en af  

 kriminalforsorgens institutioner finder §§ 2, 3 og 4 tilsvarende  

 anvendelse.
 § 14. Sager i henhold til § 1, stk. 3, og §§ 5-8  

 skal fremmes mest muligt.
 § 15. Med de ovenfor beskrevne fravigelser behandles 15-17 årige  

 i øvrigt efter følgende regler:
 1) Varetægtsarrestanter:
 Justitsministeriets bekendtgørelse af 12. september 1978 om ophold i  

 varetægtsfængsel med tilhørende cirkulærer.
 2) personer, der skal udstå fængsels- eller hæftestraf:
Justitsministeriets bekendtgørelse af 21. juni 1973 om fuldbyrdelse af  

 frihedsstraf med tilhørende cirkulærer, 3) personer, der er idømt forvaring:
 Justitsministeriets bekendtgørelse af 21. juni 1973 om behandlingen af  

 personer, der anbringes i forvaring med tilhørende cirkulærer.  IV.
 Ikrafttræden.
 § 16. Cirkulæret træder i kraft den 15. oktober 1991.
