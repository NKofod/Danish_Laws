 Ved behandlingen blev der givet en dosis radiojod på 600 MBq  

 131.
 Efter behandlingen, som foregik ambulant, blev patienten indlagt akut med  

 symptomer i form af kraftnedsættelse i begge ben og stærk mathed.  

 Tilstanden blev opfattet som en mulig følge dels af  

 stofskiftelidelsen, dels af psykiske problemer, idet patienten igennem flere  

 år havde lidt af maniodepressiv psykose.
 Efter udskrivelsen modtog patienten stofskifteøgende behandling  

 (eltroxin).
Klager over behandling med radio-jod Der blev klaget over, at patienten blev henvist til  

 behandling med radiojod i stedet for en alternativ behandlingsmetode.
Der  

 blev tillige klaget over, at der blev ordineret en for stor dosis radiojod,  

 samt at patienten ikke forinden behandlingen var blevet informeret om  

 risikoen ved behandling med for høj dosis radiojod.
 Patientklagenævnet fandt ikke grundlag for kritik af  

 den valgte behandlingsmetode.
Patientklagenævnet lagde vægt på, at det  

 fremgik af patientens sygehistorie at sygdommen, til trods for længere  

 tids medicinsk behandling, ikke var bragt i ro, og at patientens stofskifte  

 var tydeligt forhøjet.
Patientklagenævnet lagde endvidere  

 vægt på, at det fremgik af journalen, at patienten var indstillet  

 på behandling med radiojod.
Patientklagenævnet oplyste i den forbindelse, at det  

 var almindelig praksis ved patienter med forhøjet stofskifte at  

 indlede behandlingen med medicin, der hæmmer skjoldbruskkirtlens  

 funktion.
Nævnet oplyste endvidere, at såfremt der efter en eller  

 flere behandlingsperioder af måneders varighed kommer nye tilbagefald  

 med forhøjet stofskifte, vil det være relevant at ændre  

 strategi for behandling til enten operation eller radiojod, og det er ofte  

 behandling med radiojod, der anbefales.
Patientklagenævnet fandt endvidere, at den  

 ordinerede mængde radiojod lå højt men inden for de  

 dosisområder, der anvendes internationalt.
Der fandtes således  

 ikke grundlag for kritik af størrelsen af den ordinerede dosis  

 radiojod.
 Patientklagenævnet lagde herved vægt på,  

 at det på baggrund af en scintigrafiundersøgelse blev  

 skønnet, at der var en kirtelvægt på 50-60 ml og på  

 baggrund heraf, blev der indgivet 600MBq131 jodid som behandlingsdosis.  

 Nævnet lagde endvidere vægt på, at dosis blev beregnet ud  

 fra oplysninger om gentagne tilbagefald under medicinsk behandling,  

 kirtelstørrelsen samt kendskabet til patientens psykiatriske  

 lidelse.
 Patientklagenævnet fandt endelig, at patienten var  

 tilstrækkeligt informeret om risici ved behandlingen.
 Patientklagenævnet lagde vægt på, at det  

 i journalen var noteret, at patienten accepterede risikoen for vedvarende  

 nedsat funktion af stofskiftekirtlen på grund af radiojodbehandlingen  

 og eventuelt behov for hormonbehandling for at kompensere for den nedsatte  

 funktion.
 Patientklagenævnet fandt det således  

 godtgjort, at patienten havde modtaget information om risikoen ved behandling  

 med for høj en dosis radiojod, og at denne information var i  

 overensstemmelse med sædvanlig praksis på området.
