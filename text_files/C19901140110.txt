I forbindelse med overgangen til de nye køreprøver til kategorierne C, D  

 og E er der opstået usikkerhed om nogle punkter.
Justitsministeriet kan i den  

 anledning oplyse følgende:
 1. Erhvervsmæssig personbefordring.
Køreprøven til erhvervsmæssig personbefordring afholdes i overensstemmelse  

 med bilag 3 i kørekortbekendtgørelsen.
Køreprøven består af en mundtlig prøve  

 i køretøjets sikerhedsudstyr og i det stof, som relaterer sig til  

 erhvervsmæssig personbefordring, samt en praktisk køreprøve.
En elev med kørekort til kategori C, D, som ønsker at aflægge prøve til  

 erhvervsmæssig personbefordring hertil, skal således ikke til skriftlig  

 teoriprøve.
Dette uanset hvornår eleven har erhvervet kørekort til kategori  

 C, D.
Eleven overhøres altså mundtligt i det erhvervsmæssige stof, og den  

 praktiske prøve afholdes som hidtil.
En elev med kørekort til kategori B, som ønsker at gå direkte til kategori  

 D med erhvervsmæssig personbefordring skal først aflægge sædvanlig skriftlig  

 teoriprøve til kategori C, D.
I tilknytning hertil eller i forbindelse med  

 den praktiske prøve - som afholdes som en kombination af praktisk køreprøve  

 til kategori C, D og erhvervsmæssig køreprøve til kategori D - overhøres  

 eleven i det stof, som relaterer sig til erhvervsmæssig personbefordring.  

 Såfremt den praktiske køreprøve ikke bestås, vil den skriftlige teoriprøve  

 kunne anvendes til opnåelse af kørekort til kategori C,D.
 Der kræves ikke køreteknisk kursus ved udvidelse fra kategori C, D til  

 erhvervsmæssig personbefordring, men sker udvidelsen fra kategori B til  

 kategori C, D med erhvervsmæssig personbefordring, skal eleven gennemføre en  

 køreteknisk uddannelse i den pågældende kategori.
 2. Justitsministeriets prøvevejledning.
I bilag 1 til Justitsministeriets prøvevejledning af 21. juni 1990  

 angives, at besvarelsen ved teoriprøven anses for tilfredsstillende besvaret,  

 såfremt der er fejl-afkrydsning eller manglende afkrydsning ved højst 5  

 billeder.
Da billedserierne tilkategori C, D/E kun er på 15 billeder tillades  

 her kun 3 fejl, ligesom overgangsordningen med supplerende mundtlig prøve,  

 som beskrevet i Justitsministeriets skrivelse af 12. juni 1990, omfatter  

 besvarelse med 4-5 fejlsvar.
 P.M.V.
 E.B.
