Bekendtgørelse om autorisation og drift af  

 elinstallatørvirksomhed I medfør af § 6, stk. 2, nr. 1-3 og 5, og  

 § 15, stk. 2, i lov om autorisation af elinstallatører m.v., jf.  

 lovbekendtgørelse nr. 989 af 8. december 2003, og efter forhandling med Dansk  

 Energi og Elinstallatørernes Landsforening, ELFO, fastsættes:
Gyldighedsområde § 1.  

  

 Denne bekendtgørelse indeholder regler for fremgangsmåden ved ansøgning om  

 autorisation, de vilkår, der skal gælde for autorisationen, om forbindelsen  

 mellem virksomheden, den autoriserede og det personale, der udfører arbejde  

 under autorisationen, regler for indholdet af autoriserede virksomheders  

 sikkerhedskvalitetsstyringssystem og regler for udøvelse af virksomhed som  

 autoriseret elinstallatør.
 Stk. 2.  

  

 Bekendtgørelsens regler finder tilsvarende anvendelse ved ansøgning om  

 fornyelse af autorisation.
 § 2.  

  

 Bekendtgørelsens regler vedrørende virksomheder finder anvendelse på  

 offentlige  

 eller private juridiske personer.
Ansøgning om autorisation § 3.  

  

 Ansøgning om personlig autorisation og ansøgning om virksomhedsautorisation  

 indgives til Sikkerhedsstyrelsen på særlige skemaer, der rekvireres hos  

 Sikkerhedsstyrelsen, eller indsendes digitalt via erhvervsportalen Virk.dk  

 (www.virk.dk).
 Stk. 2.  

  

 Sikkerhedsstyrelsen  

 kan kræve dokumentation for, at kravene til opnåelse af autorisation, som  

 fremgår af lovens § 5 og § 7 samt af de i medfør af loven fastsatte  

 bestemmelser, jf. lovens § 6, stk. 2, nr. 2 og 5, er opfyldte.
Personlig autorisation § 4.  

  

 Personlig autorisation kan udstedes til en person, der selv driver  

 virksomhed,  

 eller til en ansat.
Stk. 2.  

  

 Den  

 autoriserede kan være enten hovedbeskæftiget eller  

 bibeskæftiget  

 i virksomheden.
Den autoriserede kan tage ansvar for arbejde udført af  

 eventuelle ansatte i virksomheden, jf. § 8, stk. 2 og § 11.
 Stk. 3.  

  

 Såfremt den  

 autoriserede er  

 bibeskæftiget  

 i virksomheden, kan den  

 autoriserede ikke tage det i stk. 2, 2. pkt., omtalte ansvar, idet der  

 ikke må være andre ansatte i virksomheden.
Virksomhedsautorisation § 5.  

  

 For  

 at opnå virksomhedsautorisation skal virksomheden implementere et  

 dokumenteret  

 sikkerhedskvalitetsstyringssystem, der sikrer, at installationsarbejder  

 udføres  

 med størst mulig  

 elsikkerhed, samt at den færdige  

 installation lever op til stærkstrømsbekendtgørelsens krav, jf. § 6.
 Stk. 2.  

  

 Med henblik  

 på, at en ansat autoriseret skal kunne opfylde kravene i § 8,  

 stk. 1  

 og 2, herunder at den autoriserede har tilstrækkelig tilknytning til  

 virksomheden, skal den autoriserede være ansat på funktionærlignende vilkår  

 eller som tjenestemand og have en placering i organisationen, der giver  

 ledelsesmæssige beføjelser over de medarbejdere, der tages ansvar for, og  

 dispositionsret over det arbejde, der tages ansvar for.
Stk. 3.  

  

 Virksomheden  

 skal sørge for, at en telefon svarer i arbejdstiden.
Automatisk telefonsvarer  

 kan dog anvendes, når der kan indtales en besked.
 Stk. 4.  

  

 Virksomheden  

 skal sørge for, at alt i forhold til arbejdets art og omfang nødvendigt  

 udstyr  

 samt relevant lovgivnings- og vejledningsmateriale fra myndigheder, herunder  

 et  

 ajourført eksemplar af relevante dele af stærkstrømsbekendtgørelsen samt et  

 eksemplar af virksomhedens sikkerhedskvalitetsstyringssystem, forefindes og  

 er  

 tilgængeligt for medarbejderne.
 § 6.  

  

 I  

 sikkerhedskvalitetsstyringssystemet  

 skal følgende indgå:
1)  

 	  

 dokumentation for  

 gennemført evaluering, jf. § 11, samt dokumentation for resultatet af  

 evalueringen, 2)  

 	  

 dokumentation for den  

 autoriseredes placering, ansvar og beføjelser, herunder placeringen af de  

 medarbejdere, der tages ansvar for, jf. § 5, stk. 2, 3)  

 	  

 dokumentation for  

 afgrænsningen af flere autoriseredes indbyrdes ansvar og beføjelser, 4)  

 	  

 dokumentation for  

 eventuel aftale om delegering af ansvar fra den autoriserede til en  

 underordnet  

 medarbejder, samt dokumentation for vurdering af medarbejderens faglige  

 kvalifikationer,  

 jf. § 9, 5)  

 	  

 dokumenteret  

 procedure for aftalegennemgang, forinden virksomheden indgår bindende aftaler  

 om udførelse af opgaver, til sikring af den autoriseredes mulighed for at  

 forhindre opgaveløsninger, som er i strid med stærkstrømsbekendtgørelsen, jf.  

 § 9, 6)  

 	  

 dokumenteret  

 procedure til styring af indkøb til sikring af, at indkøbte varer og  

 tjenesteydelser er  

 elsikkerhedsmæssigt  

 korrekte i  

 forhold til den påtænkte anvendelse, 7)  

 	  

 dokumenteret grundlag  

 for den autoriseredes bemanding af opgaver med angivelse af, hvilke krav der  

 stilles til medarbejdernes uddannelse og træning i forhold til den type  

 opgaver, de skal udføre, samt dokumenteret procedure for bemanding, når  

 bemanding foretages af andre end den autoriserede, 8)  

 	  

 dokumenteret  

 vurdering af behovet for instruktion af medarbejdere i forhold til  

 kvalifikationer og opgavetyper, jf. § 8, stk. 2, 9)  

 	  

 dokumenteret  

 vurdering af behovet for skriftlige procedurer og instruktioner i forhold til  

 virksomhedens opgavetyper samt de heraf følgende udarbejdede skriftlige  

 procedurer og instruktioner, 10)  

 	  

 dokumenteret vurdering  

 af behovet for tilsyn med arbejdets udførelse i forhold til kvalifikationer  

 og  

 opgavetyper, jf. § 8, stk. 2, 11)  

 	  

 dokumenteret procedure  

 for eftersyn og afprøvning af elinstallationen i henhold til  

 stærkstrømsbekendtgørelsen, 12)  

 	  

 dokumenteret vurdering  

 af krav til uddannelse, efteruddannelse samt erfaring og træning til  

 udførelse  

 af virksomhedens opgavetyper, dokumenterede planer for efteruddannelse af de  

 enkelte medarbejdere, samt dokumentation for den autoriseredes ajourføring af  

 viden, jf. § 8, stk. 3, 13)  

 	  

 dokumenteret procedure  

 til sikring af nødvendig vedligeholdelse af udstyr, dokumenteret vurdering af  

 behovet for skriftlige vedligeholdelsesrutiner samt de heraf følgende  

 udarbejdede skriftlige rutiner, 14)  

 	  

 dokumenteret procedure  

 til sikring af, at begåede  

 elsikkerhedsmæssige  

 fejl  

 ved udførelsen af arbejder ikke gentages, 15)  

 	  

 dokumentation for  

 gennemført kontrol (intern audit), jf. § 11, samt dokumentation for  

 resultatet af kontrollen og 16)  

 	  

 dokumenteret procedure  

 for dokumentstyring til sikring af, at virksomheden er i besiddelse af alt  

 relevant lovgivnings- og vejledningsmateriale, og at dette er tilgængeligt  

 for  

 medarbejderne, jf. § 5, stk. 4.
 Stk. 2.  

  

 Sikkerhedskvalitetsstyringssystemet skal være tilpasset virksomheden med  

 hensyn  

 til dennes organisatoriske struktur samt den autoriseredes organisatoriske  

 placering.
 Stk. 3.  

  

 Sikkerhedsstyrelsen  

 kan fastsætte nærmere retningslinjer for:
1)  

 	  

 indholdet af de i  

 stk. 1 nævnte krav samt for i hvilket omfang der skal foreligge  

 skriftlig  

 dokumentation for opfyldelsen af kravene og 2)  

 	  

 hvilke typer  

 virksomheder, der skal opfylde alle de i stk. 1 nævnte krav, og hvilke  

 typer virksomheder, der kan nøjes med opfyldelse af færre krav i  

 overensstemmelse med, hvad der følger af stk. 2.
 § 7.  

  

 Kravene til opnåelse af en virksomhedsautorisation gælder tilsvarende for  

 udenlandske virksomheder for så vidt angår arbejder, som virksomheden udfører  

 i  

 Danmark, jf. dog stk. 2.
 Stk. 2.  

  

 Kravet i  

 lovens § 5, stk. 2, om fast forretningssted i Danmark gælder ikke  

 de  

 af stk. 1 omfattede virksomheder, såfremt disse aktuelt driver lovlig  

 elinstallatørvirksomhed i et andet EU-land.
 Stk. 3.  

  

 Såfremt den  

 autoriserede i virksomheden ikke har kendskab til de danske  

 installationsbestemmelser,  

 skal der i virksomheden være ansat en person, der har kendskab til de danske  

 installationsbestemmelser og har tilsvarende ledelsesmæssige beføjelser som  

 den  

 autoriserede.
Udøvelse af virksomhed som autoriseret elinstallatør § 8.  

  

 Den  

 autoriserede skal sørge for, at arbejdet udføres i overensstemmelse med  

 stærkstrømsbekendtgørelsen og i overensstemmelse med virksomhedens  

 sikkerhedskvalitetsstyringssystem.
Stk. 2.  

  

 Autoriserede, der lader arbejde udføre af ansatte medarbejdere, har ansvaret  

 for at bemande opgaver og for at medarbejderne er kvalificerede til at udføre  

 arbejdet.
Den autoriserede skal give disse medarbejdere instruktion og føre  

 tilsyn med, at arbejdet udføres i overensstemmelse med instruktionerne og de  

 i  

 stk. 1 nævnte regler samt virksomhedens  

 sikkerhedskvalitetsstyringssystem.
 Stk. 3.  

  

 Den autoriserede skal gennem  

 deltagelse i relevante kurser eller informationsmøder eller på anden måde  

 holde  

 sin faglige viden ajour, særligt hvad angår kendskabet til  

 stærkstrømsbekendtgørelsen.
Stk. 4.  

  

 Den  

 autoriserede, eller en af den autoriserede bemyndiget person, skal ved  

 aftalegennemgang sikre, at grundlaget for gennemførelse af opgaverne i  

 virksomheden er  

 elsikkerhedsmæssigt  

 korrekt.  

 Gennemført aftalegennemgang skal dokumenteres.
Sikkerhedsstyrelsen kan  

 fastsætte nærmere retningslinjer for omfanget af dokumentationen.
 § 9.  

  

 Den  

 autoriserede kan delegere ansvaret for instruktion og tilsyn med hensyn til  

 konkrete arbejdsopgaver eller ansvarsområder til underordnede medarbejdere,  

 såfremt disse medarbejdere i øvrigt er underlagt den autoriseredes  

 ledelsesmæssige beføjelser, som disse er fastlagt i medfør af § 5,  

 stk. 2, og i virksomhedens sikkerhedskvalitetsstyringssystem.
 Stk. 2.  

  

 Når gyldig  

 delegering er sket i overensstemmelse med stk. 3 og 4, er den, der har  

 modtaget delegeringen, forpligtet til at give instruktion og føre tilsyn i  

 det  

 omfang det følger af delegeringen.
Stk. 3.  

  

 Medarbejderen, der modtager delegering, skal være kvalificeret til at  

 overtage  

 det ansvar, der følger af delegeringen.
Den autoriserede er ansvarlig for at  

 vurdere medarbejderens kvalifikationer.
Stk. 4.  

  

 En aftale  

 om delegering skal være skriftlig og underskrevet af den autoriserede, af  

 medarbejderen, der modtager delegering, og af virksomhedens ejer eller  

 direktør.
Af aftalen skal fremgå:
1)  

 	  

 afgrænsningen af  

 ansvarsområdet, for eksempel tidsmæssigt, til bestemte opgaver, geografisk  

 eller i forhold til organisatorisk opdeling af virksomheden, 2)  

 	  

 omfanget af ansvaret  

 med hensyn til instruktion og tilsyn, 3)  

 	  

 medarbejderens  

 organisatoriske placering i virksomheden samt placeringen af eventuelle  

 øvrige  

 medarbejdere omfattet af det delegerede ansvarsområde, 4)  

 	  

 medarbejderens  

 beføjelser, for eksempel til at godkende og afvise udført arbejde, til at  

 korrigere afvigelser og fejl i arbejdet samt til at forebygge potentielle  

 afvigelser og fejl, 5)  

 	  

 medarbejderens  

 samarbejdsrelationer og bemyndigelser, for eksempel til at foretage  

 opgavebemanding og til at indgå aftaler, og 6)  

 	  

 omfanget af og formen  

 for rapportering til den autoriserede.
 Stk. 5.  

  

 Virksomheden  

 skal sikre, at delegering sker, når virksomheden er opdelt i flere afdelinger  

 eller funktioner, og der ikke er tilknyttet en autoriseret til hver af disse.
 Stk. 6.  

  

 Sikkerhedsstyrelsen kan fastsætte nærmere retningslinjer for, hvilke  

 kriterier der  

 skal lægges til grund ved vurderingen af, om en medarbejder er kvalificeret  

 til  

 at modtage delegering.
 § 10.  

  

 Den autoriserede må ikke tilmelde eller overtage ansvaret for arbejde, der er  

 udført af personer, der ikke er ansat i virksomheden.
 Stk. 2.  

  

 Den  

 autoriserede må ikke tilmelde eller overtage ansvaret for arbejde, der er  

 udført af personer, der ikke er omfattet af den autoriseredes ledelsesmæssige  

 beføjelser, således som disse er fastlagt i medfør af § 5, stk. 2,  

 og  

 i virksomhedens sikkerhedskvalitetsstyringssystem.
§ 11.  

  

 Virksomheden  

 skal sørge for, at sikkerhedskvalitetsstyringssystemet vedligeholdes i form  

 af  

 evaluering af systemets egnethed til opnåelse af den krævede  

 elsikkerhed  

 samt i form af kontrol (intern audit) af, om de  

 enkelte elementer i systemet følges som beskrevet ved udførelsen af  

 virksomhedens opgaver.
Såvel evaluering som kontrol (intern audit) skal ske  

 efter behov, dog mindst én gang årligt.
 Stk. 2.  

  

 Sikkerhedsstyrelsen  

 kan fastsætte nærmere retningslinjer for vedligeholdelse af  

 sikkerhedskvalitetsstyringssystemet  

 samt for, i hvilket omfang der skal foreligge skriftlig dokumentation for  

 vedligeholdelsen.
Forholdet til  

 netselskabet § 12.  

  

 Den autoriserede skal ved ethvert arbejde følge  

 netselskabets  

 forretningsgang med hensyn til indsendelse af blanketter, tegninger  

 o.lign.  

 og skal i øvrigt følge de af  

 netselskabet  

 givne ordensmæssige forskrifter og anvisninger  

 med hensyn til udførelse af bestemte arbejder.
 Stk. 2.  

  

 Alle  

 tilmeldinger, færdigmeldinger eller andre henvendelser til  

 netselskabet  

 vedrørende arbejder eller andre forhold, der er omfattet af autorisationen,  

 skal være forsynet med det personlige autorisationsnummer.
 Stk. 3.  

  

 Netselskabet  

 kan nægte at foretage tilslutning til  

 installationer, som er udført i strid med stærkstrømsbekendtgørelsen.
 Stk. 4.  

  

 Netselskabets  

 godkendelse af et anlæg eller af tegninger  

 dertil fritager ikke den autoriserede for nogen del af ansvaret for, at  

 arbejdet er udført i overensstemmelse med stærkstrømsbekendtgørelsen.
Stk. 5.  

  

 Den  

 autoriserede må ikke uden  

 netselskabets  

 samtykke  

 bryde  

 netselskabets  

 anbragte plomber eller foretage  

 nogen forandring af installationen, der fører umålt strøm, medmindre der  

 foreligger sådanne forhold (kortslutning, afledning, ildebrand  

 o.lign.), at en øjeblikkelig afhjælpning er påkrævet.
Den  

 autoriserede skal i givet fald straks give  

 netselskabet  

 meddelelse om de foretagne indgreb.
Oplysningspligt og dokumentation § 13.  

  

 Ændringer i de oplysninger, der er meddelt Sikkerhedsstyrelsen i forbindelse  

 med udstedelse af autorisation, skal indberettes til Sikkerhedsstyrelsen.  

 Sikkerhedsstyrelsen kan til enhver tid kræve at få alle oplysninger, der er  

 nødvendige til bedømmelse af, om betingelserne for autorisation fortsat er  

 opfyldte.
 Stk. 2.  

  

 Sikkerhedsstyrelsen kan forlange dokumentation for, at  

 sikkerhedskvalitetsstyringssystemet er etableret og vedligeholdes.
 Stk. 3.  

  

 I  

 forbindelse med et tilmeldt arbejdes projektering og udførelse skal den  

 autoriserede på begæring af  

 netselskabet  

 give alle  

 ønskede oplysninger om installationens omfang og beskaffenhed.  

 Netselskabet  

 kan forlange, at sådanne oplysninger gives ved  

 personligt fremmøde på stedet for arbejdets udførelse eller på  

 netselskabets  

 kontor af den autoriserede eller en  

 befuldmægtiget medarbejder, der på tilsvarende vis er kvalificeret til at  

 give  

 de ønskede oplysninger.
Klageadgang § 14.  

  

 Sikkerhedsstyrelsens afgørelser truffet efter denne bekendtgørelse kan ikke  

 indbringes for anden administrativ myndighed.
Dog kan afslag på ansøgning om  

 autorisation, som er begrundet med de i § 7, stk. 1, nr. 3 og 4, i  

 lov om autorisation af elinstallatører m.v., jf. lovbekendtgørelse nr. 989 af  

 8. december 2003, nævnte forhold, indbringes for Erhvervsankenævnet senest  

 fire  

 uger efter, at afslaget er meddelt den pågældende.
Straf § 15.  

  

 Med  

 bøde straffes den, der 1)  

 	  

 overtræder § 4,  

 stk. 3, 2)  

 	  

 i strid med § 5,  

 stk. 1, undlader at indføre et sikkerhedskvalitetsstyringssystem, 3)  

 	  

 overtræder § 8,  

 stk. 1, ved ikke at sørge for, at arbejdet udføres i overensstemmelse  

 med  

 virksomhedens sikkerhedskvalitetsstyringssystem, 4)  

 	  

 i strid med § 8,  

 stk. 2, eller § 9, stk. 2, undlader at give instruktion og  

 føre  

 tilsyn, 5)  

 	  

 overtræder § 9,  

 stk. 5, eller § 10, 6)  

 	  

 i strid med  

 § 11, stk. 1, undlader at vedligeholde virksomhedens  

 sikkerhedskvalitetsstyringssystem, 7)  

 	  

 overtræder § 12,  

 stk. 5, 8)  

 	  

 tilsidesætter  

 oplysningspligten i § 13, stk. 1, eller § 13, stk. 3,  

 eller 9)  

 	  

 afgiver urigtig  

 oplysning til brug for behandlingen af en sag om opnåelse eller bevarelse af  

 autorisation.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens kap. 5.
Ikrafttræden § 16.  

  

 Bekendtgørelsen træder i kraft den 1. januar 2005 Stk. 2.  

  

 Bekendtgørelse nr. 301 af 3. maj 2001 om autorisation og drift af  

 elinstallatørvirksomhed ophæves.
