EN forretning havde en meget begrænset åbningstid, uden at dette var  

 oplyst i firmaets annoncer.
Forbrugerombudsmanden udtalte, at det må anses  

 for at være vildledende, såfremt det ikke af en annonce fremgår, at en  

 forretnings åbningstid er begrænset, idet man som forbruget må går ud fra, at  

 en forretning er åben i normal forretningstid.
En symaskineforhandler tilbød i dagbladsannoncer et vist antal symaskiner  

 til salg for en bestemt pris pr. stk.
I annoncen var angivet  

 symaskinefirmaets navn og adresse, samt et telefonnummer.
 Derimod var det ikke nævnt i annoncen, at forretningen kun havde åbent  

 mellem kl. 8.00 - 9.00 samt mandag, tirsdag, onsdag mellem 18.00 - 19.00.
 Forbrugerombudsmanden udtalte, at det var vildledende, at det ikke fremgik  

 af annoncen, at åbningstiden var begrændset, idet man ved at læse annoncen  

 måtte går ud fra, at forretningen var åben i normal forretningstid.
 Forbrugerombudsmanden henstillede, at den begrænsede åbningstid blev nævnt  

 i fremtidige annoncer, og den erhvervsdrevende indvilligede i at efterkomme  

 henstillingen.
(1976-321-184) (* 1) Offentliggjort i Forbrugerombudsmandens årsberetning 1975-1977, side  

 50 nr. 13.
