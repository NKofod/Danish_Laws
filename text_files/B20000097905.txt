Bekendtgørelse om ændring af  

 bekendtgørelse om sikkerhedsbestemmelser for naturgasanlæg efter  

 lov om arbejdsmiljø1) I bekendtgørelse nr. 414 af 8. juli 1988 om sikkerhedsbestemmelser  

 for naturgasanlæg efter lov om arbejdsmiljø, som ændret  

 ved bekendtgørelse nr. 1025 af 16. december 1999, foretages  

 følgende ændringer:
§ 1 1. § 1, stk. 2, affattes således:
»Stk. 2. Undtaget fra bekendtgørelsen er stikledninger  

 og husinstallationer, som omfattes af gasreglement A, B og C, udstedt i  

 medfør af lovgivningen om gasinstallationer m.v.« 2. § 2, stk. 2, affattes således:
»Stk. 2. Som grundlag for opfyldelsen af  

 bekendtgørelsens krav til anlæggenes fremstilling, konstruktion  

 og drift anerkendes: ANSI/GPTC Z 380.1 -1998, GPTC Guide for Gas Transmission  

 and Distribution Piping Systems, 1998-2000, Volume One, revideret juni 1998,  

 med de ændringer, der er angivet i Arbejdstilsynets  

 tillægsbestemmelser.
GPTC er en forkortelse for Gas Piping Technology  

 Committee.
Guiden er 15. juni 1998 godkendt af American National Standards  

 Institute.« 3. I § 2, stk. 3, nr. 1, ændres »ASME« til  

 »GPTC«.
 4. I § 2, stk. 3, ændres »§ 66,  

 stk. 2, nr. 3« til: »§ 66, stk. 3,«.
 5. § 2, stk. 5, affattes således:
»Stk. 5. Meddelelse om anerkendelser og fastsættelse af  

 bestemmelser i medfør af § 2, stk. 3, gives i  

 »Arbejdstilsynets meddelelser vedrørende sikkerhedsbestemmelser for  

 naturgasanlæg«, der udsendes løbende.
Heri optages også  

 sådanne afgørelser efter bekendtgørelsen, som har generel  

 betydning.
Meddelelserne og udstedte tillægsbestemmelser ligger til  

 gennemsyn m.v. i Arbejdstilsynet.« 6. I § 15, stk. 1, ændres »Direktoratet for  

 Arbejdstilsynet« til: »Arbejdstilsynet«.
 7. § 17, stk. 3, affattes således:
»Stk. 3. Direktøren for Arbejdstilsynet kan godkende  

 én eller flere kontrolinstitutioner til at udføre tekniske  

 prøvninger efter denne bekendtgørelse.« 8. I § 24, stk. 1, ændres »Med bøde  

 eller hæfte straffes den,« til: »Medmindre højere straf er  

 forskyldt efter den øvrige lovgivning, straffes med bøde eller  

 hæfte den,«.
 9. § 24, stk. 3, affattes således:
»Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Bekendtgørelsen træder i kraft den 1. december 2000.
Arbejdstilsynet, den 1. november  

 2000 Jens Jensen /T.
Lindholm Nielsen 1)   

  Bekendtgørelsen har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret senest ved direktiv  

 98/48/EF.
