Tillægsbetænkning afgivet af  

 Erhvervsudvalget den 2. november 1999 Tillægsbetænkning over Lov om ændring af lov om butikstid  

 m.v.
(Ændring af bestemmelser for butikker beliggende  

 på eller ved havnearealer og butikker i jernbane- og  

 rutebilstationer) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til erhvervsministeren, som denne  

 har besvaret skriftligt.
Nogle af udvalgets spørgsmål til  

 erhvervsministeren og dennes svar herpå er optrykt som bilag til  

 tillægsbetænkningen.
 Endvidere har udvalget modtaget en skriftlig henvendelse  

 fra De Samvirkende Købmænd.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
Et mindretal (Venstres medlemmer af udvalget)  

 indstiller lovforslaget til forkastelse.
Venstre er fortsat af den  

 opfattelse, at der efter 1. behandling og afgivelse af betænkning er  

 tale om lovsjusk.
Der er stillet en række spørgsmål til  

 ministeren.
Besvarelsen af disse er mildest talt overfladisk, hvorfor  

 mindretallet har måttet stille nye spørgsmål, hvis  

 besvarelse først forelå umiddelbart før forslagets 2.  

 behandling.
Mindretallet har foranlediget en del af udvalgets  

 spørgsmål og ministerens svar herpå optrykt som bilag til  

 denne tillægsbetænkning.
Da også de nye besvarelser er yderst mangelfulde,  

 ser mindretallet sig nødsaget til at stille yderligere  

 spørgsmål og kræve ministeren i samråd for bare at  

 få nogenlunde klarhed over, hvordan lovforslagets virkning bliver i  

 praksis, hvordan det skal administreres, og hvordan det skal kontrolleres.  

 På denne baggrund mener mindretallet fortsat, at det er stærkt  

 betænkeligt, at regeringen og regeringspartierne vil gennemtvinge en  

 så væsentlig ændring af lov om butikstid m.v. på fire  

 mødedage.
Det er lovsjusk til stor skade for det parlamentariske  

 arbejdes omdømme.
Desuden finder mindretallet, at lovforslagets  

 intentioner og indhold på ingen måde løser de eksisterende  

 fortolkningsproblemer i lov om butikstid m.v.
Mindretallet finder, at  

 lovforslaget er udtryk for en hovsaløsning, hvis konsekvenser er  

 uoverskuelige.
Mindretallet må på denne baggrund vende sig imod  

 lovforslaget.
 Et andet mindretal (Dansk Folkepartis og Frihed  

 2000´s medlemmer af udvalget) indstiller lovforslaget til forkastelse.
Et tredje mindretal (Det Konservative Folkepartis  

 medlem af udvalget) vil ved 3. behandling stemme hverken for eller imod  

 lovforslaget.
Mindretallet vil gerne være med til at lukke det  

 påståede hul i loven, men mindretallet ønsker ikke at  

 medvirke hertil i den foreslåede form, idet det allerede nu kan  

 forudses, at det vil skabe problemer.
 De nye ændringer vil betyde risiko for  

 konkurrenceforvridning mellem i øvrigt ens og sammenlignelige  

 butikker, dels fordi butikkens etableringstidspunkt bliver afgørende  

 for dispensationsadgang, dels fordi en eventuel tidligere udnyttelse af  

 muligheden for søndagsåbent bliver afgørende for  

 fremtidig tilladelse hertil.
 Et fjerde mindretal (Centrum-Demokraternes medlem  

 af udvalget) vil ved 3. behandling stemme hverken for eller imod  

 lovforslaget.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Christine Antorini (SF)  

  Sonja Albrink (CD)      Dorit Myltoft (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V) fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag 1 Nogle af udvalgets spørgsmål til  

 erhvervsministeren og dennes svar herpå Spørgsmål 1:
Kan ministeren bekræfte, at en generel  

 omsætningsgrænse som foreslået i L 77 ikke kun rammer  

 Føtex i Roskilde, men også de nye butikker eller butikker, der  

 ikke inden 1. oktober havde benyttet deres ret til at holde  

 søndagsåbent? Svar:
Lovforslaget, herunder omsætningsgrænsen, har  

 et generelt anvendelsesområde.
For nye butikker eller butikker, der  

 ikke inden 1. oktober 1999 havde benyttet deres ret til at holde  

 søndagsåbent, har omsætningsgrænsen alene den  

 betydning, at butikker, der har en forventet årlig omsætning over  

 13,8 mio. kr., skal søge om dispensation.
 Spørgsmål 2:
 Der ønskes en omsætningsopgørelse over  

 de 5 største butikker på Hovedbanegården i  

 København.
 Svar:
Jeg er ikke bekendt med, om der findes en  

 tilgængelig omsætningsopgørelse over de 5 største  

 butikker på Hovedbanegården i København.
Butikkerne har  

 næppe heller pligt til at oplyse deres omsætning.
Til orientering  

 kan jeg dog oplyse, at IC Supermarked på Hovedbanegården  

 ifølge oplysninger fra Stockmann-Gruppen har en omsætning  

 på mellem 10-15 mio. kr.
 Spørgsmål 3:
 Ministeren anmodes om at indhente en fortegnelse over de  

 jernbanestationer og de rutebilstationer, der berøres af dette  

 lovforslag.
 Svar:
Lov om butikstid omhandler alle jernbane- og  

 rutebilstationer.
De vil alle kunne berøres af dette lovforslag, der  

 præciserer bestemmelsen om jernbane- og rutebilstationer.
Jeg er ikke  

 bekendt med, om der findes en tilgængelig og udtømmende  

 fortegnelse over alle jernbane- og rutebilstationer.
 Spørgsmål 4:
Der ønskes en opgørelse over  

 omsætningsniveauet for de 5 største forretninger i jernbane- og  

 rutebilstationer i Danmark, ekskl.
Københavns Hovedbanegård.
 Svar:
Jeg er ikke bekendt med, om der findes en  

 udtømmende opgørelse over omsætningsniveauet for de 5  

 største forretninger i jernbane- og rutebilstationer i Danmark, ekskl.  

 Københavns Hovedbanegård.
Til orientering kan jeg dog oplyse, at  

 DSB-Kioskmarkederne i Odense, Hillerød og Høje Tåstrup  

 ifølge oplysninger fra Stockmann-Gruppen har en omsætning  

 på 20-25 mio. kr. årligt, at DSB-Kioskmarkedet i Roskilde  

 ligeledes ifølge oplysninger fra Stockmann-Gruppen har en  

 omsætning på 15-20 mio. kr. årligt, og at 5  

 DSB-Kioskmarkeder efter det oplyste har en omsætning på 10-15  

 mio. kr. årligt.
 Spørgsmål 5:
 Ministeren bedes indhente en udtalelse fra  

 Justitsministeriets lovkontor med henblik på at få belyst, om der  

 er tale om lovgivning med tilbagevirkende kraft.
 Spørgsmål 6:
 Ministeren bedes indhente en udtalelse fra  

 Justitsministeriets lovkontor med henblik på at få belyst, om der  

 er tale om en »særlov«, der   eventuelt alene på enkelte områder  

   specifikt rammer en enkelt virksomhed.
 Svar på spørgsmål 5 og 6:  

Ministerens foreløbige besvarelse af spørgsmål 5 og 6  

 er ikke optrykt som bilag til tillægsbetænkning.
 Jeg oplyste i mit svar til udvalget den 1. november 1999,  

 at jeg havde anmodet justitsministeren om en udtalelse til besvarelsen af  

 spørgsmål 5 og 6. Jeg har nu modtaget justitsministerens  

 udtalelse, som vedlægges til min endelige besvarelse af  

 spørgsmålene.
Erhvervsministeriet Slotsholmsgade 12 1216 København K Den 1. november 1999 Ved skrivelse af 1. november 1999 har Erhvervsministeriet  

 anmodet Justitsministeriet om en udtalelse til brug for besvarelsen af  

 spørgsmål nr. 5 og 6 fra Folketingets Erhvervsudvalg  

 vedrørende forslag til lov om ændring af lov om butikstid m.v. (  

 L 77).
 Spørgsmålene har følgende ordlyd:
 »5. Ministeren bedes indhente en udtalelse fra  

 Justitsministeriets lovkontor med henblik på at få belyst, om der  

 er tale om lovgivning med tilbagevirkende kraft.
6. Ministeren bedes indhente en udtalelse fra  

 Justitsministeriets lovkontor med henblik på at få belyst, om der  

 er tale om en »særlov«, der   eventuelt alene på enkelte  

 områder   specifikt rammer en enkelt virksomhed.« I den anledning skal Justitsministeriet udtale  

 følgende:
Ad spørgsmål nr. 5 Justitsministeriet har forstået  

 spørgsmålet således, at der sigtes til de nye regler om  

 butikker, der ligger i jernbane- og rutebilstationer, jf. lovforslagets § 1,  

 nr. 1 og 3.
Der tales i almindelighed om tilbagevirkende kraft,  

 når en lov knytter retsvirkning til kendsgerninger, der ligger  

 før lovens kundgørelse, jf. bl.a.
Peter Germer,  

 Statsforfatningsret (2. udg., 1995), side 117.
Loven træder efter § 2, stk. 1, i kraft dagen efter  

 bekendtgørelsen i Lovtidende.
Lovforslaget indeholder ikke  

 bestemmelser om virkningstidspunkt.
Det indebærer efter almindelige  

 principper, at loven vil have virkning fra ikrafttrædelsestidspunktet  

 (dvs. dagen efter kundgørelsen).
Lovforslaget knytter således alene retsvirkninger  

 til det forhold, at de berørte butikker efter lovens  

 ikrafttræden holder åbent i strid med de nye regler.
Efter  

 Justitsministeriets opfattelse kan lovforslaget på den baggrund ikke  

 siges at have tilbagevirkende kraft.
Noget andet er, at forbudet mod   efter lovens  

 ikrafttræden   at holde åbent i strid med de nye regler  

 også vil omfatte eksisterende butikker.
Sådanne ordninger er helt  

 sædvanlige i lovgivningen, og der er taget hensyn til de omhandlede  

 butikker i overgangs- og dispensationsreglerne i lovforslagets § 2, stk. 2 og  

 3.
Ad spørgsmål nr. 6 Om dette spørgsmål har Erhvervsministeriet i  

 den nævnte skrivelse af 1. november 1999 bl.a. anført  

 følgende:
»Formålet med lovforslaget er at foretage en  

 præcisering af bestemmelsen om butikker beliggende i jernbane- og  

 rutebilstationer og bestemmelsen om butikker beliggende på og ved  

 havnearealer.
Herudover indsættes en omsætningsgrænse for  

 butikker beliggende i jernbane- og rutebilstationer.
Lovforslaget tilsigter  

 således en generel afklaring af retsstillingen, og det er ikke  

 hensigten med lovforslaget at regulere bestemte, konkrete butikkers  

 retsstilling.« Som anført af Erhvervsministeriet indebærer  

 lovforslaget en generel præcisering af reglerne om åbningstid for  

 butikker beliggende på eller ved havnearealer eller i jernbane- og  

 rutebilstationer, herunder også nye butikker.
Formålet med  

 lovforslaget er således at »afværge tilstande, som vil  

 svække den konkurrencefordel, som Folketinget ved den seneste  

 ændring tillagde de mindre dagligvarebutikker«, jf. pkt. 3 i de  

 almindelige bemærkninger.
Det er derimod ikke et formål at ramme  

 bestemte butikker, jf. herved også Erhvervsministeriets besvarelse af  

 1. november 1999 af spørgsmål nr. 1 fra Folketingets  

 Erhvervsudvalg vedrørende lovforslaget.
 På den baggrund finder Justitsministeriet ikke, at  

 den foreslåede ordning kan betegnes som en særlov.
Frank Jensen  

                                                         Torsten  

 Hesselbjerg Spørgsmål 7:
 Ministeren bedes oplyse om bemærkningerne til  

 lovforslagets nr. 3 skal fortolkes således, at reglen om jernbane- og  

 rutebilstationer medfører, at forretninger, der er placeret i samme  

 bygning som en stations billetsalg, men ikke i selve den bygning, hvor  

 trafikmidlerne afgår og ankommer, omfattes af bestemmelsen og dermed  

 har ret til at holde åbent om søndagen, hvis lovens bestemmelser  

 i øvrigt er overholdt.
 Svar:
Som det fremgår af bemærkningerne, skal  

 butikker ligge i samme bygning som stationens andre faciliteter, der betjener  

 de rejsende.
Faciliteter, der betjener rejsende, kan f.eks. være  

 stationens egen ventesal og stationens eget billetsalg.
Det afgørende  

 er således, at faciliteterne forefindes i stationens egne lokaler.
Om  

 stationens egne lokaler er opdelt i f.eks. 2 bygningsafsnit, er imidlertid  

 uden betydning.
 Spørgsmål 8:
 Ministeren bedes give en nærmere redegørelse  

 for, hvilke krav der med forslaget stilles til ejendomsretten til lokaler,  

 der benyttes som jernbane- eller rutebilstation, for at lokalerne kan  

 betragtes som »egne lokaler«.
 Svar:
Ejendomsretten er uden betydning for  

 spørgsmålet om, hvorvidt lokalerne kan betragtes som »egne lokaler«.
Det  

 afgørende efter forslaget er lokalernes primære  

 anvendelsesområde, jf. også min besvarelse af spm. 7.
 Spørgsmål 9:
 Ministeren bedes oplyse, hvad der forstås ved en  

 rutebilstation.
 Svar:
Begrebet rutebilstation er ikke defineret i lov om  

 butikstid.
Det fremgår imidlertid af lovforslagets § 1, nr. 3, samt  

 bemærkningerne hertil, at en rutebilstation er kendetegnet derved, at  

 der er tale om en bygning, som specielt er indrettet til og hvis  

 primære formål er betjening af de rejsende.
 Spørgsmål 10:
Hvis et supermarked bygger en tilbygning til en  

 eksisterende stationsbygning, er det så omfattet af reglen om  

 jernbanestationer? Svar:
Det er en betingelse, at butikken er beliggende i samme  

 bygning, som stationens andre faciliteter, der betjener de rejsende.
At der  

 skal være tale om »samme bygning«, medfører, at f.eks. fælles  

 overdækning eller forbundet gangareal mellem bygninger ikke i sig selv  

 er tilstrækkeligt.
 Spørgsmål 11:
 Ministeren bedes oplyse, om lovforslaget havde fået  

 en anden udformning, såfremt det var Føtex i centeret ved  

 Roskilde Station og ikke House of Multimedia Roskilde I/S, der havde  

 ført og vundet retssagen ved Østre Landsret.
 Svar:
 Den afsagte dom vedrører som bekendt House of  

 Multimedia Roskilde I/S, og jeg finder ikke grund til at udtale mig om  

 udfaldet af hypotetiske søgsmål.
 Spørgsmål 12:
Såfremt Føtex i centeret ved Roskilde Station  

 havde holdt åbent om søndagen inden den 1. oktober 1999, havde  

 Føtex så haft ret til dispensation efter lovforslagets  

 regler? Svar:
Det fremgår af lovforslaget, at  

 dispensationsbestemmelsen indføres for ikke at afskære butikker,  

 der før den 1. oktober 1999 har holdt åbent i den generelle  

 lukketid i overensstemmelse med de gældende regler.
Afgørende  

 for, om en butik kan få dispensation, vil være butikkens  

 beliggenhed.
 Spørgsmål 13:
 Ministeren bedes uddybe, hvilke »ganske særlige tilfælde« der kan føre til, at butikker, der ikke ligger  

 i samme bygning som stationens egne faciliteter, kan opnå dispensation,  

 og i den forbindelse oplyse, hvad der skal til, for at en butik kan betragtes  

 som en »naturlig integreret del af stationens  

 funktioner«, og hvor lang tids »beliggenhed«, der vil  

 medføre en imødekommelse af  

 dispensationsansøgningen.
 Svar:
Bestemmelsen er indsat for at hindre et retstab for  

 butikker, der uomtvistet har holdt åbent i længere tid, og som  

 har en beliggenhed, hvor det måske kan diskuteres, om de er beliggende  

 i jernbane- og rutebilstationer.
Der må derfor anlægges en  

 helhedsbetragtning i de konkrete sager.
Jeg henviser endvidere til  

 besvarelsen af spørgsmål 7.
 Spørgsmål 14:
 Ministeren bedes oplyse, om den rækkefølge,  

 der er angivet i bemærkningerne til nr. 2 og 5, er udtryk for  

 ministerens opfattelse af retskildeværdien.
 Svar:
Nej.
Min opfattelse er i overensstemmelse med den  

 almindelige retskildelære.
Det er i overensstemmelse med god  

 lovgivningsskik at give en beskrivelse af rammen for en  

 bekendtgørelses indhold i forbindelse med etableringen af en hjemmel i  

 lovgivningen.
Med tilvejebringelse af en hjemmel tilsigtes en  

 præcisering af den hidtidige tilstand.
Der er således to gode  

 grunde til at henvise til indholdet af den eksisterende vejledning.
 Spørgsmål 15:
 Ministeren bedes oplyse, hvilket regelsæt der finder  

 anvendelse på rutebilstationer på havnearealer.
 Svar:
 Hvis en butik er beliggende på et havneareal, er den  

 omfattet af § 3, stk. 5 (»havnebestemmelsen«), uanset om den samtidig er beliggende i en  

 rutebilstation.
 Spørgsmål 16:
Har det foreliggende forslag været forelagt  

 regeringens testpanel? Svar:
Nej, forslaget har ikke været forelagt regeringens  

 testpanel.
Forslaget er udelukkende en præcisering af gældende  

 ret og har kun den konsekvens, at nogle få butikker skal indsende en  

 dispensationsansøgning.
Meget store dele af testpanelet vil  

 således overhovedet ikke blive berørt.
Det vil derfor være  

 helt malplaceret at ulejlige testpanelet.
For sådanne situationer er  

 anvendelsen af fokuspaneler udviklet.
Her rettes henvendelse til de formodet  

 omfattede af forslaget.
Det er imidlertid bedømmelsen, at den  

 administrative opgave for de få berørte butikker med at besvare  

 en forespørgsel formentlig vil være af samme  

 størrelsesorden som opgaven med at søge en dispensation.
En  

 sådan fordobling af det administrative arbejde stemmer ikke overens med  

 tankerne bag test- og fokuspaneler.
 Spørgsmål 17:
Hvilke konsekvenser har lovforslaget for butikkerne  

 såvel udenfor som indenfor i Københavns Hovedbanegård? Svar:
Som det fremgår af bemærkningerne, er der  

 alene tale om præcisering af allerede gældende bestemmelser.  

 Lovforslaget skønnes derfor ikke at få konsekvenser for de  

 omhandlede butikker.
Dog vil enkelte butikker formentlig skulle indsende  

 dispensationsansøgning.
 Spørgsmål 18:
Vil »Fisketorvet« i København være omfattet af havnereglen,  

 såfremt lovforslaget vedtages? Svar:
Hvis »Fisketorvet« i København er beliggende på det af  

 havnen ejede og matrikulerede areal, er det omfattet af havnereglen.
Hvis  

» Fisketorvet« ikke er  

 beliggende på, men ved havnearealet, vil det bero på en konkret  

 vurdering af hver enkelt butiks beliggenhed i forhold til havnearealet.  

 Indholdet af havnereglen ændres ikke ved en vedtagelse af dette  

 lovforslag.
 Spørgsmål 20:
Under henvisning til ministerens besvarelse af  

 spørgsmål 1 ønskes oplyst, om den anvendte formulering:  

»alene den betydning, at butikker, der har  

 en forventet årlig omsætning over 13,8 mio. kr., skal søge  

 om dispensation« betyder, at  

 dispensationsansøgningen imødekommes automatisk.
I  

 bekræftende fald ønskes oplyst, om Føtex i Roskilde vil  

 opnå dispensation.
I benægtende fald ønskes ministerens  

 vurdering af, hvorvidt besvarelsen af spørgsmål 1 er  

 dækkende.
 Svar:
Jeg finder min besvarelse af spørgsmål 1  

 dækkende.
I besvarelsen af spørgsmålet har jeg udtalt mig  

 om, hvornår der skal søges om dispensation.
En  

 dispensationsansøgning vil ikke blive imødekommet automatisk,  

 men vil bero på den enkelte ansøgnings konkrete behandling, ved  

 hvilken der vil lægges særlig vægt på butikkens  

 placering »i jernbanestationer og  

 rutebilstationer«, jf. også den  

 gældende lovs § 3, stk. 3. Jeg kan på den baggrund ikke udtale  

 mig om, hvorvidt Føtex i Roskilde vil kunne få dispensation.
 Spørgsmål 21:
Er det korrekt at konkludere, at ministerens svar på  

 spørgsmål 7 indebærer, at når et billetsalg er  

 beliggende i et butikscenter, medfører det, at butikscenterets  

 forretninger omfattes af reglen om jernbane- og rutebilstationer, når  

 blot billetsalget er stationens eget og bemandes af stationens personale? Svar:
Som det fremgår af min besvarelse af  

 spørgsmål 7, er det afgørende, at faciliteterne  

 forefindes i stationens egne lokaler.
Man kan derfor ikke drage den i  

 spørgsmål 21 anførte konklusion.
 Spørgsmål 22:
Hvor i lovforslagets bemærkninger fremgår det,  

 at det »primære anvendelsesområde« for lokalerne skal være stationsdrift? Svar:
 At det afgørende er lokalernes  

 anvendelsesområde, fremgår af lovforslagets § 1, nr. 3, 2. pkt.  

 Dette uddybes i de 3 sidste afsnit af bemærkningerne til § 1, nr. 3.
 Spørgsmål 23:
Vil en ubemandet station, der helt eller delvis inddrages  

 til supermarked, være omfattet af reglen om jernbane- og  

 rutebilstationer? Svar:
 Afgørende er ikke, om en station er bemandet eller  

 ubemandet, men om der er tale om stationens egne lokaler, jf. bl.a. min  

 besvarelse af spørgsmål 7.
 Spørgsmål 24:
 Ministeren bedes besvare spørgsmål 11, idet  

 det understreges, at spørgsmålet netop ikke vedrører  

 hypotetiske søgsmål, men derimod helt konkret  

 spørgsmålet om, hvorvidt Føtex kunne have sikret sig en  

 bedre retsstilling ved i lighed med House of Multimedia Roskilde I/S at have  

 holdt åbent før den 1. oktober, eller om ministeren i givet fald  

 ville have udformet sit lovforslag på en måde, som under alle  

 omstændigheder forhindrede Føtex i at holde  

 søndagsåbent.
 Svar:
Således som jeg nu må forstå  

 spørgsmålet, drejer det sig om den hypotetiske situation, at  

 Føtex havde holdt åbent i den generelle lukketid  

 før den 1. oktober 1999. Lovforslaget ville imidlertid ikke have  

 fået en anderledes udformning, såfremt denne situation havde  

 foreligget.
Jeg skal i den forbindelse henlede opmærksomheden på,  

 at tidspunktet 1. oktober 1999 i lovforslagets overgangsbestemmelse er afledt  

 af, at Østre Landsrets dom blev afsagt den 30. september 1999. Jeg  

 skal endvidere henvise til mine bemærkninger under 1. behandling af  

 lovforslaget.
 Spørgsmål 25:
Finder ministeren, at House of Multimedia Roskilde I/S og  

 Føtex kan ligestilles med hensyn til placering i centeret ved Roskilde  

 Station? Svar:
Det fremgår bl.a. af dommen vedrørende House  

 of Multimedia Roskilde I/S, at butikken er beliggende i samme bygning som  

 busstationens venteværelse.
Efter det for mig oplyste gør det  

 samme sig ikke gældende for Føtex.
 Spørgsmål 26:
Finder ministeren det i overensstemmelse med god  

 lovgivningsskik og almindelige retfærdighedsprincipper at »belønne« de butikker,  

 der overtræder lovens ånd, og straffe dem, der først  

 agerer, når der er klar hjemmel? Svar:
 Jeg finder ikke, at lovforslaget har de i  

 spørgsmålet angivne konsekvenser, og jeg finder lovforslaget i  

 overensstemmelse med god lovgivningsskik og almindelige  

 retfærdighedsprincipper.
 Spørgsmål 27:
 Ministeren bedes jf. spørgsmål 13 svare  

 på, hvad »en naturlig integreret del af  

 stationens faciliteter« og »længere tid « er.
 Svar:
 Indledningsvis bemærkes, at  

 spørgsmålet, ligesom spørgsmål 13, vedrører  

 den dispensationsadgang, der ved lovforslagets § 1, nr. 4, indsættes i  

 lov om butikstid § 4, stk. 8, 2. pkt.
Formålet med denne bestemmelse er, som nævnt i  

 min besvarelse af spørgsmål 13, først og fremmest at  

 hindre retstab for butikker, der uomtvistet har holdt åbent i  

 længere tid.
Af bemærkningerne til lovforslagets § 1, nr. 4,  

 fremgår, at det ved vurderingen af en ansøgning efter § 4, stk.  

 8, 2. pkt., kan indgå, om butikken er en naturlig integreret del  

 af stationens funktioner, ligesom det kan indgå, hvor lang tid butikken  

 har ligget på stedet.
Som det også fremgår af min besvarelse af  

 spørgsmål 13, må der anlægges en helhedsvurdering i  

 de konkrete sager.
Ved dette skøn må der for at sikre  

 formålet med bestemmelsen være mulighed for at inddrage alle  

 relevante hensyn og afveje disse i forhold til hinanden.
 Det nærmere indhold af de to i  

 spørgsmålet nævnte udtryk, der er eksempler på  

 momenter, der kan indgå i den samlede vurdering af, hvorvidt en  

 dispensation bør gives for at hindre retstab, vil således  

 afhænge af en helhedsvurdering i den konkrete situation.
 Spørgsmål 28:
Under henvisning til besvarelsen af spørgsmål  

 16 bedes ministeren oplyse, hvordan antallet af dispensationer beregnes.  

 Beror beregningen på, at ministeren formoder, at reglen bortfalder  

 igen, når loven skal revideres næste år   eller er  

 ministeren uenig i, at det må forventes, at en lang række  

 butikker vil ønske at benytte fordelene ved at holde  

 søndagsåbent og derfor søge dispensation også i  

 lang tid fremover? Svar:
Det er min vurdering, at langt de fleste butikker, der er  

 beliggende i jernbane- og rutebilstationer, har en størrelse, der  

 gør, at ansøgning om dispensation vil være  

 unødvendig.
I den sammenhæng kan jeg oplyse, at mere end 80 pct.  

 af landets dagligvarebutikker ligger under den fastsatte  

 omsætningsgrænse.
 Spørgsmål 29:
I besvarelsen af spørgsmål 17 synes  

 ministeren at forudsætte, at der automatisk skal gives dispensation  

 efter de foreslåede dispensationsbestemmelser til butikker, der har  

 holdt åbent før 1. oktober.
Er dette korrekt? Svar:
Som det fremgår af besvarelsen af  

 spørgsmål 20, vil en dispensationsansøgning ikke blive  

 imødekommet automatisk, men vil bero på den enkelte  

 ansøgnings konkrete behandling.
Hvor der er tale om en butik  

 beliggende i en jernbane- eller rutebilstation og denne butik  

 regelmæssigt har holdt åbent i den generelle lukketid før  

 den 1. oktober 1999, vil der dog være en formodning om, at  

 ansøgningen vil blive imødekommet.
