Fremsat den 19. december 2003 af  

 Jørn Jespersen (SF), Ritt Bjerregaard (S),  

 Christian H.
Hansen (DF), Martin Lidegaard (RV),  

 Keld Albrechtsen (EL) og  

 Mogens Nørgård Pedersen (KD) Forslag til folketingsbeslutning om, at regeringen aktivt skal arbejde for et stop for  

 EU-støtte til bomulds- og tobaksdyrkning Folketinget opfordrer regeringen til aktivt at arbejde for,  

 at der fremover ikke gives støtte fra EU, der er betinget af, at der  

 specifikt  

 dyrkes bomuld eller tobak, idet Folketinget konstaterer, at EUs  

 bomuldsstøtte,  

 også efter den reduktion som Europa-Kommissionen har foreslået, er til skade  

 for mange fattige i den tredje verden, og samtidig indebærer en stærkt  

 miljøbelastende produktion, samt at EUs tobaksstøtte også skader den  

 tredje  

 verden, samtidig med at tobak er stærkt sundhedsskadeligt.
Bemærkninger til forslaget Bomuld Bortset fra olie og ædelstene er bomuld, og tekstiler  

 forarbejdet heraf, den vigtigste eksportartikel for de mindst udviklede lande  

 (LDC-landene)  

1)  

  

 . I det ludfattige Vest- og  

 Centralafrika er der tale om den vigtigste eksportafgrøde (cashcrop), og i  

 mange lande er bomuld såvel den vigtigste eksportvare som den vigtigste  

 offentlige indtægtskilde.
Bomuldsproduktionen beskæftiger her mere end 2  

 millioner  

 familier  på verdensplan er tallet ca. 100 millioner mennesker   

 og er med  

 Verdensbankens ord »en nøglefaktor i fattigdomsbekæmpelsen«  

2)  

  

 . Bomuld giver ud  

 over indtægter til landbruget også mulighed for etablering af følgeindustrier  

 på områder, hvor selv fattige lande er konkurrencedygtige.
Det skønnes, at  

 hvis  

 man fjerner de rige landes støtte, vil afrikanske bomuldsdyrkere alene få en  

 gevinst på 8-9 mia. kr.  

3) Det var derfor med stor ret, at fire vestafrikanske lande  

 på WTO-topmødet i Cancún fremlagde et bomuldsinitiativ, at WTOs  

 generaldirektør, Supachai, som normalt skal forholde sig neutralt, kraftigt  

 opfordrede de deltagende ministre til seriøst at overveje forslaget, som ikke  

 går ud på, at de fire lande skal have særbehandling, men blot at de skal have  

 lige vilkår.
Forslaget fik støtte fra mange lande, herunder fra Canada  

 og Australien.
De fleste rige lande opførte sig dog som skammelige  

 protektionister.
USA afviste forslaget.
USA er verdens næststørste  

 bomuldsproducent efter Kina og suverænt det land, der giver mest støtte til  

 sin  

 bomuldsproduktion.
EU dækkede sig bag, at EUs produktion og eksport er for  

 lille til at have indflydelse på verdensmarkedsprisen på bomuld.
Det er en  

 forkert begrundelse.
EUs bomuldsproduktion er større end Vest- og  

 Centralafrikas.
Hvis man som et tankeeksperiment flyttede halvdelen af  

 EUs  

 bomuldsproduktion til Vest- og Centralafrika, ville produktionen her stige  

 med  

 ca. 80 pct.  

4)  

  

  Samtidig  

 er EU det sted i verden, hvor der ydes suverænt mest støtte i forhold til den  

 producerede mængde.
I december 2002 blev producenterne således garanteret en  

 pris på fire gange verdensmarkedsprisen  

5)  

  

 . Der er ganske  

 vist fastsat et loft over produktionen, men da Grækenland  som er langt  

 den  

 største bomuldsproducent i EU  overskred dette loft groft, fandt et  

 enigt  

 ministerråd i november 2002 det rimeligt, at grækerne måtte udbetale ekstra  

 statsstøtte til de bønder, der havde overskredet loftet.
Det er ikke ligefrem  

 udtryk for en konsekvent linje.
EU har ved flere lejligheder udtrykt sympati for  

 bomuldsinitiativet og så med perfekt hykleri vasket hænderne.
Man kan f.eks.  

 læse i landbrugskommissærens elektroniske ugebrev fra den 8. september 2003,  

 at:
»I deres kommentarer til »verdensbomuldsdagen« og  

 »bomuldsinitiativet« i visse afrikanske lande og nogle NGOer, sagde  

 Pascal  

 Lamy, EUs Handelskommissær, og Franz Fischler, EUs  

 Landbrugskommissær, at »EU  

 deler bekymringerne om de lave bomuldspriser og deres indflydelse på  

 udviklingslandene.
EU er nettoimportør af bomuld.
EU yder ikke eksportstøtte  

 til bomuld.
EU har ingen grænsebeskyttelse.
Og har derfor kun lille eller  

 ingen  

 indflydelse på verdenspriserne.
Europa er ikke den, der sætter prisniveauet;  

 men den, der accepterer niveauet, som det er.
Men hensyn til  

 Doha-Udviklingsdagsordenen, kan EU helt og fuldt tilslutte sig princippet om,  

 at problemet med bomulden bør være en vigtig bestanddel af de generelle  

 forhandlinger.
Støtte, der forvrider handlen bør reduceres, og vil blive det.  

 Det påhviler os at ændre EUs støttesystem til bomuld og at gøre støtten  

 mere  

 handelsvenlig«.« Det er forkert, og den reform Europa-Kommissionen har  

 foreslået, er langt fra god nok.
Selv om USA er hovedskurken lige præcis på  

 bomuldsområdet  en rolle EU spiller, når det gælder sukker og mange  

 andre  

 landbrugsprodukter  er der ingen grund til tolerance i forhold til de  

 andre  

 skurke.
En afskaffelse af EUs bomuldsstøtte er vigtig både i sig selv  

 og for  

 at sende et signal til blandt andet USA.
Hertil kommer, at bomuldsproduktionen og dens koncentration  

 i nogle små områder i EU udgør en stor miljømæssig belastning.  

 Europa-Kommissionen skriver selv, at » tendensen hen imod monokultur i bomuldsproduktionen har  

 været en af de stærkeste kilder til kritik i de seneste år.
Kombineret med  

 bomuldsproduktionens stærke afhængighed af kunstvanding og gødning betyder  

 det,  

 at bomuldsproduktionen i vid udstrækning er forbundet med lav biodiversitet  

 og  

 jorderosion  

6)  

  

 .« (Forslagsstilernes  

 oversættelse).
 Det konkluderes, at de miljømæssige fordele klart  

 overstiger ulemperne ved en bomuldsreform.
Med så stærke argumenter, både når det gælder global  

 retfærdighed og miljø, er det svært at forstå, at Europa-Kommissionen ikke  

 går  

 hele vejen.
Dens forslag går ud på,   

 	  

    

 at det samlede  

 dyrkede areal reduceres med ca. 10 pct.,   

 	  

    

 at ca. 60 pct. af  

 støtten overgår til »Single farm payment«, hvilket betyder, at den ydes  

 uanset,  

 om der dyrkes bomuld eller andre afgrøder omfattet af systemet,   

 	  

    

 at en sum bruges til  

 omstrukturering af produktionen, formentlig især eller udelukkende en  

 omlægning  

 til andre afgrøder, og   

 	  

    

 at resten fortsat  

 specifikt gives til bomuldsproduktion.
Det er ikke godt nok.
Arealreduktionen sikrer ikke engang,  

 at den producerede mængde falder.
Der har historisk været tale om store  

 stigninger i udbyttet pr. hektar.
Værst er det dog, at der stadig specifikt  

 skal gives støtte til bomuld.
Man kunne i dette tilfælde have en vis sympati for, at der  

 er sociale hensyn at tage.
I almindelighed er EUs landbrugspolitik  

 noget af  

 det mest asociale, man kan forestille sig.
Der er ikke mange andre ordninger,  

 hvor der udbetales millionbeløb i overførselsindkomst til millionærer.
Netop  

 når det gælder bomuld, ser det imidlertid ud til at være rigtigt, at mange af  

 bønderne er fattige efter europæisk standard, men det er de naturligvis langt  

 fra efter afrikansk standard.
Det er dog ikke noget argument for at give støtte til  

 dyrkning af netop bomuld.
Tværtimod ville disse bønder have større glæde af  

 en  

 støtte, der blev givet til dem uden betingelser om, at de skulle dyrke en  

 afgrøde, hvor de ikke er i nærheden af at være konkurrencedygtige på et frit  

 marked.
Beslutningsforslaget indebærer, at regeringen aktivt skal  

 arbejde for, at der ikke fremover gives støtte, der er betinget af, at der  

 dyrkes bomuld.
Det åbner mulighed for at give et særlig højt tilskud til de  

 berørte bønder.
Efter forslagsstillernes opfattelse bør et sådant  

 ekstratilskud  

 aftrappes over et antal år.
Det vil lægge et vist økonomisk pres og give  

 mulighed for omstilling af landbruget i de berørte områder, og det er jo ikke  

 i  

 længden sundt for mennesker, herunder bønder, at få noget for ingenting.
Det  

 er  

 dog ikke et krav i dette beslutningsforslag, at der sker aftrapning af  

 tilskuddet.
Kravet er, at støtten ikke gives til bomuldsproduktion.
Tobak På mange måder minder forholdene for produktion af tobak om  

 forholdene for produktion af bomuld.
Tobak er også en vigtig eksportartikel for de mindst  

 udviklede lande.
Dog udgør eksportværdien kun ca. 1/3 af eksportværdien for  

 bomuld  

7)  

  

 . Til  

 gengæld er de største producenter ulande, som ikke tilhører gruppen af mindst  

 udviklede lande.
Langt størst er Kina med 38 pct. og herefter følger  

 Brasilien  

 og Indien med hver 8-9 pct.
EU står for 5,4 pct.  

8) Miljøproblemerne ved tobaksproduktion er ikke på samme  

 niveau som for bomuld.
Til gengæld er det velkendt, at sundhedsproblemerne  

 ved  

 rygning er endog meget store.
Når EU støtter tobaksproduktionen, resulterer  

 det  

 i et vist pres nedad på verdensmarkedsprisen og dermed i lidt flere rygere.  

 EUs tobaksstøtte har ligesom bomuldsstøtten ligget på flere gange  

 verdensmarkedsprisen, og uden støtte ville store dele eller måske hele  

 tobaksproduktionen falde bort.
Det vil ikke kunne undgås at have en gunstig  

 virkning, hvis støtten til EUs tobaksproduktion bortfaldt.
Enten ville  

 fattige  

 lande overtage produktionen, eller også ville forbruget falde.
Sandsynligvis  

 ville man se en kombination af disse to muligheder.
Tobakstøtten er umulig at forsvare også set i lyset af, at  

 EU-landene pålægger tobak høje afgifter, forbyder tobaksreklamer og bruger  

 penge på kampagner mod rygning.
Det hænger simpelthen ikke logisk sammen, og  

 det er formentlig derfor, at Europa-Kommissionen vælger at gå længere, når  

 det  

 gælder tobak, end når det gælder bomuld.
Som udgangspunkt minder EUs nuværende tobaksstøtte om  

 bomuldsstøtten.
Men modsat støtten til bomuld foreslår Europa-Kommissionen  

 faktisk en fuld afkobling af støtten til tobaksproduktion, der for de største  

 tobaksproducenter skal ske i tre trin.
Hvor mange år, der vil gå på hvert af  

 disse trin, fremgår ikke af forslaget.
Hertil kommer, at støtten til  

 omstrukturering tilsyneladende i et vist omfang skal gå til at gøre  

 tobaksbrugene større og mere effektive.
Forslagsstillerne ønsker, at regeringen forsøger at  

 fastholde Europa-Kommissionen på princippet om fuld afkobling af  

 tobaksstøtten,  

 på at afkobling skal ske med det samme og ikke i tre trin, og på at  

 omstruktureringsstøtten ikke skal gå til omlægning af tobaksproduktionen, men  

 til omlægning til andre produkter m.v.
For så vidt angår sociale hensyn, der  

 er  

 relevante for de små i tobakssektoren, tager Europa-Kommissionens forslag  

 sådanne hensyn.
Der henvises til bemærkningerne herom under bomuld.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at regeringen aktivt skal arbejde for et stop for  

 EU-støtte til bomulds- og tobaksdyrkning.
(Beslutningsforslag nr.
B 100).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 The Least Developed Countries Report 2002, UNCTAD, tabel 16.
 2)  

 Cotton Sector Strategies in West and Central Africa, The World Bank, Policy  

 Research Working Paper, 2867, side 2, juli 2002.
 3)  

 Making global trade work for people, UNDP m.fl. 2003, side 152.
 4)  

 Cotton Sector Strategies in West and Central Africa, The World Bank, Policy  

 Research Working Paper, 2867, juli 2002, tabel 1. The Reformed Common  

 Agriculture Policy-accomplishing a sustainable agricultural model for Europe,  

 Europa-Kommissionen.
5)  

 Svar på spørgsmål nr.
S 1011 fra Jørn Jespersen af 5.12.2002   

 (folketingsåret  

 2002-2003).
 6)  

 The Reformed Common Agriculture Policy-accomplishing a sustainable  

 agricultural  

 model for Europe, Europa-Kommissionen.
 7)  

 The Least Developed Countries Report 2002, UNCTAD, tabel 16.
 8)  

 The Reformed Common Agriculture Policy-accomplishing a sustainable  

 agricultural  

 model for Europe, Europa-Kommissionen.
