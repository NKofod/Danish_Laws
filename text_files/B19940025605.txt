 I medfør af § 10, stk. 2, 3, 4, 5, 6 og 7, § 12, § 13 samt § 16, stk. 4, i  

 lov om erhvervsfremme, jf. lovbekendtgørelse nr. 84 af 22. februar 1993,  

 fastsættes:
Afgrænsning og definitioner § 1.  Denne bekendtgørelse finder anvendelse på  

 selskaber, dvs. private og offentlige selskaber, institutter, organisationer  

 mv., der ansøger om akkreditering, eller som er akkrediteret af Dansk  

 Akkreditering, DANAK, Erhvervsfremme Styrelsen, herefter DANAK, til at  

 foretage akkrediteret certificering.
 Stk. 2.  Bekendtgørelsen finder endvidere anvendelse på  

 personer, der ansøger et akkrediteret selskab som nævnt i stk. 1 om  

 certificering, eller som er certificeret af et sådant selskab, såfremt de  

 pågældende har en betydelig forfalden gæld til det offentlige, jf. § 9, stk.  

 3, og § 21, stk. 3.
§ 2.  Ved certificering forstås konstatering og  

 attestation af, Stk. 2.  Ved akkrediteret certificering forstås i denne  

 bekendtgørelse certificering, foretaget af et akkrediteret selskab under  

 DANAK.
 Akkreditering af selskaber m.v.
 § 3.  Akkreditering af selskaber til at certificere  

 foretages af DANAK og meddeles for en periode på indtil 5 år.
 Stk. 2.  I forskrifter, som udstedes af Erhvervsfremme  

 Styrelsen i tilslutning til denne bekendtgørelse, fastsættes de nærmere  

 vilkår for akkreditering.
 Stk. 3.  For at blive akkrediteret skal ansøgere såvel  

 som akkrediterede selskaber, jf. § 1, stk. 1, foruden bestemmelserne i denne  

 bekendtgørelse opfylde følgende krav:
 Stk. 4.  Herudover skal ansøgere såvel som akkrediterede  

 selskaber opfylde vilkårene i de forskrifter, som udstedes i medfør af stk.  

 2. Endvidere skal akkrediterede selskaber opfylde vilkår, givet ved  

 akkrediteringen, jf. § 8, stk. 3.
 Stk. 5.  I særlige tilfælde kan akkreditering meddeles  

 på vilkår, der afviger fra stk. 3 og 4, når det er påkrævet for at opfylde  

 formålet med akkrediteringen.
 Stk. 6.  Forskrifterne som nævnt i stk. 2 kan erhverves  

 i Erhvervsfremme Styrelsen.
 § 4.  På områder, hvor der efter anden lovgivning  

 stilles krav om akkrediteret certificering, kan Erhvervsfremme Styrelsen kun  

 foretage akkreditering efter aftale med pågældende myndighed.
 § 5.  Ansøgningen om akkreditering skal angive de  

 områder, inden for hvilke der søges om akkreditering, jf. stk. 2 og 3.
 Stk. 2.  Et akkrediteringsområde skal fastlægges  

 individuelt og afgrænses entydigt.
 Stk. 3.  Ved fastlæggelse af et akkrediteringsområde  

 angives:
 Stk. 4.  Erhvervsfremme Styrelsen fastsætter i  

 forskrifter nærmere bestemmelser om ansøgningers indhold, jf. § 3, stk. 2.
 § 6.  Erhvervsfremme Styrelsen meddeler skriftligt  

 ansøgeren, hvilke sagkyndige, der sammen med styrelsen vil foretage  

 bedømmelsen af ansøgningen.
Stk. 2.  Ønsker ansøgeren af konkurrencemæssige årsager  

 ikke, at en udpeget sagkyndig deltager i sagsbehandlingen, kan der rejses  

 indsigelse mod udpegningen til styrelsen.
Indsigelsen skal være skriftlig og  

 begrundet.
Styrelsen afgør herefter, om der skal udpeges en anden sagkyndig.
 § 7.  Erhvervsfremme Styrelsen og de efter § 6  

 udpegede sagkyndige udfærdiger en bedømmelsesrapport på grundlag af en  

 gennemgang af ansøgningsmaterialet samt besøg hos ansøgeren, herunder dennes  

 certificeringsaktiviteter hos virksomheder mv., i henhold til forskrifter,  

 som udstedes af Erhvervsfremme Styrelsen, jf. § 3, stk. 2.
 Stk. 2.  Bedømmelsesrapporten fremsendes til ansøgeren  

 med anmodning om dennes bemærkninger inden for en fastsat tidsfrist.
§ 8.  Erhvervsfremme Styrelsen afgør, om selskabet  

 opfylder betingelserne for akkreditering på grundlag af bedømmelsesrapporten  

 samt eventuelle bemærkninger fra ansøgeren.
Afgørelsen sendes til det  

 ansøgende selskab med angivelse af vilkårene for akkreditering.
 Stk. 2.  Ansøgeren skal meddele Erhvervsfremme  

 Styrelsen, om der ønskes akkreditering på de angivne vilkår senest 4 uger  

 efter modtagelsen af Erhvervsfremme Styrelsens afgørelse i henhold til stk.  

 1.
 Stk. 3.  Såfremt ansøgeren accepterer de angivne vilkår,  

 udsteder DANAK et akkrediteringsdokument, der angiver det pågældende selskabs  

 navn, registreringsnummer, akkrediteringsområde samt de for akkrediteringen  

 gældende vilkår eller henvisninger til sådanne, jf. § 3.
 Stk. 4.  Erhvervsfremme Styrelsen offentliggør en  

 fortegnelse over akkrediteringer, der er i kraft.
Regler for akkrediterede selskabers  

 virksomhed § 9.  Et akkrediteret selskab har pligt til efter  

 anmodning at foretage certificering inden for akkrediteringsområdet.
Pligten  

 kan dog begrænses, når særlige omstændigheder taler herfor.
Begrænsningen  

 skal fremgå af akkrediteringsvilkårene, jf. § 3.
 Stk. 2.  Certificering skal udføres inden for en rimelig  

 tidsfrist, som rekvirenten efter anmodning skal underrettes om.
 Stk. 3.  Certificering af en person skal på begæring af  

 Erhvervsfremme Styrelsen nægtes, såfremt den pågældende har betydelig  

 forfalden gæld til det offentlige, hvorved forstås beløb i størrelsesordenen  

 50.000 kr. og derover.
 § 10.  Akkrediterede selskaber har pligt til at  

 informere Erhvervsfremme Styrelsen om alle ændringer i de forhold, der ligger  

 til grund for akkrediteringen, og som kan have betydning for akkrediteringens  

 opretholdelse.
 § 11.  Aflønningen af det personale, der udfører  

 certificering, må ikke være afhængig af antallet af certificeringer eller  

 kontrolopgaver eller resultatet heraf.
 Stk. 2.  Aflønningen af eksperter, der deltager ved en  

 certificering, må ikke være afhængig af resultatet heraf.
 § 12.  Det akkrediterede selskab må ikke betinge sig,  

 at dets rapporter over certificering og kontrollen hermed skal være et  

 fortroligt anliggende mellem den certificerede virksomhed eller person og  

 selskabet.
 § 13.  De prøvninger, som et akkrediteret selskab, der  

 certificerer produkter, service- og tjenesteydelser, udfører eller  

 foranlediger udført, skal udføres som akkrediteret prøvning.
 Stk. 2.  Omfatter certificering af produkter, service-  

 og tjenesteydelser virksomhedens kvalitetsstyring, skal vurderingen og  

 kontrollen heraf udføres i henhold til DANAK's regler for certificering af  

 virksomheders kvalitetsstyringssystemer.
 Stk. 3.  Hvor internationale forhold tilsiger det, kan  

 der dispenseres fra reglen i stk. 2.
 Stk. 4.  Inspektion, der udføres som led i et  

 akkrediteret selskabs certificering af produkter, service- og  

 tjenesteydelser, skal udføres i henhold til DANAK's regler for inspektion.
§ 14.  Opgaverne som nævnt i § 13, stk. 1, 2 og 4, kan  

 udføres af udenlandske selskaber, der opfylder kravene i de relevante  

 harmoniserede standarder i EN 45000-serien eller de tilsvarende  

 internationale standarder fra ISO/IEC.
Herudover skal disse selskaber være  

 vurderet, godkendt og løbende overvåget af et udenlandsk akkrediteringsorgan,  

 der tilsvarende opfylder kravene i de relevante standarder.
Tilsyn, fornyelse, ændring og ophør af  

 akkreditering Tilsyn § 15.  Opretholdelse af akkrediteringen er betinget  

 af, at selskabet overholder regler og vilkår for akkrediteringen, jf. § 3,  

 fortsat besidder den nødvendige faglige kompetence, samt at de certificerende  

 aktiviteter har et sådant omfang, at personalet og eksperterne kan opretholde  

 den fornødne rutine til certificering.
 § 16.  Erhvervsfremme Styrelsen fører tilsyn med, at  

 de akkrediterede selskaber overholder de for akkrediteringen gældende regler  

 og vilkår, jf. § 15.
 Stk. 2.  Akkrediterede selskaber er forpligtet til på  

 begæring at give Erhvervsfremme Styrelsen alle nødvendige oplysninger til  

 brug for sit arbejde med akkreditering, herunder oplysning om de af selskabet  

 anvendte takster og timepriser for certificering og certificeringslicens,  

 samt oplysning om kalkulationsgrundlaget for disse.
Stk. 3.  Akkrediterede selskaber er forpligtet til at  

 modtage tilsynsbesøg af Erhvervsfremme Styrelsen og udpegede sagkyndige.
Det  

 akkrediterede selskab er forpligtet til på begæring at sørge for, at et  

 tilsynsbesøg kan omfatte det akkrediterede selskabs certificeringsaktiviteter  

 hos certificerede virksomheder.
 Stk. 4.  Det periodiske tilsyn med akkrediterede  

 selskabers certificeringsvirksomhed foretages med ca. 15 måneders interval,  

 medmindre andet er fastsat i særlige vilkår for akkrediteringen.
 Stk. 5.  Det periodiske tilsynsbesøg i akkrediteringens  

 sidste løbeår kan erstattes af et bedømmelsesbesøg, gennemført i forbindelse  

 med en ansøgning om fornyelse af akkrediteringen.
 § 17.  Rapporten over et tilsynsbesøg sendes til det  

 akkrediterede selskab med anmodning om eventuelle bemærkninger.
 Stk. 2.  Giver rapporten fra et tilsynsbesøganledning  

 til en skærpelse af vilkårene for akkrediteringen, sendes de skærpede vilkår  

 til det akkrediterede selskab med en frist for opfyldelse.
Fornyelse og ændring af akkrediteringer § 18.  Ved ansøgning om fornyelse på samme vilkår er  

 det tilstrækkeligt i ansøgningen at anføre, at akkrediteringen ønskes  

 fornyet.
 Stk. 2.  Bedømmelse af ansøgningen foretages efter samme  

 regler, som gælder for nye ansøgninger, dog således at der tages hensyn til,  

 at det akkrediterede selskabs certificerende aktiviteter har været løbende  

 overvåget i tiden forud for fornyelsesbehandlingen.
 § 19.  Ved ansøgning om fornyelse på ændrede vilkår og  

 ved ansøgning om ændringer af akkrediteringsområde m.v. indsendes det  

 fornødne materiale til brug for bedømmelsen til Erhversfremme Styrelsen.
 Stk. 2.  Hvis der som led i behandlingen af en ansøgning  

 er behov for et besøg hos det akkrediterede selskab, giver Erhvervsfremme  

 Styrelsen meddelelse herom tillige med oplysning om eventuel udpegning af nye  

 sagkyndige.
 Stk. 3.  Bedømmelsen af ansøgningen foretages efter  

 samme regler, som gælder for behandling af nye ansøgninger, dog således at  

 der tages hensyn til den konkrete sags særlige forhold.
 § 20.  Erhvervsfremme Styrelsen giver skriftlig  

 meddelelse til de akkrediterede selskaber om ændringer i  

 akkrediteringskriterier inden for de pågældende selskabers  

 akkrediteringsområder.
 Stk. 2.  I meddelelser efter stk. 1 angives en  

 tidsfrist, inden for hvilken det enkelte, akkrediterede selskab skal foretage  

 de nødvendige ændringer af forholdene i selskabet.
Ophør § 21.  Erhvervsfremme Styrelsen kan tilbagekalde en  

 akkreditering, meddelt i henhold til § 3, såfremt det akkrediterede selskab  

 gør sig skyldig i grov eller oftere gentagen overtrædelse af regler og vilkår  

 for at være akkrediteret.
Stk. 2.  Erhvervsfremme Styrelsen kan endvidere  

 tilbagekalde en akkreditering, såfremt det konstateres, at det akkrediterede  

 selskab ikke længere opfylder regler og vilkår for at være akkrediteret inden  

 for det pågældende område.
Hvor omstændighederne tilsiger det, kan styrelsen  

 i stedet træffe aftale med det akkrediterede selskab om at afhjælpe de  

 konstaterede mangler inden for en af styrelsen fastsat frist.
Dette kan kun  

 gøres på betingelse af, at det akkrediterede selskab undlader at udstede  

 certifikater og certificeringslicenser samt føre kontrol med allerede  

 udstedte certificeringer, indtil det er konstateret, at manglerne er  

 afhjulpet.
Opfylder det akkrediterede selskab ikke aftalen, kan  

 tilbagekaldelse ske.
Stk. 3.  Erhvervsfremme Styrelsen kan pålægge et  

 akkrediteret selskab at tilbagekalde en certificering af en person.
Den  

 pågældende skal være certificeret af et selskab, akkrediteret af DANAK, og  

 have en betydelig forfalden gæld til det offentlige, hvorved forstås beløb i  

 størrelsesordenen 100.000 kr. og derover.
 Stk. 4.  Erhvervsfremme Styrelsen offentliggør foretagne  

 tilbagekaldelser i henhold til stk. 1 og 2 samt indgåede aftaler i henhold  

 til stk. 2.
 § 22.  Ved en akkrediterings ophør som følge af udløb  

 eller tilbagekaldelse er det akkrediterede selskab forpligtet til omgående at  

 returnere akkrediteringsdokumentet til Erhvervsfremme Styrelsen.
§ 23.  Afslag på eller begrænsning af en ansøgt  

 akkreditering samt begrænsning eller suspension af en allerede givet  

 akkreditering kan af den, afgørelsen vedrører, indbringes for Klagenævnet for  

 Udbud.
Afgørelsen skal indeholde oplysning om adgangen til  

 klagenævnsbehandling.
 Stk. 2.  Alle øvrige afgørelser, Erhvervsfremme  

 Styrelsen træffer vedrørende akkreditering, bortset fra fastsættelse af  

 regler om gebyrer, jf. § 27, kan ikke indbringes for anden administrativ  

 myndighed.
 § 24.  Tilbagekaldelse i henhold til § 21, stk. 1, 2  

 eller 3, kan af den, afgørelsen vedrører, forlanges indbragt for domstolene.  

 Afgørelsen skal indeholde oplysninger om adgangen til at begære  

 domstolsprøvelse og om fristen herfor, jf. stk. 2.
Stk. 2.  Begæring om domstolsprøvelse i henhold til stk.  

 1 skal fremsættes over for Erhvervsfremme Styrelsen inden 4 uger efter, at  

 afgørelsen er meddelt selskabet eller den pågældende.
Erhvervsfremme  

 Styrelsen anlægger sag mod selskabet eller den pågældende i den borgerlige  

 retsplejes former.
Stk. 3.  Anmodning om sagsanlæg efter stk. 2 har ikke  

 opsættende virkning, men retten kan for så vidt angår tilbagekaldelse i  

 henhold til § 21, stk. 3, ved kendelse bestemme, at den pågældende under  

 sagens behandling skal have adgang til at udøve den virksomhed, hvortil  

 certificering kræves.
Ankes en dom, hvorved en tilbagekaldelse efter § 21,  

 stk. 3, ikke findes lovlig, kan den ret, der har afsagt dommen, eller den  

 ret, hvortil sagen er indbragt, bestemme, at virksomheden, hvortil  

 certificering kræves, ikke må drives af den pågældende under ankesagen.
Betegnelser og logo § 25.  Akkrediterede selskaber under DANAK skal i  

 medfør af forskrifter, udstedt af Erhvervsfremme Styrelsen, anvende  

 betegnelsen »Dansk Akkreditering - registreringsnummer . . .«.  

 Indtil udgangen af 1994 kan endvidere anvendes betegnelsen »Dansk  

 Akkrediterings Ordning - registreringsnummer . . .«.
 Stk. 2.  Et akkrediteret selskab må ikke benytte  

 betegnelser som anført i stk. 1 uden for sit akkrediteringsområde.
 Stk. 3.  Andre selskaber må ikke benytte betegnelser som  

 anført i stk. 1 eller iøvrigt danske eller udenlandske betegnelser, der er  

 egnet til forveksling hermed.
§ 26.  Akkrediterede selskaber skal anvende logoet  

 DANAK i henhold til Erhvervsfremme Styrelsens forskrifter herom.
Logoet må  

 alene anvendes på certifikater, certificeringslicenser og andet materiale,  

 der vedrører det akkrediterede selskabs certificerende aktiviteter.
Logoet må  

 ikke anvendes uden for selskabets akkrediteringsområde.
 Stk. 2.  Erhvervsfremme Styrelsen skal godkende det  

 akkrediterede selskabs regler for, hvorledes akkrediteringsordningens logo må  

 anvendes af certificerede personer og af certificerede virksomheder i  

 forbindelse med produkter og systemer m.v.
Gebyrer § 27.  DANAK vil for sine ydelser i forbindelse med  

 akkrediteringer af selskaber beregne sig gebyrer.
Disse opkræves af  

 Erhvervsfremme Styrelsen.
 Stk. 2.  Erhvervsfremme Styrelsen fastsætter gebyrernes  

 størrelse og beregningsgrundlag i bekendtgørelse om gebyrer for akkreditering  

 m.v.
 Stk. 3.  Erlagt gebyr for ansøgning, herunder ansøgning  

 om fornyelse eller ændring af akkrediteringen, tilbagebetales ikke ved afslag  

 på ansøgningen.
Forsikring § 28.  Et akkrediteret selskab skal til dækning af  

 erstatningsansvar, pådraget ved selskabets eller dets ansattes  

 ansvarspådragende handlinger eller undladelser eller som følge af fejl og  

 mangler ved selskabets ydelse (produktansvar) i forbindelse med de  

 certifikatudstedende aktiviteter, tegne en professionel ansvarsforsikring,  

 hvis dækningsstørrelse skal godkendes af Erhvervsfremme Styrelsen.
Selskabet  

 skal over for Erhvervsfremme Styrelsen på forlangende kunne dokumentere, at  

 der foreligger den fornødne ansvarsdækning.
 Stk. 2.  Undtaget fra bestemmelsen i stk. 1 er de  

 statslige, amtskommunale og kommunale myndigheders akkrediterede  

 certificeringsselskaber, der er selvforsikrede.
 Stk. 3.  Et akkrediteret selskab skal over for  

 Erhvervsfremme Styrelsen kunne dokumentere, at der foreligger den fornødne  

 sikkerhed for opfyldelse af indgåede aftaler med virksomheder om løbende  

 overvågning af akkrediterede certificeringer, f.eks. i form af  

 forsikringsgaranti.
Tavshedspligt § 29.  Alle, der medvirker ved eller er knyttet til  

 behandlingen af akkrediteringssager, er forpligtet i henhold til borgerlig  

 straffelovs § 152 a til over for uvedkommende at hemmeligholde, hvad de  

 igennem deltagelsen i akkrediteringssagerne bliver vidende om.
 Ikrafttræden m.v.
 § 30.  Bekendtgørelsen træder i kraft den 19. april  

 1994.
 Stk. 2.  Samtidig ophæves bekendtgørelse nr. 168 af 19.  

 marts 1991 om akkreditering af selskaber m.v. til certificering af personer,  

 produkter og systemer, som ændret ved bekendtgørelse nr. 832 af 2. oktober  

 1992.
 Stk. 3.  Akkrediteringer, udstedt i medfør af de  

 bekendtgørelser, der er anført i stk. 2, forbliver i kraft, indtil de ophører  

 ved udløb eller tilbagekaldes af Erhvervsfremme Styrelsen.
