 Ved Højestrets dom af 26.8.1977 er der taget stilling til beregningen af  

 gentagelsesperioden i tilfælde af gentagen spirituskørsel.
 Det følger af færdselslovens § 126, stk. 2, 4), at frakendelse af  

 kørekortet for promillekørsel sker ubetinget, såfremt den pågældende  

 tidligere er dømt for spirituskørsel, og det nye forhold er begået inden 5 år  

 fra udløbet af frakendelsestiden ifølge den tidligere dom.
 Højesteretsdommen har givet gentagelsesperioden samme udstrækning, når  

 spirituskørsel følger efter spirituskørsel.
 T var den 22.1.1970 idømt hæfte i 20 dage og frakendt førerretten i 2 år  

 fra den 16.11.1969.
Han havde nu gjort sig skyldig i spirituskørsel efter § 53, stk. 1.  

 Promillen var mellem 2.00 og 2,50, og der forelå ikke kørselsfejl af  

 betydning.
Kørslen havde fundet sted den 9.10.1976, og der var således  

 forløbet mere end 5 år fra dommen i den tidligere sag, men mindre end 5 år  

 fra udløbet af frakendelsen.
Ved kriminalretten i Vejle var T blevet straffet med hæfte i 20 dage og  

 frakendt førerretten for 3 år.
Ved Vestre landsrets dom ændredes  

 frakendelsestiden til 5 år, og Højesteret stadfæstede denne afgørelse med  

 henvisning til færdselslovens § 126, stk. 2, 4).
 Der er således givet fuld gentagelsesvirkning på frakendelsestiden (5 år),  

 men ingen gentagelsesvirkning på straffen.
 Dommen har derved ændret den retstilstand, der blev fastlagt ved  

 Højesterets dom U 1974.39 og 40, kommenteret U 1974 B.160. Under  

 anklagemyndighedens procedure blev det nævnt, at dette resultat yderligere  

 måtte medføre den ændring, at der normalt ikke tillæges en tidligere dom  

 nogen gentagelsesvirkning, når der er forløbet mere end 5 år fra  

 frakendelsestidens udløb.
 Per Lindegaard.
