Nr BTL 102 Betænkning over Forslag til lov om ændring af byggeloven (Præcisering af  

 klagebestemmelserne og gebyrregler i forbindelse med udpegning af bemyndigede  

 organer)   

 Nr L 102 1997-98. 1. samling Afgivet af Boligudvalget Afgivet: 19971211 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Et af udvalgets spørgsmål til boligministeren og dennes svar herpå er  

 optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
Hans Peter Baadsgaard (S) fmd.
Hugo Sørensen (S) Lissa  

 Mathiasen (S) Jørn Pedersen (S) Jytte Wittrock (S) Villy Søvndal (SF) Dorit  

 Myltoft (RV) Keld Albrechtsen (EL) Sonja Albrink (CD) Jens Hald Madsen (V)  

 Pia Larsen (V) Bodil Thrane (V) Erling Oxdam (V) John Vinther (KF) Gitte  

 Seeberg (KF) Eva Møller (KF) Johannes Sørensen (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til boligministeren og dennes svar herpå, L  

 102 - bilag 6 Spørgsmål 2:
 Ministeren bedes redegøre nærmere for, hvorledes bemyndigelsen til at  

 fastsætte regler om gebyr for udpegning af bemyndigede organer i henhold til  

 EU-direktiver tænkes udnyttet, herunder redegøre for beløbets størrelse.
 Svar:
 Som anført i bemærkningerne til lovforslagets økonomiske og administrative  

 konsekvenser betyder forslaget om en bemyndigelse for boligministeren til at  

 fastsætte regler om gebyr for udpegning af bemyndigede organer i henhold til  

 EU-direktiver, at der bliver mulighed for at kompensere for de forøgede  

 administrationsudgifter, som staten bliver pålagt i forbindelse med  

 udpegningen.
 Gebyrerne er således rent omkostningsbestemte, idet staten ikke skal opnå  

 nogen fortjeneste herved.
 Som det ligeledes fremgår af bemærkningerne, er det tanken, at udpegningen  

 af bemyndigede organer i henhold til byggevaredirektivet skal foretages af  

 DANAK under Erhvervsfremme Styrelsen, som allerede med hjemmel i lov om  

 erhvervsfremme forestår akkreditering til certificering og teknisk prøvning i  

 forbindelse med andre EU-direktiver.
 Ønsket om en sammenkobling til den eksisterende ordning under  

 Erhvervsfremme Styrelsen skyldes, at omkostningerne forbundet med udpegningen  

 derved kan holdes på så lavt et niveau som muligt, samtidig med at organet,  

 som ansøger om bemyndigelse, opnår en administrativ lettelse ved kun at  

 skulle henvende sig eet sted.
Det kan oplyses, at den skitserede løsning allerede i juni 1991 blev  

 anbefalet af et udvalg nedsat af Boligministeriet om attestation af  

 overensstemmelse.
I udvalgsarbejdet deltog bl.a. den daværende Industri- og  

 Handelsstyrelse - nu Erhvervsfremme Styrelsen.
Først nu kan udmøntningen af  

 byggevaredirektivets bestemmelser om udpegning af de bemyndigede organer  

 imidlertid gennemføres efter retningslinjer fra Kommissionen.  

 Boligministeriet har på den baggrund nu rettet henvendelse til Erhvervsfremme  

 Styrelsen om udpegningen af bemyndigede organer.
 Da hensigten således er at foretage en udbygning på den allerede  

 eksisterende akkrediteringsordning, er det ikke muligt på nuværende tidspunkt  

 konkret at angive størrelsen af gebyrerne.
 Som følge af den forudsatte sammenkobling med DANAK's  

 akkrediteringsordninger må gebyret, som også nævnt i bemærkningerne, dog  

 forventes at blive af beskeden størrelse.
