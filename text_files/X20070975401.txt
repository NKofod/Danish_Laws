Gave til fond  opdelt i familie og  

 ikke-familie afdeling Spørger anmodede  

 Skatterådet om at bekræfte, at modtagelsen af gave fra A til de bundne  

 aktiver/grundkapitalen  

 i en nyoprettet særskilt afdeling, der ikke varetog familiemæssige formål,  

 ikke  

 ville have skattemæssige konsekvenser for fonden og ikke ville udløse skat  

 eller kompenserende afgift efter fondsbeskatningslovens §  

 3.
Beskrivelse af  

 de faktiske forhold Fond Y er en  

 ikke-erhvervsdrivende fond, der er stiftet af ægtefællerne A og B.
 Fonden er  

 omfattet af lov om fonde og visse foreninger og er dermed skattepligtig i  

 medfør af fondsbeskatningsloven, jf. dennes § 1, stk. 1.
 I henhold til  

 fondens nuværende fundstats med tillæg er fondens formål:
 I henhold til  

 fundatsens § 4 skal fondens grundkapital stedse forblive urørlig, idet der  

 dog  

 henvises til fundatsens § 9.
 I henhold til  

 fundatsens § 9 er bestyrelsen berettiget til - når der er forløbet mere end  

 10  

 år fra fondens stiftelse - at anvende beløb af fondens grundkapital, men kun  

 når bestyrelsens beslutning er enstemmig og kun i særlige tilfælde, som  

 f.eks.  

 når der foreligger formål, som bestyrelsen mener, det er rigtigst at støtte  

 med  

 så store tilskud, at disse ikke kan udredes af fondens indtægter eller  

 rådighedskapitalen.
 Fondens  

 grundkapital udgjorde pr. 31/12 2005 i alt X mio.kr., mens fondens  

 rådighedskapital er opgjort til i alt Y mio. kr.
 Fonden ledes af  

 en bestyrelse på 6 medlemmer.
 Bestyrelsen  

 udgøres i henhold til regnskabet for 2005 af:
A, den ene af de  

 to oprindelige fondsstiftere, påtænker, at yde en gave til fonden på 100  

 millioner.  

 Gaven gives i form af kontanter og børsnoterede værdipapirer.
Gaven skal i  

 henhold til gavebrevet tillægges fondens grundkapital.
 Spørgers  

 repræsentant oplyser, at det er hensigten, at gaven klausuleres på en sådan  

 måde, at afkastet heraf alene skal kunne anvendes til almennyttige formål  

 omfattet af fondens vedtægter.
For at sikre  

 dette har fonden ansøgt Civilstyrelsen om tilladelse til ændring af  

 fondens vedtægter,  

 således at gaven til de bundne midler indgår i en særskilt afdeling, som ikke  

 har familiemæssige formål.
Der vil, i henhold til det oplyste, for hver  

 afdeling blive ført særskilt regnskab med angivelse af bundne og disponibel  

 kapital samt angivelse af indtægter, udgifter og gaver.
Den nystiftede  

 afdeling skal have til formål at yde bidrag til almennyttige formål, især,  

 men  

 ikke udelukkende, til kirkelige formål.
Midlerne skal derimod ikke kunne  

 støtte  

 hverken koncern X, medarbejdere i virksomheder, hvortil stifteren har været  

 knyttede, eller stifterens familie.
Spørgers eventuelle opfattelse ifølge anmodning og bemærkninger til  

 sagsfremstilling Det er spørgers  

 opfattelse, at det stilledes spørgsmål skal besvares med et JA.
Som begrundelse  

 anfører spørger, at det af fondsbeskatningslovens § 3, stk. 3 fremgår, at  

 gaver  

 til fonde omfattet af fondsbeskatningsloven kun skal medregnes ved opgørelsen  

 af den skattepligtige indkomst, hvis gaven skal anvendes til uddeling, eller  

 det i vedtægterne er bestemt, at kapitalen i løbet af et nærmere fastsat  

 tidsrum skal anvendes til uddeling.
Det vil sige, at gaver til grundkapitalen  

 (bundne midler) som udgangspunkt er skattefri.
 Gaver til fonde  

 i hvis vedtægter, der tillægges medlemmer af bestemte familier fortrinsret  

 til  

 uddelinger fra fonden eller fortrinsret til at indtage bestemte stillinger  

 m.v.  

 (familiefonde), medregnes dog ved opgørelsen af fondens skattepligtige  

 indkomst, såfremt der er tale om en gave hvorved en fonds grundkapital  

 udvides.  

 Fonde med blandede formål - dvs. både familiemæssige og ikke-familiemæssige  

 formål - behandles i sin helhed som familiefonde.
 Opnår fonden  

 imidlertid fondsmyndighedens tilladelse til at foretage opdeling af fondens  

 bundne kapital i adskilte afdelinger, således at de familiemæssige formål  

 adskilles fra de øvrige formål, vil fonden efter praksis ikke være  

 skattepligtige  

 af en gave, som tilfalder fondens bundne midler (grundkapitalen) i den  

 ikke-familiemæssige afdeling.
Afslutningsvis  

 henviser spørger til Skattedepartementets afgørelse i TfS 1988,138 vedrørende  

 en fond, som havde opnået Justitsministeriets godkendelse til at foretage en  

 opdeling af fondens kapital i tre adskilte afdelinger.
Fonden blev indrømmet  

 skattefritagelse uden kompenserende afgift af en gave til en afdeling, hvis  

 afkast alene gik til medicinsk forskning og andre ikke-familiemæssige formål.
Bestemmelsen i  

 fondsbeskatningslovens § 3, stk. 3 er siden afgørelsen objektiviseret,  

 således  

 at en dispensation ikke længere er nødvendig.
Det følger imidlertid  

 utvetydigt  

 af ligningsvejledningen 2007, S.H. 14.2, at denne praksis er opretholdt.
 Det er på denne  

 baggrund spørgers opfattelse, at såfremt fondsmyndigheden giver tilladelse  

 til  

 opdeling af fondens bundne midler (grundkapital) vil gaven ikke have  

 skattemæssige konsekvenser for fonden.
Lovgivning og praksis Statsskattelovens  

 § 4 (Lov nr. 149 af 10. april 1922).
 Fondsbeskatningslovens  

 § 3, stk. 3 (Lovbek. nr. 800 af 18. august 2005).
 Ligningsvejledningen  

 2007, afsnit S.H. 14.
 TfS 1988,  

 138.Dep.
 TfS 1998,  

 105.Dep.
SKATs  

 indstilling og begrundelse En gave kan  

 tilfalde en fond enten ved stiftelsen af fonden eller ved en senere  

 disposition.
 I lighed med  

 aktieselskaber er fonde som udgangspunkt skattepligtige af gaver, jf.  

 statsskattelovens § 4.
 Fondsbeskatningslovens  

 § 3, stk. 3 indeholder dog regler om fritagelse for beskatning.
Efter  

 fondsbeskatningslovens § 3, stk. 3, er ikke-familiefonde kun skattepligtige  

 af  

 gaver, som er bestemt til uddeling.
Gaver, der ikke kan anvendes til uddeling  

 -  

 dvs. som tilfalder grundkapitalen (den bundne kapital) - skal fonden således  

 ikke medregne til den skattepligtige indkomst.
 Generelt er  

 ikke-familiefonde således ikke skattepligtige af de gaver, som ydes ved  

 stiftelsen af fonden eller efterfølgende, når gaven blot tillægges den bundne  

 kapital.
 Gaver, som ydes  

 til eksisterende familiefonde er derimod altid skattepligtige, dette uanset  

 om  

 gaven skal tillægges den frie kapital og dermed kan anvendes til uddeling  

 eller  

 om gaven ydes med henblik på at udvide grundkapitalen i familiefonden.
 Gaver som ydes  

 til stiftelse af familiefonde pålægges en afgift, jf. fondsbeskatningslovens  

 §  

 3, stk. 3, 3. punkt.
I afgørelse fra  

 Skattedepartementet af 10. december 1997, offentliggjort som TfS 1998, 105  

 har  

 departementet bl.a. udtalt, at "..en skattemæssige opdeling af en  

 "blandet" familiefond i adskilte afdelinger stiller krav om, at der  

 både opnås en vedtægtsmæssig tilladelse til at opdele fonden i afskilte  

 afdelinger, således at de familiemæssige formål adskilles fra de øvrige  

 formål,  

 og at der for hver af de adskilte afdelinger føres et særligt regnskab ... En  

 skattemæssige opdeling af en "blandet" familiefond i afskilte  

 afdelinger bevirker, at gaver til udvidelsen af grundkapitalen i den ikke  

 familiemæssige  

 afdeling skattemæssigt behandles som gaver til fonde, som ikke er  

 familiefonde." SKATs begrundelse Kompenserende  

 afgift Beskatning af  

 gaver til eksisterende fonde Indledningsvist  

 er det nødvendigt, at vurdere, hvorvidt Fond Y skal betragtes som en  

 familiefond  

 eller ej.
Ved familiefonde  

 forstås fonde i hvis vedtægter, der tillægges medlemmer af bestemte familier  

 fortrinsret  

 til uddelinger fra fonden eller fortrinsret til at besætte bestemte  

 stillinger  

 m.v. - dog ikke hverv som medlem af bestyrelsen, jf.
Ligningsvejledningen  

 2007,  

 afsnit S.H.14.2.
 Skattemæssigt  

 omfatter begrebet familiefonde også fonde, hvis formål delvist må betragtes  

 som  

 familiemæssige.
 Fonde, som yder  

 legater til medarbejdere på bestemte virksomheder eller som har til formål at  

 sikre og underbygge grundlaget for bestemte virksomheder er derimod ikke  

 omfattet af begrebet familiefond i fondsbeskatningslovens § 3, stk. 3.
 Af den  

 nugældende fundats fremgår bl.a. at fondens formål er, at:
 Det kan således,  

 konstateres, at fondens formål delvist er at støtte stifterens familie, jf.  

 sidste punkt i formålsbestemmelsen.
 På baggrund af  

 den nugældende fundats for fonden er der således tale om en familiefond.
 Dette medfører,  

 at eventuelle gaver til fonden vil være skattepligtige uanset om disse  

 tillægges fondens frie eller den bundne kapital.
 En blandet  

 ikke-erhvervsdrivende fond kan imidlertid af fondsmyndigheden få tilladelse  

 til  

 at foretage en opdeling af fondens bunde kapital i afskilte afdelinger,  

 hvorved  

 de familiemæssige formål adskilles fra de øvrige formål.
 Af anmodningen  

 om bindende svar fremgår, jf. bilag 4, at fonden har ansøgt Civilstyrelsen om  

 tilladelse til oprettelse af en særlig afdeling, som skal modtage gaven på  

 100  

 millioner kr.
 Af skrivelsen  

 til Civilstyrelsen, som er dateret 22. marts 2007, fremgår, at gavegiver A  

 har  

 betinget sig, at gaven ydes til den særskilte afdeling i fonden, samt at den  

 særskilte afdeling, alene skal kunne yde støtte til almennyttige formål.
 SKAT har ikke  

 modtaget oplysning om, hvorvidt Civilstyrelsen/ fondsmyndigheden har godkendt  

 opdelingen af fonden i to afdelinger.
 Ved nærværende  

 besvarelse er det forudsat, at Civilstyrelsen giver tilladelse til en  

 opdeling  

 af fonden i 2 afdelinger.
SKATs vurdering I det omfang der  

 er oprettet en selvstændig afdeling i fonden, som alene skal varetage  

 ikke-familiemæssige formål og gaven ydes direkte til denne afdelings bundne  

 kapital, er det SKATs vurdering, er det SKATs vurdering, at fonden  

  

 ikke  

  

 vil blive skattepligtig heraf, jf.
TfS 1998, 105.Dep.
 Da der ikke er  

 tale om stiftelse af en ny fond, jf. at den oprindelige fond alene opdeles i  

 to  

 nye afdelinger, er det SKATs vurdering, at der ikke skal betales  

 kompenserende  

 afgift efter fondsbeskatningslovens § 3, stk. 3, jf. at der alene betales  

 afgift i det omfang gaven ydes til stiftelse af en familiefond.
 SKAT indstillede  

 derfor til Skatterådet, at spørgsmålet blev besvaret med et JA.
Forbehold Uddeling af den  

 bundne kapital med fondsmyndighedens samtykke indebærer, at der uddeles af  

 gaver, der i sin tid var skattefri, fordi de ikke skulle uddeles.
Uddelingen  

 af  

 den bundne kapital indebærer, at forudsætningen for skattefrihed ikke længere  

 er til stede.
 Udgangspunktet i  

 henhold til fondens fundats er at fondens grundkapital stedse skal forblive  

 urørlig.
Af fundatsens §  

 9 fremgår dog, at "fondens bestyrelse  

  

 er berettiget  

  

 til - når der  

 er forløbet mere end 10 år fra fondens stiftelse - til at anvende beløb af  

 fondens grundkapital, men kun når bestyrelsens beslutning er énstemmeig, og  

 kun  

 i særlige tilfælde." Det kan således  

 konstateres, fondens bestyrelse er berettiget, men ikke forpligtet til at  

 uddele af fondens grundkapital.
 Såfremt det at  

 vedtægterne fremgik, at fondens bestyrelse, når der var forløbet 10 år skulle  

 påbegynde uddelingen af fondens grundkapital, eksempelvis med henblik på  

 opløsning af fondens over en årrække, er det SKATs vurdering, at gaven skulle  

 medregnes ved opgørelsen af fonden skattepligtige indkomst, idet gaven -  

 uanset  

 at den formelt blev tillagt grundkapitalen, reelt ville skulle uddeles.
 I det konkrete  

 tilfælde, er fondens bestyrelse imidlertid blot  

  

 berettiget  

  

 til at  

 foretaget uddelinger af grundkapitalen, efter en nærmere angiven årrække, men  

 ikke forpligtet.
 Det er derfor  

 SKATs vurdering, at i det omfang gaven tillægges fondens bundne kapital, er  

 der  

 ikke tale om midler, som skal uddeles.
 SKAT skal dog  

 gøre opmærksom på, at i fald fondens bestyrelse på et givent tidspunkt rent  

 faktisk uddeler af den bundne kapital, da skal den del af kapitalen, som  

 uddeles, indtægtsføres og beskattes.
Skatterådets afgørelse og begrundelse Skatterådet har  

 tiltrådt SKATs indstilling med den af SKAT anførte begrundelse.
