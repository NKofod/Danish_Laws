Betænkning afgivet af Skatteudvalget den  

 2. maj 2002 Betænkning over Forslag til lov om ændring af  

 merværdiafgiftsloven (Forhøjelse af momsregistreringsgrænsen,  

 momsfritagelse  

 for almenvelgørende foreninger, lempelser i reglerne om  

 momsafregning m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 18. marts 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Høring Den del af lovforslaget, som vedrører  

 momsfritagelsen for velgørende og almennyttige foreninger, har inden  

 fremsættelsen været sendt i høring.
Høringssvarene  

 i hovedtræk og skatteministerens bemærkninger hertil  

 fremgår af lovforslagets bemærkninger.
Lovforslaget i sin helhed blev sendt i høring efter  

 fremsættelsen.
Den 15. marts 2002 sendte skatteministeren  

 høringssvarene samt resumé heraf til Skatteudvalget.
Den 19.  

 april 2002 sendte skatteministeren et høringsnotat til Skatteudvalget.  

 Høringsnotatet gengiver høringssvarene i hovedtræk samt  

 skatteministerens kommentar hertil.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejderbevægelsens Erhvervsråd, Danmarks Idræts-Forbund, DGI og Landboforeningerne, Landbrugsraadet og Dansk  

 Familielandbrug.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Landboforeningerne, Landbrugsraadet og Dansk  

 Familielandbrug mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 4 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, DF, KF og KRF)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme for de stillede ændringsforslag.
SF kan støtte enkeltelementer i lovforslaget.
Det  

 gælder f.eks. en momsfritagelse for almenvelgørende og  

 almennyttige foreninger.
SF ville også godt overveje forslaget om en  

 forhøjelse af momsregistreringsgrænsen fra 20.000 kr. til 50.000  

 kr.
Derimod er SF imod de andre dele af lovforslaget, og da det er et samlet  

 forslag, afviser SF lovforslaget.
Et andet mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Et tredje mindretal (EL) indstiller lovforslaget  

 til forkastelse ved 3. behandling.
Mindretallet vil stemme imod de  

 stillede ændringsforslag.
Enhedslisten bemærker, at dette lovforslag er et led  

 i den byge af forslag, der betyder skattelettelser til erhvervslivet, og som  

 åbner op for nye muligheder for skattefiflerier.
Det er en del af den  

 såkaldte konkurrenceevnepakke.
Lovforslaget koster ifølge regeringens egne tal 1,6  

 mia. kr. i finansåret 2002. På lidt længere sigt forventer  

 regeringen, at tabet vil være ca. 184 mio. kr. pr. år.
Regeringen  

 indrømmer, at beregningerne er meget usikre, og må også  

 erkende, at forlængede kreditfrister på i gennemsnit 45 dage pr.  

 måned for erhvervslivet ikke bare giver et rentetab, men også vil  

 øge risikoen for reelle tab for Told og Skat.
Regeringen forsøger at blande de her forslag sammen  

 med forslag, der skulle gøre det lettere at drive forening i Danmark  

 og give bedre vilkår til de honorære konsuler.
Det sidste har  

 Enhedslisten ikke nogen sympati for, men Enhedslisten vil gerne gøre  

 det lettere at drive forening i Danmark, og Enhedslisten har stor respekt og  

 sympati for det store frivillige arbejde, der udføres i de foreninger.
 Umiddelbart mener Enhedslisten altså, at man  

 positivt skulle overveje at gennemføre en forhøjelse af  

 momsgrænsen alene for velgørende eller på anden måde  

 almennyttige foreninger, men i denne sammenhæng er Enhedslisten  

 nødt til at stemme imod det samlede lovforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, S,  

 DF, KF, SF og KRF):
Til § 1 1) Efter nr. 4 indsættes som nye numre:
» Nr. 2 og 3 bliver herefter nr. 1 og 2.
02. I § 49, stk. 2, nr. 2, som bliver nr. 1,  

 ændres »110.000«  

 til: »170.000«.« [Forhøjelse af momsregistreringsgrænsen for  

 blindes salg af varer og ydelser samt teknisk ændring] Til § 2 2) I stk. 5, 4. pkt., ændres »4. pkt.« til: »3.  

 pkt.« [Teknisk ændring] Bemærkninger Til nr. 1 Som konsekvens af, at det er foreslået, at  

 momsregistreringsgrænsen forhøjes fra 20.000 kr. til 50.000 kr.,  

 bliver lovens § 49, stk. 2, nr. 1, hvori det bestemmes, at  

 momsregistreringsgrænsen for salg i marketenderier og kantiner er  

 30.000 kr., overflødig.
 Det foreslås endvidere, at  

 momsregistreringsgrænsen for blindes salg af varer og ydelser  

 forhøjes fra 110.000 kr. til 170.000 kr.
Efter den gældende bestemmelse skal der ikke ske  

 registrering og betales moms af blindes salg af varer og ydelser, når  

 salget ikke overstiger 110.000 kr. årligt.
Bestemmelsen har hjemmel i  

 6. momsdirektivs bilag F, nr. 7, der giver medlemslandene mulighed for  

 fortsat at fritage blindes salg af varer og ydelser på de betingelser,  

 der var gældende i medlemslandet ved ikrafttrædelsen af 6.  

 momsmomsdirektiv.
Dog må afgiftsfritagelsen ikke medføre  

 konkurrencefordrejning af betydning.
Lovens omsætningsgrænse er fastsat under  

 hensyn til, at fritagelsen ikke må indebære en  

 konkurrencefordrejning af betydning.
Grænsen er imidlertid ikke  

 ændret siden 1986, og det foreslås, at grænsen  

 pristalsreguleres og forhøjes fra 110.000 kr. til 170.000 kr.
 Forhøjelsen af momsregistreringsgrænsen fra  

 110.000 kr. til 170.000 kr. skønnes at medføre et provenutab  

 for staten på ca. 1 mio. kr.
Til nr. 2 Der er tale om en teknisk ændring.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 137 Bilagsnr.
Titel 1 Henvendelse af 12/3-02 fra Danmarks Idræts-Forbund 2 Henvendelse af 12/3-02 fra Arbejderbevægelsens Erhvervsråd 3 Høringssvar samt resumé heraf, fra skatteministeren 4 Spm. 1 om ministerens kommentar til de indkomne høringssvar, til  

 skatteministeren 5 Henvendelse af 18/3-02 fra DGI 6 Spm. 2 om øget tab på debitorer som følge af  

 forøget kredittid, til skatteministeren 7 Spm. 3 om oversendelse af høringsnotat af hensyn til  

 lovbehandlingen, til skatteministeren 8 Svar på spm. 2 om øget tab på debitorer som  

 følge af forøget kredittid, fra skatteministeren 9 Svar på spm. 1 om ministerens kommentar til de indkomne  

 høringssvar, fra skatteministeren 10 Kommentar fra skatteministeren til henvendelse af 12/3-02 fra  

 Arbejderbevægelsens Erhvervsråd 11 Kommentar fra skatteministeren til henvendelse af 18/3-02 fra DGI 12 Kommentar fra skatteministeren til henvendelse af 12/3-02 fra Danmarks  

 Idræts-Forbund 13 Henvendelse af 19/4-02 fra Landboforeningerne, Landbrugsraadet og Dansk  

 Familielandbrug 14 Svar på spm. 3 om oversendelse af høringsnotat af hensyn til  

 lovbehandlingen, fra skatteministeren 15 Meddelelse om tidspunkt for betænkningsafgivelse og frist for  

 spørgsmål m.v.
