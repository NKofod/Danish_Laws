Bekendtgørelse om ydelse af  

 præmier for husdyr1) I medfør af § 1, stk. 1-4, § 4, stk. 1 og 5, § 22, stk. 2 og §§ 24  

 og 27 i lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999, fastsættes:
Kapitel 1 Indledende bestemmelser og definitioner § 1. Bestemmelserne i denne bekendtgørelse  

 vedrører ydelse af følgende præmier til kvæg- og  

 moderfårsproducenter i henhold til Det Europæiske  

 Fællesskabs forordninger:
 1)	Den særlige handyrpræmie for tyre og stude.
 2)	Slagtepræmie for tyre, stude, malkekøer,  

 ammekøer, kvier og kalve (slagtepræmie) og supplerende  

 tillæg til slagtepræmien for tyre og stude med en  

 slagtevægt på mindst 185 kg (supplerende slagtepræmie).
 3)	Præmie for levende ammekøer og kvier.
 4)	Præmie for levende moderfår.
 5)	Ekstensiveringspræmie som tillæg til den særlige  

 handyrpræmie for tyre og stude samt som tillæg til præmie  

 for levende ammekøer og kvier.
 § 2. Direktoratet for FødevareErhverv,  

 Kampmannsgade 3, 1780 København V, administrerer de i § 1 nævnte  

 præmieordninger.
Stk. 2. Plantedirektoratet, Skovbrynet 20, 2800 Lyngby,  

 kontrollerer overholdelsen af de i § 1 nævnte præmieordninger hos  

 producenterne.
Ligeledes kontrollerer Plantedirektoratet overholdelsen af de  

 i § 1 nævnte præmieordninger hos eksportører af levende  

 dyr til et andet medlemsland, jf. § 12.
 Stk. 3. Fødevaredirektoratet,  

 Mørkhøj Bygade 19, 2860 Søborg, kontrollerer sammen med  

 Klassificeringsudvalget for Kvæg og Får overholdelsen af de i § 1  

 nævnte præmieordninger på slagterierne.
 § 3. Ved et slagteri forstås i denne  

 bekendtgørelse eksportautoriserede slagterier samt godkendte  

 slagtesteder.
 Stk. 2. Ved et ansøgningsår forstås i  

 denne bekendtgørelse et kalenderår.
 Stk. 3. Ved et ugunstigt stillet landbrugsområde  

 forstås i denne bekendtgørelse de småøer, som er  

 nævnt i bekendtgørelse om tilskud til jordbrugere på visse  

 småøer.
 § 4. I forbindelse med overdragelse af en hel  

 bedrift skal producenter, der deltager i eller vil deltage i en eller flere  

 af de i §1 nævnte præmieordninger, underskrive en  

 producentskifteerklæring, der skal være Direktoratet for  

 FødevareErhverv i hænde senest ved udgangen af februar  

 måned det kalenderår, der følger efter  

 overdragelsesåret.
 Stk. 2. Overdrages en bedrift i sin helhed, kan parterne  

 ved overdragelsen vælge, om erhverver eller overdrager for  

 overdragelsesåret skal være den forpligtede og berettigede for  

 samtlige de ansøgninger om præmie i henhold til de i § 1  

 nævnte ordninger, som er aktuelle for overdrageren på  

 overdragelsestidspunktet.
 Stk. 3. Formularen til en producentskifteerklæring  

 fås ved henvendelse til direktoratet.
Kapitel 2 Generelle betingelser om identifikation og  

 besætningsregistre § 5. Kvæg, hvortil der søges om  

 præmie, jf. de i § 1 nævnte præmieordninger, skal  

 være entydigt mærket med CKR-øremærker og i  

 øvrigt identificerbart, jf. bestemmelserne i bekendtgørelse om  

 mærkning, registrering og flytning af kvæg, svin, får og  

 geder.
 Stk. 2. Besætningsregistre skal hos producenter  

 foreligge i form af udskrifter fra det Centrale Husdyrbrugsregister.
Stk. 3. Udskrifterne udskrives periodevist i forhold til  

 antallet af hændelser i den enkelte producents  

 kvægbesætning pr. ansøgningsår.
Udskrifterne er  

 gratis og fremsendes af Fødevareministeriet.
 Stk. 4. Producenter skal i staldregistreringsblokken  

 eller i tilsvarende edb-program føre alle hændelser i  

 besætningen senest 3 dage efter hændelsens indtræden.  

 Staldregistreringsblokken eller tilsvarende edb-program kan alene supplere  

 udskrifterne fra det Centrale Husdyrbrugsregister i perioden mellem seneste  

 udskrift og tidspunktet for en eventuel kontrol på bedriften.
 § 6. Moderfår, hvortil der søges om  

 præmie, jf. den i § 1 nævnte præmieordning, skal være  

 mærket samt indført i et besætningsregister, jf.  

 bestemmelserne i bekendtgørelse om mærkning, registrering og  

 flytning af kvæg, svin, får og geder.
 § 7. De i § 5, stk. 2 og § 6 nævnte  

 oplysninger skal opbevares i mindst 5 år regnet fra  

 ansøgningsårets udløb.
Kapitel 3 Beregning af antallet af malkekøer § 8. Beregning af det antal storkreaturer, som  

 producentens malkekøer svarer til, foretages på grundlag af  

 mælkekvoten pr. 31. marts i ansøgningsåret, set i forhold  

 til en gennemsnitlig mælkeydelse på 6.800 kg.
For  

 besætninger, der er med under ydelseskontrollen i perioden fra den 1.  

 oktober til og med den 30. september, og som har en højere godkendt  

 mælkeydelse end 6.800 kg, er beregningsgrundlaget ydelseskontrollens  

 resultat i det oktoberår, der afsluttes i ansøgningsåret.  

 Som grundlag for udbetaling af forskud kan anvendes en 12-måneders  

 periode, forskudt i forhold til oktoberåret med en reduktion af  

 mælkeydelsen på 5 pct.
 Stk. 2. For ansøgningsåret 2001-2004  

 foretages beregningen, jf. stk. 1, på grundlag af mælkekvoten pr.  

 1. april i det pågældende ansøgningsår.
Kapitel 4 Betingelser vedrørende foderarealer § 9. Foderarealer, der skal lægges til grund  

 for beregning af den særlige handyrpræmie for tyre og stude og  

 præmie for levende ammekøer og kvier, samt indgå i  

 beregning af ekstensiveringspræmien, skal anmeldes i  

 hektarstøtteansøgningen.
Stk. 2. Arealer med korn, proteinafgrøder og  

 oliefrø kan anmeldes som foderareal og lægges til grund for  

 beregning af den særlige handyrpræmie for tyre og stude og  

 præmie for levende ammekøer og kvier, hvis der ikke samtidig  

 søges om hektarstøtte eller anden EU-støtte for disse  

 arealer.
Arealer med sådanne afgrøder kan ikke indgå i  

 beregningen af ekstensiveringspræmien.
Stk. 3. Arealer, der er delvist dækket med  

 græs eller anden foderafgrøde, kan kun anmeldes som foderareal  

 for så vidt angår den del, der er dækket med  

 foderafgrøden, og forudsat at denne del mindst udgør et  

 sammenhængende areal på 0,30 ha.
Et areal på under 0,30 ha  

 kan dog anmeldes som foderareal, hvis arealet er afgrænset med varige  

 og faste skel.
 Stk. 4. Arealer langs vandløb og søer, som  

 i medfør af § 69, stk. 1, i lov om vandløb holdes som  

 dyrkningsfrie bræmmer, kan ikke medregnes som foderareal, medmindre  

 bræmmerne henligger som permanent græs.
 § 10. Anmeldte foderarealer skal være til  

 rådighed alene for producentens kvæg- eller fårehold i  

 mindst 3½ måned af en 7 måneders periode, som for  

 græsarealer begynder den 1. januar og for andre afgrøder senest  

 den 31. marts.
Stk. 2. For anmeldte foderarealer med græs skal den  

 i stk. 1 nævnte periode på 3½ måned mindst omfatte perioden  

 fra den 15. april til den 31. juli.
For anmeldte foderarealer med andre  

 afgrøder skal den nævnte periode mindst omfatte perioden fra den  

 15. april og til efter tidspunktet for foderafgrødens høst.
 § 11. Foderarealer, der skal lægges til  

 grund for beregningen af ekstensiveringspræmien, skal bestå af  

 mindst 50% græsareal, hvorved forstås arealer med græs  

 eller græsblandinger, som i hele året eller en del heraf  

 afgræsses af bedriftens kvæg eller får.
 Stk. 2. Anmeldte foderarealer, bortset fra de i stk. 1  

 nævnte græsarealer, skal udnyttes af producenten, enten ved at  

 bedriftens kvæg eller får afgræsser arealet eller ved at  

 arealets afgrøder høstes og bjærges.
 § 12. En producent, der har forpagtet et  

 foderareal eller indgået en aftale om ret til græsning af et  

 foderareal, kan anmelde et sådant areal som foderareal, hvis  

 forpagtningsaftalen eller aftalen om græsningsretten er indgået  

 skriftligt.
 Stk. 2. Har flere producenter i fællesskab  

 indgået en aftale om fælles udnyttelse af et foderareal, kan hver  

 enkelt producent uanset § 11, stk. 1, særskilt anmelde den del af  

 foderarealet, som aftalen giver ham ret til at udnytte, forudsat aftalen er  

 skriftlig.
Kapitel 5 Bestemmelser vedrørende den særlige  

 handyrpræmie for tyre og stude § 13. Den særlige handyrpræmie for  

 tyre og for stude i første og anden aldersgruppe opnås ved  

 producentens levering af dyret til slagtning på et slagteri beliggende  

 i Danmark, jf. § 15.
 Stk. 2. Den i stk. 1 nævnte præmie kan  

 også opnås ved levende forsendelse af dyret til et andet  

 medlemsland.
 Stk. 3. Producenter, der ønsker præmie ved  

 levende forsendelse til et andet medlemsland, skal til Direktoratet for  

 FødevareErhverv indsende en ansøgning, som skal være  

 direktoratet i hænde senest dagen før forsendelsesdagen.  

 Ansøgningsskemaer fås ved henvendelse i direktoratet.
Stk. 4. Uanset bestemmelserne i stk. 3 kan  

 ansøgning om en eller to præmier for tyre og stude omsat  

 på et slagtekvægsmarked, hvor embedsdyrlægen har mulighed  

 for at udstede kvægpas, indsendes til direktoratet samme dag, som  

 forsendelsen finder sted.
Direktoratet skal i disse tilfælde have  

 ansøgningen i hænde inden tidspunktet for udførelsen.
 Stk. 5. Medvirker en anden person end producenten som  

 afsender ved forsendelse af dyret til et andet medlemsland, jf. stk. 1, er  

 producentens mulighed for præmie afhængig af rigtigheden af de af  

 afsenderen afgivne erklæringer om forsendelsen.
 Stk. 6. Plantedirektoratet har adgang til at foretage  

 kontrol hos afsenderen, jf. stk. 5. Afsenderen skal opbevare de til  

 ordningens gennemførelse nødvendige dokumenter og fortegnelser  

 i mindst 5 år regnet fra udgangen af hvert  

 ansøgningsår.
 Stk. 7. For dyr, jf. stk. 1, der forsendes til et andet  

 medlemsland, skal ansøgeren drage omsorg for, at kvægpasset, der  

 følger dyr ved forsendelse til et andet medlemsland, oplyser, om der i  

 Danmark er søgt eller søges om den særlige  

 handyrpræmie for tyre og stude for dyret.
 § 14. Den særlige handyrpræmie for  

 tyre og stude kan søges for et ubegrænset antal handyr pr.  

 bedrift.
 Stk. 2. Overskrides det årlige nationale  

 præmieloft, sker der en nedsættelse af antallet af tyre og stude,  

 der kan opnå præmier, efter følgende  

 prioritering:
1)	Forholdsmæssig nedsættelse af antallet af præmier  

 til tyre og stude fra producenter, der i det pågældende  

 ansøgningsår har ansøgt om præmier for mere end 90  

 dyr pr. bedrift og aldersgruppe.
Der kan maksimalt ske en nedsættelse  

 af antallet af tyre og stude, der søges om præmie for, til  

 90.
 2)	En generel og forholdsmæssig nedsættelse af antallet af  

 præmier til tyre og stude fra alle producenter, der har søgt om  

 præmier i det pågældende  

 ansøgningsår.
Kapitel 6 Fælles betingelser for slagtepræmien og den  

 særlige handyrpræmie for tyre og stude § 15. Indberetning om stedfundne slagtninger  

 på slagterierne af de kategorier af kvæg, som kan være  

 omfattet af slagtepræmien og den særlige handyrpræmie for  

 tyre og stude, indsendes elektronisk for hver enkelt producent efter  

 anvisning til Direktoratet for FødevareErhverv.
Indberetningen skal  

 være direktoratet i hænde senest seks måneder efter hver  

 slagtning, dog aldrig senere end udgangen af februar måned det  

 efterfølgende kalenderår.
 Stk. 2. De modtagne indberetninger om stedfundne  

 slagtninger af de enkelte producenters dyr i hvert kalenderår betragtes  

 som en ansøgning om henholdsvis slagtepræmie og den  

 særlige handyrpræmie for tyre og stude for det  

 pågældende kalenderår, når direktoratet ved  

 krydskontrol med det Centrale Husdyrbrugsregister har konstateret, at  

 betingelserne for præmieudbetaling er overholdt.
 Stk. 3. Hvis en uges slagtninger er omfattet af to  

 kalenderår, skal der foretages særskilte indberetninger.
Stk. 4. Skal præmien udbetales til en anden  

 producent end den, hvorfra dyret leveres til slagtning, skal der anvendes en  

 producenterklæring.
Direktoratet giver nærmere anvisning herfor.  

 Erklæringen skal af slagteriet indsendes til direktoratet inden for de  

 i stk. 1 nævnte frister.
Formularen til en producenterklæring  

 fås ved henvendelse i direktoratet eller på slagteriet.
 Stk. 5. Producenterklæringen skal være  

 slagteriet i hænde inden fredagen i ugen efter slagtningen.
Stk. 6. Kontrol med dyrets køn samt slagtet  

 vægt for tyre, stude og kalve foretages på slagterier med  

 klassificering af Klassificeringsudvalget for Kvæg og Får.  

 På de øvrige slagterier foretages kontrollen hermed af  

 Veterinærkontrollen.
Kontrol med overholdelse af øvrige  

 bestemmelser, jf. stk. 1, foretages på slagterierne af  

 Veterinærkontrollen.
 Stk. 7. Slagterierne skal yde den nødvendige  

 bistand ved den kontrol, der foretages på slagterierne.
 Stk. 8. Slagterierne skal opbevare de til ordningernes  

 gennemførelse på slagterierne nødvendige dokumenter og  

 fortegnelser i mindst 5 år regnet fra udgangen af hvert enkelt  

 ansøgningsår.
 § 16. Producenter er for hvert  

 ansøgningsår tilmeldt henholdsvis slagtepræmieordningen og  

 ordningen om den særlige handyrpræmie for tyre og stude,  

 når Direktoratet for FødevareErhverv modtager indberetning om  

 det eller de første dyr, som producenten har fået slagtet i det  

 pågældende ansøgningsår.
 Stk. 2. Producenter, der ikke ønsker at være  

 tilmeldt ordningerne, kan på ethvert tidspunkt i et  

 ansøgningsår ved skriftlig henvendelse til direktoratet framelde  

 sig hver enkelt af ordningerne med virkning fra frameldingens modtagelse i  

 direktoratet og til udgangen af ansøgningsåret.
§ 17. En ansøgning om præmie ved  

 udførsel til tredjeland af dyr, omfattet af  

 slagtepræmieordningen og ordningen om den særlige  

 handyrpræmie for tyre og stude, skal være Direktoratet for  

 FødevareErhverv i hænde senest 6 måneder efter den dato,  

 hvor dyret forlod Fællesskabets toldområde.
Ingen  

 ansøgning kan dog modtages senere end udgangen af februar måned  

 i det følgende kalenderår, medmindre der foreligger  

 ekstraordinære omstændigheder.
 Stk. 2. Ansøgningsskemaer fås ved  

 henvendelse i direktoratet.
Kapitel 7 Bestemmelser om slagtepræmien og den supplerende  

 slagtepræmie § 18. Producenter, der søger om  

 slagtepræmie ved forsendelse af dyr til et andet medlemsland, skal  

 drage omsorg for, at attestation for slagtningen fremlægges for  

 Direktoratet for FødevareErhverv inden 6 måneder efter  

 tidspunktet for slagtningen i det andet medlemsland.
Ingen attestation kan  

 dog modtages senere end udgangen af februar måned det  

 efterfølgende kalenderår, medmindre der foreligger  

 ekstraordinære omstændigheder.
§ 19. Fra den i henhold til EU-reglerne fastsatte  

 årlige bevilling udbetales en supplerende slagtepræmie til tyre  

 og stude med en slagtevægt på mindst 185 kg, og som har  

 opnået slagtepræmie.
Den supplerende slagtepræmie kan  

 også opnås til dyr, der forsendes til et andet medlemsland eller  

 udføres til tredjeland.
Slagtevægten på 185 kg kan  

 dokumenteres ved bevis for slagtevægten fra det slagteri i et andet  

 medlemsland, hvor dyret er slagtet eller ved en konstateret levende  

 vægt for dyret på mindst 340 kg ved forsendelse eller  

 udførsel fra Danmark.
 Stk. 2. Den supplerende slagtepræmie udbetales i  

 år 2000 og fremover med følgende beløb og efter  

 følgende prioritering:
 1)	Tyre og stude, der ikke har opnået den særlige  

 handyrpræmie for tyre og stude det pågældende  

 ansøgningsår, opnår for ansøgningsåret 2002  

 og følgende ansøgningsår kr. 500,00 pr. opnået  

 slagtepræmie.
 2)	Samtlige tyre og stude, uanset om de har opnået den  

 særlige handyrpræmie for tyre og stude, efter ligelig fordeling  

 af den resterende del af bevillingen.
Kapitel 8 Bestemmelser om præmie for levende  

 ammekøer, kvier og moderfår § 20. Adgangen til at modtage præmie for  

 levende ammekøer og kvier er uafhængig af størrelsen af  

 producentens mælkekvote.
 § 21. Ansøgning om præmie for levende  

 ammekøer, kvier og moderfår indgives til Direktoratet for  

 FødevareErhverv på ansøgningsskemaer, som fås i  

 direktoratet.
 Stk. 2. En ansøgning om  

 moderfårspræmie skal mindst omfatte 10 moderfår, som skal  

 holdes i forpligtigelsesperioden.
Stk. 3. Ansøgningsperioden for ansøgning om  

 præmie for levende ammekøer og kvier begynder den 1. april og  

 udløber den 31. juli.
Ansøgningsperioden for ansøgning  

 om præmie for levende moderfår begynder den 1. marts og  

 udløber den 31. marts.
 Stk. 4. Moderfårsproducenter i ugunstigt stillede  

 landbrugsområder, der ansøger om tillægspræmie, skal  

 til direktoratet afgive en særskilt erklæring herom i forbindelse  

 med ansøgning om hektarstøtte.
 § 22. Producenter af moderfår, der er  

 berettiget til moderfårspræmie, opnår en supplerende  

 betaling for hvert moderfår.
 § 23. Ansøgning om tildeling af gratis  

 præmierettigheder for ammekøer, kvier og moderfår fra de  

 nationale reserver indgives til Direktoratet for FødevareErhverv  

 på ansøgningsskemaer, som kan rekvireres i direktoratet.
 Stk. 2. Ansøgningen skal være direktoratet i  

 hænde senest den 31. december for deltagelse i tildelingen af  

 præmierettigheder for det følgende kalenderår.
 Stk. 3. Der kan ikke indgives ansøgning i  

 kalenderåret 2002 om tildeling af gratis præmierettigheder for  

 ammekøer og kvier.
 Stk. 4. Tildeling af gratis præmierettigheder for  

 ammekøer, kvier og moderfår foretages efter følgende  

 prioritering, jf. dog stk. 5:
 1)	Ansøgere, hvis bedrift er beliggende i et ugunstigt stillet  

 landbrugsområde.
 2)	Ansøgere, der er fyldt 26 år senest den 31. december i  

 ansøgningsåret, idet unge ansøgere får tildelt  

 præmierettigheder først.
 3)	Øvrige ansøgere, der er fyldt 18 år senest den  

 31. december i ansøgningsåret, idet ældre ansøgere  

 får tildelt præmierettigheder først.
 4)	Aktie- og anpartsselskaber samt fonde efter en ligelig og  

 forholdsmæssig fordeling.
 Stk. 5. Ansøgere, som søger om mere end 25  

 præmierettigheder for ammekøer og kvier eller mere end 200  

 præmierettigheder for moderfår, prioriteres dog lavest for  

 så vidt angår den del af ansøgningen, der ligger udover  

 henholdsvis 25 og 200 præmierettigheder.
 § 24. Der skal i hvert ansøgningsår  

 ansøges om et antal præmier for ammekøer og kvier, der  

 ikke må ligge under 70 pct. af antallet af producentens samlede  

 præmierettigheder for det pågældende  

 ansøgningsår.
§ 25. Overdragelse af præmierettigheder skal  

 skriftligt meddeles Direktoratet for FødevareErhverv.
For at  

 overdragelsen kan få virkning for det pågældende  

 ansøgningsår, skal meddelelsen senest være direktoratet i  

 hænde, når producenten, der modtager præmierettighederne,  

 indgiver ansøgning, dog senest den 31. marts for  

 moderfårspræmierettigheder, og senest den 31. juli for  

 ammekopræmierettigheder.
Stk. 2. Ved permanent overdragelse af  

 præmierettigheder uden samtidig overdragelse af bedriften inddrages 10  

 pct. af de overdragne præmierettigheder til den nationale reserve.
Det  

 inddragne antal præmierettigheder rundes ned til nærmeste hele  

 antal præmierettigheder, dog minimum én præmierettighed  

 for moderfår.
 Stk. 3. Delvis overdragelse af præmierettigheder  

 til moderfår uden samtidig overdragelse af bedriften skal, idet der  

 ikke er noget mindstekrav for producenter med mindre end 20 rettigheder,  

  mindst omfatte:
 1)	5 rettigheder for producenter, som har mindst 20 og højst 99  

 rettigheder.
 2)	10 rettigheder for producenter, som har mindst 100  

 rettigheder.
 Stk. 4. Overdragelse af præmierettigheder for  

 ammekøer og kvier kan omfatte en enkelt præmierettighed.
Kapitel 9 Bestemmelser om ekstensiveringspræmien § 26. Producenter, der får udbetalt den  

 særlige handyrpræmie for tyre og stude eller præmie for  

 levende ammekøer og kvier, kan for samme ansøgningsår  

 opnå en ekstensiveringspræmie som et tillæg til hver  

 opnået præmie.
Stk. 2. I ansøgningsåret 2002 og de  

 følgende år er ekstensiveringspræmien på 40 euro ved  

 en belægningsgrad på 1,4 storkreatur pr. ha eller derover, men  

 ikke over 1,8 storkreatur pr. ha og 80 euro ved en belægningsgrad  

 på mindre end 1,4 storkreatur pr. ha § 27. Antallet af storkreaturer vedrørende  

 kvæg i besætningen opgøres på grundlag af  

 oplysninger i det Centrale Husdyrbrugsregister om varigheden af det enkelte  

 dyrs tilstedeværelse i besætningen i det pågældende  

 ansøgningsår.
Kapitel 10 Bestemmelser om overholdelse af miljøkrav § 28. Det er en betingelse for ydelse af de i § 1  

 nævnte kvægpræmier, at ansøgere, der i henhold til  

 lov om jordbrugets anvendelse af gødning og om plantedække, er  

 omfattet af pligten til at udarbejde og indsende gødningsregnskab, har  

 opfyldt denne forpligtelse for den planperiode, der udløber i det  

 kalenderår, hvor præmien optjenes.
 Stk. 2. Det er endvidere en betingelse for opnåelse  

 af de i stk. 1 nævnte præmier, at ansøgere omfattet af  

 pligten til at udarbejde og indsende gødningsregnskab, jf. stk.1, har  

 overholdt bestemmelserne om gødskning i § 5 i den i stk. 1  

 nævnte lov.
Stk. 3. Manglende overholdelse af stk.1 medfører  

 tilbageholdelse af kvægpræmierne.
Såfremt  

 gødningsregnskabet ikke er indsendt senest den 1. juni efter den  

 afsluttende planperiode, bortfalder præmierne.
 Stk. 4. Manglende overholdelse af stk. 2 medfører  

 en procentuel reduktion af kvægpræmierne svarende til det  

 procentuelle overforbrug af kvælstof, afrundet til nærmeste hele  

 procent.
 Stk. 5. Der sker dog ikke reduktion i henhold til stk. 4,  

 hvis den beregnede reduktion er mindre end et beløb svarende til den  

 særlige handyrpræmie for tyre og stude til én tyr det  

 pågældende ansøgningsår, eller hvis overforbruget af  

 kvælstof udgør højst 5 pct. efter afrunding.
 Stk. 6. Der kan ses bort fra reduktion ifølge stk.  

 3 og 4 i ekstraordinære tilfælde.
 § 29. Reduktioner i henhold til § 27, stk. 3 og 4,  

 skal beregnes på grundlag af det endelige præmiebeløb, som  

 ansøgeren er berettiget til, efter eventuelle reduktioner i henhold  

 til EU-reglerne.
Kapitel 11 Straffe- og ikrafttrædelsesbestemmelser § 30. Overtrædelse af § 13, stk. 6 og § 15,  

 stk. 1, 7 og 8 kan straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
§ 31. Direktoratet for FødevareErhvervs  

 afgørelser kan indbringes for ministeren for fødevarer,  

 landbrug og fiskeri inden 4 uger efter, at afgørelsen er meddelt den,  

 som afgørelsen vedrører.
Klagen skal sendes til  

 direktoratet.
 § 32. Bekendtgørelsen træder i kraft  

 den 1. marts 2002.
 Stk. 2. Bekendtgørelse nr. 995 af 6. december 2001  

 om ydelse af præmier til husdyr ophæves.
Ministeriet for Fødevarer, Landbrug og  

 Fiskeri, den 21. februar 2002 Mariann Fischer Boel /Lotte Linnet 1)   Bekendtgørelsen indeholder  

 bestemmelser, som er nødvendige for anvendelsen af følgende  

 forordninger:
 For oksekød: Rådets forordning (EF) nr. 1254/99 af 17. maj  

 1999 om den fælles markedsordning for oksekød med senere  

 ændringer.
 Kommissionens forordning (EF) nr. 2342/99 af 28. oktober 1999 om  

 gennemførelsesbestemmelser for Rådets forordning (EF) nr.  

 1254/99 om den fælles markedsordning for oksekød, for så  

 vidt angår præmieordningerne med senere ændringer.
 For fårekød: Rådets forordning (EF) nr. 2529/01 af 19.  

 december 2001 om den fælles markedsordning for fåre- og  

 gedekød.
 Kommissionens forordning (EØF) nr. 2550/01 af 21. december 2001 om  

 gennemførelsesbestemmelser til Rådets forordning (EF) nr.  

 2529/01 om den fælles markedsordning for fåre- og gedekød  

 for så vidt angår præmieordningerne og om ændring af  

 forordning 2419/01.
 Generelt: Rådets forordning (EØF) nr. 3508/92 af 27. november  

 1992 om et integreret system for forvaltning og kontrol af visse  

 EF-støtteordninger med senere ændringer.
 Kommissionens forordning (EØF) nr. 2419/01 af 11. december 2001 om  

 gennemførelsesbestemmelser for det integrerede system for forvaltning  

 og kontrol af visse EF-støtteordninger, der indførtes med  

 Rådets forordning (EØF) nr. 3508/92.
I bekendtgørelsen er medtaget visse bestemmelser fra  

 ovennævnte forordninger.
Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelse af  

 disse bestemmelser i bekendtgørelsen er således udelukkende  

 begrundet i praktiske hensyn og berører ikke de nævnte  

 forordningers umiddelbare gyldighed i Danmark.
