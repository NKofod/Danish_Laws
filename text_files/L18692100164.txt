DEKLARATION Idet Deres Majestæter Kongen af Sverige og Norge og Kongen af Danmark  

 ønsker at tydeliggøre bestemmelsen indeholdt i artikel VI i Handelstraktaten,  

 der er indgået den 2. november 1826 mellem kongerigerne Sverige og Norge på  

 den ene side og kongeriget Danmark på den anden side til gunst for  

 færgebådene (Faerjemansbåter) fra byerne Malmø, Helsingborg og Landscrona på  

 den ene side og København og Helsingør på den anden side, som sejler mellem  

 ovennævnte byer, med henblik på for fremtiden at undgå enhver tvist dels  

 vedrørende bæreevnen for de både, der kan falde ind under nævnte bestemmelse,  

 dels vedrørende omfanget af denne bestemmelse, er undertegnede overordentlige  

 gesandt og befuldmægtigede minister hos Hans Majestæt Kongen af Sverige og  

 Norge blevet bemyndiget til på sin Regerings vegne at erklære, at både fra  

 København og Helsingør med en bæreevne, der ikke overstiger 3 nye svenske  

 last eller 10 danske registertons vil være fritaget i havnene i Malmø.  

 Helsingborg og Landscrone for enhver havne- og tonnageafgift uanset navn  

 eller benævnelse, på den betingelse at samme undtagelse indrømmes både af  

 samme art fra byerne Malmø, Helsingborg og Landscrona i byerne København og  

 Helsingør.
 Enhver af de høje kontraherende parter forbeholder sig ret til at lade  

 ovennævnte både, der ankommer til dens havn, måle under anvendelse af den  

 metode og de tidspunkter, der er nærmere fastsat i de for begge parter  

 gældende love.
 Til bekræftelse heraf er denne deklaration, der er bestemt til at skulle  

 udveksles med en lignende deklaration fra Hans Exellence Frijs-Frijsenborg,  

 Konseilspræsident og Udenrigsminister hos Hans Majestæt Kongen af Danmark,  

 blevet afgivet og underskrevet af undertegnede.
 Udfærdiget i København, den 25. juni  

 1869.
