Videregivelse af fortrolige oplysninger-  

 særlig tavshedspligt I anledning af en konkret sag om uretmæssig  

 videregivelse af fortrolige oplysninger til en anden forvaltningsmyndighed  

 har  

 skatteministeren bedt SKAT, Hovedcentret, om at indskærpe reglerne på  

 området:
Den særlige tavshedspligt efter  

 skatteforvaltningslovens § 17 omfatter nu hele ministerområdets lovgivning og  

 ikke som hidtil kun skatteoplysninger.
Oplysninger omfattet af den særlige  

 tavshedspligt kan som hovedregel, dvs. når der foreligger en anmodning,  

 videregives til en anden forvaltningsmyndighed efter reglerne i  

 forvaltningslovens § 28.
 Hvis der - undtagelsesvis - ikke foreligger en  

 anmodning, skal den myndighed, der sidder inde med en fortrolig oplysning,  

 være  

 opmærksom på, at grundlaget for at vurdere udleveringsbehovet for en eventuel  

 modtagende forvaltningsmyndighed vil være usikkert.
Uopfordret videregivelse af oplysninger omfattet  

 af den særlige tavshedspligt kan eksempelvis ske, hvis der er en konkret  

 mistanke om en lovovertrædelse, og hvis oplysningens videregivelse må  

 forventes  

 at kunne medvirke til, at lovovertrædelsen konstateres og dermed berigtiges.  

 Endvidere kan lovbestemmelser, der tillægger andre forvaltningsmyndigheder en  

 særlig ret til at indhente fortrolige oplysninger hos SKAT, indgå i  

 vurderingen  

 af, om en fortrolig oplysning kan eller skal videregives uopfordret.
Der  

 henvises i øvrigt til Processuelle regler på SKATs område, afsnit M.3.2.2.
