Bekendtgørelse om anerkendelse af erhvervsmæssige kvalifikationer inden for implantation af transpondere i dyr af hestefamilien1) I medfør af § 4 a, stk. 1, § 14, stk. 3 og 4, og § 28, stk. 5, i dyreværnsloven, jf. lovbekendtgørelse nr. 1150 af 12. september 2015, fastsættes efter bemyndigelse i henhold til § 7, nr. 6, i bekendtgørelse nr. 511 af 23. april 2015 om Fødevarestyrelsens opgaver og beføjelser:
 § 1. Bekendtgørelsen finder anvendelse for enhver statsborger i et EU/EØS-land eller et land, som EU har indgået aftale med om anerkendelse af erhvervsmæssige kvalifikationer, og som ønsker at implantere transpondere i dyr af hestefamilien i Danmark.
 § 2. I denne bekendtgørelse gælder definitionerne i Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer.
 Stk. 2. Ved implantation af transpondere i dyr af hestefamilien forstås i denne bekendtgørelse implantationer omfattet af bekendtgørelse om identifikation af dyr af hestefamilien.
 § 3. Fødevarestyrelsen kan give en person omfattet af § 1 tilladelse til at implantere transpondere i dyr af hestefamilien, hvis personens erhvervsmæssige kvalifikationer kan anerkendes i medfør af lov om anerkendelse af visse uddannelses- og erhvervsmæssige kvalifikationer.
 Stk. 2. Inden aktiviteten påbegyndes, skal personen indgive skriftlig anmeldelse til Fødevarestyrelsen, der indeholder følgende oplysninger:
 1) Ansøgerens fulde navn.
 2) Ansøgerens bopælsadresse i hjemlandet.
 3) Ansøgerens eventuelle bopælsadresse/etableringsadresse i Danmark.
 4) Ansøgerens kontaktoplysninger, herunder telefonnummer og e-mailadresse.
 5) Dokumentation for ansøgerens nationalitet.
 6) Dokumentation for ansøgerens faglige titel og hvilken medlemsstat der har udstedt titlen.
 7) Dokumentation for ansøgerens forsikring med kontaktoplysninger på forsikringsselskab samt geografisk dækning.
 8) Attestation fra de kompetente myndigheder i etableringslandet om, at ansøgeren er lovligt etableret i landet til at implantere transpondere i dyr af hestefamilien.
 9) Attestation fra den kompetente myndighed i etableringslandet om, at ansøgeren ikke har fået permanent eller midlertidigt forbud eller lignende mod at implantere transpondere i dyr af hestefamilien.
 10) Bevis for erhvervsmæssige kvalifikationer.
 11) Bevis for, at ansøgeren erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år, hvis erhvervet eller uddannelsen ikke er lovreguleret i etableringslandet.
 § 4. Når Fødevarestyrelsen har modtaget en ansøgning om tilladelse efter § 3 og alle nødvendige dokumenter, sender styrelsen en kvittering til ansøgeren med oplysning om:
1) sagsbehandlingstiden, 2) at ansøgeren ikke må udføre opgaver som inseminør, før vedkommende har fået bekræftelse på ansøgningen fra Fødevarestyrelsen, og 3) klagemuligheder.
 § 5. Fødevarestyrelsen kan, ved en ansøgning om tilladelse efter § 3, kontrollere ansøgerens erhvervsmæssige kvalifikationer.
 Stk. 2. Hvis der er væsentlige forskel mellem ansøgerens erhvervsmæssige kvalifikationer og den uddannelse, der kræves i medfør af bekendtgørelse om identifikation af dyr af hestefamilien, og den forskel kan skade den offentlige sundhed samt dyrenes sundhed eller velfærd, og ikke kan opvejes af ansøgerens erhvervserfaring eller af viden, færdigheder og kompetencer, der er opnået gennem livlang læring, der er formelt attesteret af relevant organ, giver Fødevarestyrelsen ansøgeren mulighed for enten, at:
1) tage en egnethedsprøve for at bevise, at denne har erhvervet den manglende viden eller kompetence, eller 2) gennemgå en prøvetid, der ikke overstiger tre år, og som kan kræves at blive afsluttet med en bedømmelse.
 Stk. 3. Fødevarestyrelsen kan under overholdelse af proportionalitetsprincippet fastsætte nærmere krav til en eventuel prøvetid og egnethedsprøve.
 Stk. 4. Fødevarestyrelsen sikrer, at ansøgeren har mulighed for at aflægge egnethedsprøven seneste seks måneder efter afgørelsen om at underlægge ansøgeren en egnethedsprøve.
 § 6. Personer fra i de § 1 nævnte lande, som ønsker midlertidigt eller lejlighedsvist at foretage implantation af transpondere i dyr af hestefamilien i Danmark, skal inden aktiviteteten påbegyndes første gang, indgive skriftlig anmeldelse til Fødevarestyrelsen.
 Stk. 2. Anmeldelsen gælder for et år og skal fornyes for hvert efterfølgende år, tjenesteyderen agter midlertidigt eller lejlighedsvist at implantere transpondere i dyr af hestefamilien.
 Stk. 3. Anmeldelsen skal indeholde følgende oplysninger:
 1) Tjenesteyderens fulde navn.
 2) Tjenesteyderens bopælsadresse i hjemlandet.
 3) Tjenesteyderens eventuelle bopælsadresse i Danmark.
 4) Tjenesteyderens kontaktoplysninger, herunder telefonnummer og e-mailadresse.
 Stk. 4. Anmeldelsen skal ved første henvendelse, eller hvis der ved en fornyelse er tale om ændring af de oplysninger, der tidligere er givet, ledsages af følgende dokumenter:
 1) Dokumentation for tjenesteyderens nationalitet.
 2) Dokumentation for tjenesteyderens faglige titel og hvilken medlemsstat der har udstedt titlen.
 3) Dokumentation for tjenesteyderens forsikring med kontaktoplysninger på forsikringsselskab samt geografisk dækning.
 4) Attestation fra de kompetente myndigheder i etableringslandet om, at tjenesteyderen er lovligt etableret i landet til at implantere transpondere i dyr af hestefamilien.
 5) Attestation fra den kompetente myndighed i etableringslandet om, at tjenesteyderens ikke har fået permanent eller midlertidigt forbud eller lignende mod at implantere transpondere i dyr af hestefamilien.
 6) Bevis for erhvervsmæssige kvalifikationer.
 7) Bevis for, at tjenesteyderen erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år, hvis erhvervet eller uddannelsen ikke er lovreguleret i etableringslandet.
 § 7. Fødevarestyrelsen fører et offentligt register over personer, som er etablerede med henblik på at implantere transpondere i dyr af hestefamilien i et de i § 1 nævnte lande, og som har anmeldt til Fødevarestyrelsen, at de agter at midlertidigt eller lejlighedsvist at implantere transpondere i dyr af hestefamilien.
 Stk. 2. I registret optages oplysninger om anmeldernes navne, adresser og faglige titel.
 § 8. Tjenesteydere skal oplyse tjenestemodtageren om:
1) deres faglige titel, 2) navn og adresse på den kompetente tilsynsmyndighed i etableringslandet hvis virksomheden dér er omfattet af en godkendelsesordning, eller kontaktoplysninger på Fødevarestyrelsen, 3) eventuelt registreringsnummer eller identifikationskode i et offentligt register i etableringslandet, og 4) eventuelle forsikringer til dækning af erhvervsansvar.
 Stk. 2. Hvis tjenestemodtageren anmoder tjenesteyderen om det, skal denne oplyse om de regler, der gælder for udførelsen af erhvervet, og hvordan tjenestemodtageren får adgang hertil.
 § 9. Fødevarestyrelsen træffer afgørelse om tilladelse til at implantere transpondere i dyr af hestefamilien senest 4 uger efter modtagelse af ansøgningen og de dokumenter, der er nævnt i § 3, stk. 2.
Stk. 2. Fristen i stk. 1 kan forlænges én gang med én måned, hvis sagens kompleksitet berettiger det.
Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.
 Stk. 3. Ansøgeren, jf. § 3, må ikke udføre opgaver med implantation af transpondere i dyr af hestefamilien, før vedkommende er godkendt hertil af Fødevarestyrelsen.
Straf- og ikrafttrædelsesbestemmelser § 10.  Medmindre højere straf er forskyldt efter anden lovgivning, straffes med bøde eller fængsel indtil 4 måneder den, der overtræder § 6, § 8 eller § 9, stk. 3.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 11. Bekendtgørelsen træder i kraft den 1. januar 2016.
Fødevarestyrelsen , den 30. november 2015 P.D.V.
Per S.
Henriksen / Ida Krems 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-Tidende 2013, nr.
L 354, side 132, og dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, nr.
L 376, side 36.
