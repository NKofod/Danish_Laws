Bekendtgørelse om  

 lektorbedømmelse ved seminarier og centre for videregående  

 uddannelser, der uddanner håndarbejdslærere I medfør af § 10, stk. 3, i lov om uddannelse til  

 håndarbejdslærer, jf. lovbekendtgørelse nr. 798 af 3.  

 september 1996, fastsættes:
 § 1. Kvalifikationsbedømmelse af  

 seminarieadjunkter, der ønsker at overgå til ansættelse  

 som seminarielektor, foregår efter reglerne i §§ 2-4.
 Stk. 2. Ansøgning om lektorbedømmelse indsendes  

 af adjunkten via ansættelsesinstitutionen til et  

 bedømmelsesudvalg, jf. § 2, stk. 1 og 3.
§ 2. Undervisningsministeriet nedsætter for  

 hvert af håndarbejdslæreruddannelsens hovedområder  

 bedømmelsesudvalg af fagligt-pædagogisk kyndige personer.  

 Udvalgene har til opgave at foretage lektorbedømmelse af adjunkter,  

 der ansøger om lektorbedømmelse i et af uddannelsens  

 hovedområder.
Hovedområderne er:
 1)	Håndarbejds- og håndværksfag.
 2)	Kulturelle fag.
 3)	Samfunds-, forbruger- og økonomifag.
 4)	Pædagogiske fag.
Stk. 2. Lektorbedømmelsesudvalg efter stk. 1  

 nedsættes efter indstilling fra censorformandskabet for  

 håndarbejdslæreruddannelsen.
Hvert bedømmelsesudvalg  

 består af ét medlem (formand), der udpeges blandt  

 hovedområdets censorer, og ét medlem, der er ansat ved en  

 uddannelsesinstitution for lange eller mellemlange videregående  

 uddannelser.
Der udpeges en suppleant for hvert af de to medlemmer.
Stk. 3. Til bedømmelse af adjunkter, der ansøger  

 om lektorbedømmelse i andre uddannelsesopgaver end fag i  

 håndarbejdslæreruddannelsens hovedområder, jf. stk. 1,  

 kan Undervisningsministeriet nedsætte yderligere  

 bedømmelsesudvalg.
Der kan dog kun foretages lektorbedømmelse  

 på grundlag af uddannelsesopgaver, der er på mindst samme niveau  

 som håndarbejdslæreruddannelsen, og som indgår i en  

 uddannelse, som institutionen har Undervisningsministeriets godkendelse til  

 at udbyde.
Stk. 4. Hvert bedømmelsesudvalg efter stk. 3  

 består af ét medlem (formand), der er ansat ved en institution,  

 der uddanner håndarbejdslærere, og ét udefra kommende  

 medlem.
Der udpeges en suppleant for hvert af de to medlemmer.
Stk. 5. Udvalgene nedsættes for en periode af 4 år  

 ad gangen, sammenfaldende med beskikkelsesperioden for censorerne ved  

 håndarbejdslæreruddannelsen.
Udvalgene efter stk. 3 kan dog  

 nedsættes ad hoc.
Stk. 6. Når et udvalg træder i funktion,  

 tiltrædes det af yderligere ét medlem, udpeget af den  

 institution, hvor adjunkten er ansat.
Medlemmer af bestyrelsen, rektor eller  

 souschef for den institution, hvor adjunkten er ansat, kan ikke udpeges til  

 medlem af bedømmelsesudvalget eller deltage som udpeget efter  

 stk. 2 eller 4.
Stk. 7. I udvalgene kan kun indtræde lektorer eller  

 andre personer, der må anses for at være kvalificeret på  

 samme niveau som lektorer.
Ved sammensætning af  

 bedømmelsesudvalg skal det tilstræbes, at der er kendskab til  

 såvel håndarbejdslæreruddannelsen som  

 håndarbejdslæreres praksisfelt.
Stk. 8. Institutionen meddeler adjunkten udvalgets endelige  

 sammensætning, når medlemmet i henhold til stk. 6 er  

 udpeget.
Adjunkten kan inden for en frist på 8 kalenderdage over for  

 Undervisningsministeriet gøre indsigelse mod udvalgets  

 sammensætning.
Indsigelsen kan alene være begrundet i inhabilitet  

 hos et eller flere af medlemmerne.
Undervisningsministeriet træffer  

 herefter afgørelse i sagen.
§ 3. Adjunkten skal i sin ansøgning  

 om lektorbedømmelse beskrive og dokumentere sine kvalifikationer, jf.  

 stk. 2. Udvalget kan indhente en udtalelse om adjunktens faglige niveau,  

 undervisningsmæssige kvalifikationer og deltagelse i udviklingsarbejde  

 m.v. fra ansættelsesinstitutionen.
Udvalget kan med adjunktens samtykke  

 tillige indhente tilsvarende udtalelse fra tidligere ansættelsessteder.  

 I ansættelsesstedets udtalelse kan indgå tilkendegivelser af  

 faglig og pædagogisk art fra studerende og fra adjunktens kolleger.  

 Udvalget kan indkalde adjunkten til en samtale.
Udvalget kan efter  

 adjunktens ønske overvære adjunktens undervisning.
Stk. 2. Bedømmelsesudvalget giver en motiveret  

 helhedsvurdering af, om adjunkten må antages at kunne løse de  

 arbejdsopgaver, der påhviler lektorer ved institutioner, der uddanner  

 håndarbejdslærere.
Tyngden i vurderingen skal ligge på  

 adjunktens undervisningsmæssige kvalifikationer, herunder adjunktens  

 evne til at tilrettelægge undervisningsforløb og omsætte  

 og formidle faglig viden i relation til  

 håndarbejdslæreruddannelsen og håndarbejdslæreres  

 praksisfelt.
Adjunktens viden om og deltagelse i fagets udvikling samt  

 indsigt i fagets kontekst indgår ligeledes i bedømmelsen.  

 Herudover kan inddrages adjunktens varetagelse af særlige  

 undervisningsmæssige opgaver og generel formidling af fagområdet,  

 medvirken ved undervisning på efter- og videreuddannelsesniveau,  

 deltagelse i udviklingsarbejde på institutionen, herunder  

 forskningsprojekter i samarbejde med andre institutioner m.v.
 Stk. 3. Sker bedømmelsen i henhold til § 2,  

 stk. 3, finder bestemmelserne i stk. 1 og 2 tilsvarende  

 anvendelse.
Stk. 4. Senest 2 måneder og 2 uger efter, at adjunkten  

 har indgivet sin ansøgning om bedømmelse, sender formanden for  

 udvalget på udvalgets vegne et bedømmelsesudkast til adjunkten.  

 Hvis udvalget som grundlag for sin bedømmelse har inddraget andet  

 materiale end det af adjunkten indsendte, jf. stk. 1, skal adjunkten  

 gøres bekendt hermed.
Adjunkten kan inden for en frist på 8  

 kalenderdage fra modtagelsen af udkastet sende kommentarer til udkastet til  

 formanden for bedømmelsesudvalget.
Kommentarerne kan alene  

 vedrøre faktuelle uoverensstemmelser mellem  

 bedømmelsesgrundlaget og bedømmelsesudkastet.
 Stk. 5. Formanden for bedømmelsesudvalget meddeler  

 senest 3 måneder efter, at ansøgningen er indgivet, resultatet  

 af bedømmelsen til adjunkten og institutionen.
 § 4. Bedømmer et flertal af udvalget  

 adjunkten som kvalificeret til lektoransættelse, overgår  

 adjunkten til lektoransættelse ved udløbet af den midlertidige  

 adjunktansættelse.
 § 5. Ved direkte ansættelse som lektor af en  

 ansøger, der ikke i forvejen er lektorbedømt, skal der finde  

 lektorbedømmelse sted, jf. §§ 2 - 3.
 § 6. En positiv lektorbedømmelse  

 efter denne bekendtgørelse kvalificerer til lektoransættelse  

 enhver institution, der uddanner håndarbejdslærere.
 § 7. Klager over afgørelser truffet i  

 henhold til denne bekendtgørelse kan indbringes for  

 Undervisningsministeriet, når klagen vedrører retlige  

 spørgsmål.
 Stk. 2. Fristen for indgivelse af klage er 2 uger fra den dag,  

 afgørelsen er meddelt den pågældende, jf. dog § 2,  

 stk. 8, 2. pkt.
 § 8. Bekendtgørelsen træder i kraft  

 den 1. august 2000.
 Stk. 2. Lærere ved  

 håndarbejdslæreruddannelsen, der er ansat før den 1.  

 august 2000, kan dog anmode om lektorbedømmelse efter reglerne i  

 §§ 2 - 3.
