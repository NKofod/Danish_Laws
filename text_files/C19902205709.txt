(Til rektorerne for samtlige  

 gymnasieskoler og studenterkursus) I henhold til gymnasiebekendtgørelsens § 6,  

 studenterkursusbekendtgørelsens § 14 og gymnasiefagbekendtgørelsens §§ 32 og  

 35, stk. 2, fastsættes følgende bestemmelser:
Ekskursioner Ved ekskursioner forstås en- eller flerdages rejseaktiviteter for hele  

 hold.
Ekskursioner er undervisning, der foregår uden for skolen.
De kan indgå  

 som et led i undervisningen i alle fag: de er ikke obligatoriske i noget fag,  

 men indgår som et naturligt element i nogle fags undervisning, jf.  

 undervisningsvejledningerne.
Praktik Ved praktik forstås ophold på en virksomhed, en institution eller lignende  

 for en eller flere elever, som indgår i virksomhedens eller institutionens  

 arbejde.
Praktik er ikke obligatorisk i noget fag, men kan indgå som et naturligt  

 element i undervisningsforløb i nogle fag og i studievejledningen.
Gennem en  

 grundig forberedelse og efterbehandling skal der opnås et samspil mellem  

 teori og praksis.
Praktikkens form og indhold skal sikre, at eleverne  

 optræder i andre end de sædvanlige elevroller, og at de udfører meningsfulde  

 og så vidt muligt realistiske opgaver af praktisk art.
Temadage Ved temadage (studiedage) forstås tværfaglige aktiviteter og/eller  

 undervisning gennemført med andre organisations- og arbejdsformer.
 Temadage kan anvendes til tværfaglige aktiviteter på tværs af årgange,  

 linjer og klasser, bør være grundigt tilrettelagt i et samarbejde mellem  

 lærere og elever.
 Temadage afholdes inden for rammerne af et fælles tema som har en sådan  

 karakter, at der kan arbejdes fagligt og pædagogisk på et gymnasialt niveau.
Generelt For ekskursioner, praktik og temadage gælder følgende bestemmelser:
a.
Aktiviteten skal godkendes af rektor, og der skal forud for afholdelsen  

 foreligge et fagligt program, der er udformet så udførligt, at det kan danne  

 grundlag for rektors godkendelse.
Rektor skal inden godkendelsen sikre sig,  

 at aktiviteten kan indgå i opfyldelsen af de faglige krav og at den fuldt ud  

 modsvarer den normale undervisning, der falder væk.
b.
Det skal af holdets pensumindberetninger fremgå, hvorledes ekskursioner  

 og praktik indgår i pensum og i eksamensopgivelserne i de(t) relevante fag.
c.
Der skal normalt rejses med hele hold, og der kan kun rejses i de(t)  

 skoleår, hvor holdet undervises i de(t) pågældende fag.
Aktiviteterne samles  

 så vidt muligt i fælles periode(r) for hele skolen.
d.
Principielt deltager alle elever på holdet i ekskursioner og i  

 praktikophold.
For elever, som af helt særlige grunde ikke deltager i en  

 aktivitet, kan der i givet fald udarbejdes et særpensum i det omfang, stof  

 fra ekskursionen eller praktikken ikke kan opgives af de pågældende elever.
Ikrafttræden Cirkulæret træder i kraft den 1. juni 1990. Samtidig ophæves  

 cirkulæreskrivelse om ekskursioner, studierejser til udlandet og rejser i  

 øvrigt af 16. september 1983, RS 01-18, cirkulære om praktik i gymnasiet, på  

 studenterkursus og på kursus til højere forberedelseseksamen af 29. november  

 1985, RS 01-19, og vejledning vedrørende studiedage (studieuger) af 27.  

 januar 1984, RS 01-26.
 P.m.v.
 e.b.
