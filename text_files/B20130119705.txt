 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
§ 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v. foretages følgende ændringer:
1. I indledningen indsættes efter »2010,«: »som ændret ved lov nr. 356 af 9. april 2013« 2. § 2, stk. 1, nr. 2, affattes således:
»2) dokumentation for et godt arbejdsmiljø i form af et opnået anerkendt arbejdsmiljøcertifikat efter reglerne i kapitel 11 a i lov om arbejdsmiljø og regler udstedt i henhold hertil.« 3. § 3, stk. 1, affattes således:
»Produktionsenheder og juridiske enheder, der har opnået et anerkendt arbejdsmiljøcertifikat efter § 2, stk. 1, nr. 2, har ret til at få tildelt og offentliggjort en kronesmiley på Arbejdstilsynets hjemmeside.
Offentliggørelse er betinget af, at certificeringsorganet 1) har indsendt en kopi af certifikatet og eventuelle bilag hertil til Arbejdstilsynet, og 2) har oplyst Arbejdstilsynet om, at den certificerede virksomhed ønsker en kronesmiley offentliggjort på Arbejdstilsynets hjemmeside.« § 2 Stk. 1. Bekendtgørelsen træder i kraft den 1. november 2013.
 Stk. 2. For arbejdsmiljøcertifikater udstedt inden 1. november 2013, finder de hidtil gældende regler fortsat anvendelse.
