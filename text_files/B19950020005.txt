 I henhold til § 51, stk. 4, § 58, stk. 1, nr. 1, nr. 2, litra a og c og  

 nr. 3, § 59, stk. 4, § 60, stk. 2 og stk. 4, og § 73, stk. 4 i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995  

 fastsættes efter forhandling med Landsarbejdsrådet:
Beregning af supplerende dagpenge § 1.  Et medlem, der arbejder på nedsat tid, kan få  

 supplerende dagpenge, hvis medlemmet opfylder de almindelige betingelser for  

 at få dagpenge.
 Stk. 2.  Et fuldtidsforsikret medlem arbejder på nedsat  

 tid, når medlemmets ugentlige arbejdstid er af kortere varighed end fuld  

 sædvanlig ugentlig arbejdstid.
 Stk. 3.  Et fuldtidsforsikret medlem, der arbejder på  

 nedsat tid i et ansættelsesforhold med et opsigelsesvarsel, kan kun få  

 supplerende dagpenge, hvis medlemmet har afleveret en frigørelsesattest i  

 arbejdsløshedskassen.
 § 2.  Uger, hvori der kun skal ske fradrag for  

 bierhverv, er alene omfattet af bekendtgørelsens § 2, § 3, § 4, § 8, samt §  

 17.
 Stk. 2.  Ved bierhverv forstås beskæftigelse, som efter  

 sin art normalt ikke udbydes som hovedbeskæftigelse.
 Stk. 3.  Et medlem, der alene har fradrag for bierhverv,  

 kan få supplerende dagpenge med sin individuelle dagpengesats.
 § 3.  Et fuldtidsforsikret medlem kan få supplerende  

 dagpenge i en uge efter forholdet mellem medlemmets arbejdstid i ugen og fuld  

 sædvanlig ugentlig arbejdstid.
Stk. 2.  Et deltidsforsikret medlem kan få supplerende  

 dagpenge i en uge efter forholdet mellem medlemmets arbejdstid i ugen og den  

 gennemsnitlige ugentlige arbejdstid før ledigheden.
Den gennemsnitlige  

 ugentlige arbejdstid før ledigheden fastsættes som gennemsnittet af  

 beskæftigelsen i den periode, der danner grundlag for beregningen af  

 medlemmets dagpenge.
Foreligger der ikke en periode, der har kunnet danne  

 grundlag for en dagpengeberegning, fastsættes den gennemsnitlige ugentlige  

 arbejdstid til 15 timer.
 Stk. 3.  Ved ændring af forsikringskategori i løbet af  

 en uge regnes ændringen, i forbindelse med udbetaling af supplerende  

 dagpenge, fra starten af den efterfølgende uge.
 § 4.  Når et medlems faktiske arbejdstid i en uge ikke  

 eller kun vanskeligt kan kontrolleres ved arbejdsgiverens registreringer,  

 beregnes medlemmets arbejdstid i ugen ved omregning af nettoindtægten med den  

 til enhver tid gældende omregningssats.
 Stk. 2.  Medlemmets nettoindtægt ved omregning er  

 indtægten i ugen med fradrag af de dokumenterede nødvendige udgifter, der i  

 henhold til gældende skatteregler kan fradrages indtægten før  

 skatteberegning.
Stk. 3.  Hvis indtægten ikke er kendt på tidspunktet for  

 arbejdets udførelse, foretages et foreløbigt fradrag i dagpengene på baggrund  

 af det faktiske antal timer, der er medgået til arbejdets udførelse.
Når  

 indtægten kendes, skal der foretages omregning efter stk. 1 og stk. 2.
Stk. 4.  Hvis medlemmets arbejde ikke har medført  

 indtægter, foretages fradrag på baggrund af det faktiske antal timer, der er  

 medgået til arbejdets udførelse.
For fuldtidsforsikrede kan fradrag for hver  

 arbejdsdag maksimalt udgøre 7,4 timer.
For deltidsforsikrede kan fradraget  

 for hver arbejdsdag maksimalt udgøre 1/5 af den gennemsnitlige ugentlige  

 arbejdstid før ledigheden.
Tidsmæssig begrænsning i retten til  

 supplerende dagpenge § 5.  For et fuldtidsforsikret medlem, der enten har  

 arbejde på fast nedsat arbejdstid eller i turnusordning, bortfalder retten  

 til supplerende dagpenge, når medlemmet har fået supplerende dagpenge i  

 sammenlagt 52 uger inden for de sidste 70 uger, indtil medlemmet har haft 26  

 ugers arbejde med mere end 30 timer i hver uge inden for 12 måneder.
Stk. 2.  Et fuldtidsforsikret medlem er ikke omfattet af  

 tidsbegrænsningen i stk. 1, hvis medlemmet Stk. 3.  Et medlem anses, jf. stk. 2, nr. 1, for at  

 arbejde hos forskellige arbejdsgivere, hvis arbejdsgiveren kun forekommer een  

 gang inden for 13 uger.
 Stk. 4.  Arbejdsløshedskassen skal orientere  

 medlemmerne, forinden de mister retten til supplerende dagpenge i henhold til  

 stk. 1.
 Stk. 5.  Til et medlem, der har mistet retten til  

 supplerende dagpenge, kan der udbetales supplerende dagpenge, såfremt  

 beskæftigelsen i den pågældende uge ikke er omfattet af tidsbegrænsningen i  

 stk. 1.
 § 5 a.  Et medlem, der modtager dagpenge i delperiode  

 1 (arbejdsløshedsforsikringslovens § 55, stk. 1), og som er berettiget til at  

 modtage supplerende dagpenge efter den 18. juli 1994, er indtil udgangen af  

 1995 ikke omfattet af tidsbegrænsningen i § 5, stk. 1, hvis medlemmet, i de  

 65 uger der ligger forud for den 4. april 1994, har modtaget dagpenge eller  

 feriedagpenge i et omfang, der sammenlagt svarer til 30 uger.
 Stk. 2.  Indtil udgangen af 1995 indgår uger efter den  

 18. juli 1994, hvori et medlem i delperiode 1 arbejder 8 timer eller  

 herunder, ikke i opgørelsen efter § 5, stk. 1.
 § 5 b.  Et medlem, som i delperiode 2 erhverver ret  

 til ny delperiode 1, og som ikke har generhvervet retten til supplerende  

 dagpenge efter § 5, stk. 1, eller som indenfor 6 uger efter ret til ny  

 delperiode 1 er generhvervet falder for tidsbegrænsningen i § 5, stk. 1, kan  

 modtage supplerende dagpenge i højst tre måneder fra det tidspunkt, hvor  

 medlemmet har erhvervet ret til ny delperiode 1.
 Stk. 2.  Supplerende dagpenge efter stk. 1 kan kun  

 udbetales, hvis det over for arbejdsløshedskassen dokumenteres, at medlemmet  

 har opsagt sit arbejde på nedsat tid med kortest muligt varsel til fratræden  

 hurtigst muligt.
 § 6.  Et medlem, som har opsagt sit arbejde på nedsat  

 tid til fratræden på det tidspunkt, hvor retten til supplerende dagpenge  

 bortfalder, jf. § 5, stk. 1, men som af uforudsigelige og pludseligt opståede  

 årsager ikke når at få opbrugt retten til supplerende dagpenge før fratræden,  

 stilles, som om retten til supplerende dagpenge er bortfaldet, jf. § 5, stk.  

 1.
§ 7.  Når et deltidsforsikret medlem har fået  

 supplerende dagpenge i 13 uger inden for 12 måneder, og medlemmet i disse  

 uger efter aftale har arbejdet mindre end den gennemsnitlige ugentlige  

 arbejdstid før ledigheden, jf. § 3, stk. 2, men dog mindst 15 timer, kan  

 medlemmet ikke få supplerende dagpenge i efterfølgende uger, hvor medlemmet  

 har arbejdet mindst 15 timer.
Medlemmet kan igen få supplerende dagpenge, når  

 medlemmet har haft 13 ugers arbejde med mindst samme gennemsnitlige ugentlige  

 arbejdstid som før ledigheden.
 Stk. 2.  I 13-ugers-perioden indgår ikke uger, hvor  

 udbetalingen af supplerende dagpenge til medlemmet udelukkende skyldes  

 vejrlig eller hjemsendelse i forbindelse med materialemangel.
Stk. 3.  Et medlem, der arbejder periodevist, f.eks.  

 hver anden uge, skal have beregnet en gennemsnitlig ugentlig arbejdstid.
Hvis  

 medlemmets arbejdstid i en uge herefter udgør mindst 15 timer pr. uge, indgår  

 hver af disse uger i 13-ugers-perioden.
Belægning af dagpengekort § 8.  Et medlems dagpengekort for en uge belægges med  

 det faktiske antal timer, som medlemmet har arbejdet i ugen.
 Stk. 2.  Når et medlem for en uge får løn for flere  

 timer (løntimer), end medlemmet faktisk har arbejdet, belægges dagpengekortet  

 med antallet af løntimer.
 Stk. 3.  Udbetaling af løn (løntimer), der kan henføres  

 til andre beskæftigelsesperioder, er ikke omfattet af stk. 2.
 Stk. 4.  Inden for områder, hvor særlige forhold gør sig  

 gældende, kan der udarbejdes særlige retningslinier for belægningen af  

 dagpengekortet.
 § 9.  Et fuldtidsforsikret medlem, hvis faktiske  

 arbejdstid i en uge ikke eller kun vanskeligt kan kontrolleres ved  

 arbejdsgiverens registreringer, herunder hvis medlemmet er provisionslønnet,  

 uden at en skriftlig aftale med arbejdsgiveren fastlægger beskæftigelsens  

 tidsmæssige omfang, skal have dagpengekortet belagt med minimum 7,4 timer for  

 hver arbejdsdag, hvis kassen efter en vurdering af arbejdets art finder, at  

 medlemmet ikke kan anses for at have været ledig.
 Stk. 2.  Et deltidsforsikret medlem, hvis faktiske  

 arbejdstid i en uge ikke eller kun vanskeligt kan kontrolleres ved  

 arbejdsgiverens registreringer, herunder hvis medlemmet er provisionslønnet,  

 uden at en skriftlig aftale med arbejdsgiveren fastlægger beskæftigelsens  

 tidsmæssige omfang, skal have dagpengekortet for hver arbejdsdag belagt med  

 minimum et timetal, der svarer til 1/5 af den gennemsnitlige ugentlige  

 arbejdstid før ledigheden, jf. § 3, stk. 2, hvis kassen efter en vurdering af  

 arbejdets art finder, at medlemmet ikke kan anses for at have været ledig.
 Stk. 3.  Hvis et fuldtidsforsikret medlem godtgør, at  

 den daglige faktiske arbejdstid har været mindre end 7,4 timer, skal  

 dagpengekortet alene belægges med det omregnede timetal.
 Stk. 4.  Hvis et deltidsforsikret medlem godtgør, at den  

 daglige faktiske arbejdstid har været mindre end 1/5 af den ugentlige  

 arbejdstid før ledigheden, skal dagpengekortet alene belægges med det  

 omregnede timetal.
§ 10.  Et fuldtidsforsikret medlem skal have belagt  

 dagpengekortet med mindst 7,4 timer pr. dag (teknisk belægning), bl.a. når  

 medlemmet Stk. 2.  Et deltidsforsikret medlem skal have belagt  

 dagpengekortet i de i stk. 1 nævnte situationer for hver dag med et timetal,  

 der svarer til 1/5 af den gennemsnitlige ugentlige arbejdstid før ledigheden,  

 jf. § 3, stk. 2 (teknisk belægning).
 § 11.  Inden for områder, hvor der i henhold til en  

 overenskomst arbejdes mere end 5 dage pr. uge, kan der - såfremt  

 arbejdsløshedskassen kan godtgøre, at der er behov herfor - udarbejdes  

 særlige regler om belægning af dagpengekort samt mindsteudbetaling.
 § 12.  Et fuldtidsforsikret medlem, der holder egen  

 optjent ferie, ferie med feriedagpenge eller overgår til/udtræder af  

 efterlønsordningen, skal have dagpengekortet belagt med 7,4 timer pr. dag.
 Stk. 2.  Et deltidsforsikret medlems dagpengekort skal i  

 de i stk. 1, nævnte situationer belægges for hver dag med et timetal, der  

 svarer til 1/5 af den gennemsnitlige ugentlige arbejdstid før ledigheden, jf.  

 § 3, stk. 2.
 § 13.  Når et medlem er berettiget til en  

 dagpengegodtgørelse af arbejdsgiveren for 1. og 2. ledighedsdag, skal  

 dagpengekortet for 1. og 2. ledighedsdag belægges med 6,6 timer (teknisk  

 belægning).
 Stk. 2.  Når et medlem er berettiget til en  

 dagpengegodtgørelse fra arbejdsgiveren på grundlag af ledighed på 4 timer  

 eller derunder, skal dagpengekortet belægges med 3,3 timer.
 Stk. 3.  Et medlem, der har fået en dagpengegodtgørelse  

 fra arbejdsgiveren for 1. og 2. ledighedsdag, skal på dagpengekortet anføre  

 det antal timer, der er udbetalt dagpengegodtgørelse for, samt et  

 »G« ud for 1. og 2. ledighedsdag.
 § 14.  Et medlem, der er omfattet af en  

 arbejdsfordeling og har fået en dagpengegodtgørelse fra arbejdsgiveren for 1.  

 og 2. ledighedsdag, skal på dagpengekortet anføre et »B« ud for 1.  

 og 2. ledighedsdag, i forbindelse med at medlemmet begynder  

 arbejdsfordelingen.
Dagpengesats § 15.  Til et medlem, der arbejder på mindre end fuld  

 sædvanlig arbejdstid, reduceres medlemmets dagpenge med 1/2% pr.  

 arbejdstime/løntime, der overstiger 7,4 timer pr. uge.
Der sker dog kun en  

 reduktion i beløbet, såfremt det for fuldtidsforsikrede overstiger 80% af det  

 i arbejdsløshedsforsikringslovens § 47 nævnte beløb.
For deltidsforsikrede  

 sker der kun en reduktion, hvis beløbet overstiger 80% af det i  

 arbejdsløshedsforsikringslovens § 70 omhandlede beløb.
 Stk. 2.  Antallet af timer, der skal danne baggrund for  

 reduktionen, afrundes til det nærmeste hele timetal.
 § 16.  Et medlem, der alene har fradrag i dagpengene  

 for andet end beskæftigelse ved lønarbejde, kan få supplerende dagpenge med  

 sin individuelle dagpengesats.
Begrænsninger af dagpengeretten § 17.  Et fuldtidsforsikret medlem kan kun få  

 supplerende dagpenge, hvis medlemmets dagpenge i ugen udgør et beløb, der  

 mindst svarer til dagpenge for 7,4 timer.
 Stk. 2.  Et deltidsforsikret medlem kan kun få  

 supplerende dagpenge, hvis dagpengene i ugen mindst udgør et beløb svarende  

 til dagpenge for 1/5 af medlemmets gennemsnitlige ugentlige arbejdstid før  

 ledigheden.
 § 18.  En arbejdsløshedskasse må kun udbetale dagpenge  

 til et medlem for 1. og 2. ledighedsdag, når arbejdsgiverens forpligtelse til  

 at betale dagpengegodtgørelse er bortfaldet, og medlemmet i øvrigt opfylder  

 de almindelige betingelser for at få dagpenge.
Vejrlig eller materialemangel § 19.  Et medlem, der i henhold til en overenskomst  

 eller faglig kutyme hjemsendes på grund af vejrmæssige forhold eller  

 materialemangel, kan kun få dagpenge ved hjemsendelsen, hvis medlemmet ikke  

 har ret til løn eller arbejdsvederlag i hjemsendelsesperioden og  

 betingelserne i stk. 2 og 3, er opfyldt.
Stk. 2.  Medlemmet skal på dagpengekortet ud for hver af  

 de ledige dage anføre et »V«, hvis hjemsendelsen skyldes  

 vejrmæssige forhold, og et »M«, hvis hjemsendelsen skyldes  

 materialemangel.
Herudover skal medlemmet ud for hver af de ledige dage  

 påføre dagpengekortet det antal timer, som medlemmet eventuelt måtte have  

 arbejdet eller have fået udbetalt løn for som ventetid.
 Stk. 3.  Arbejdsgiveren eller den, som han har  

 bemyndiget dertil, skal attestere i rubrikken »arbejdsgiverens navn og  

 adresse« ud for hver af de ledige dage, der skyldes vejrlig eller  

 materialemangel, at der ikke har kunnet arbejdes på disse dage.
Arbejdsfordeling § 20.  Et medlem, der er omfattet af en  

 arbejdsfordeling, kan få supplerende dagpenge, hvis arbejdsfordelingen  

 opfylder følgende betingelser:
 Stk. 2.  Arbejdsmarkedsrådet kan i særlige tilfælde  

 godkende andre arbejdsfordelingsordninger end de i stk. 1, nr. 5, nævnte, når  

 parterne er enige herom, eller når en sådan ordning er aftalt ved kollektiv  

 overenskomst.
 Stk. 3.  Retten til supplerende dagpenge for de  

 medlemmer, der er omfattet af arbejdsfordelingen, bortfalder i en løbende  

 arbejdsfordeling, hvis der i perioden sker afskedigelser af samme årsag, som  

 har begrundet arbejdsfordelingen.
 § 21.  Arbejdsmarkedsrådets afgørelser efter § 20,  

 stk. 1, nr. 3, og stk. 2, kan ikke indbringes for anden myndighed.
 § 22.  Et medlem har pligt til at underrette  

 arbejdsløshedskassen, når betingelserne for at få supplerende dagpenge ikke  

 længere er opfyldt, jf. § 1, stk. 1.
Ikrafttrædelses- og overgangsbestemmelser § 23.  Bekendtgørelsen træder i kraft den 4. april  

 1995.
 Stk. 2.  Er en begrundet anmodning om at få fastlagt  

 særlige regler om belægning af dagpengekort og mindsteudbetaling, jf. § 11,  

 skriftligt forelagt direktoratet inden 1. november 1993, kan kassen, også  

 efter den 27. september 1993 og indtil direktoratets afgørelse foreligger,  

 fortsætte med at administrere i overensstemmelse med de hidtidige regler.
 Stk. 3.  Samtidig ophæves følgende bekendtgørelser:
 § 24.  Der udarbejdes en vejledning til  

 bekendtgørelsen.
