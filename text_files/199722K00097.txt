Nr LSF 97 Forslag til Lov om beskatning af visse pensionskapitaler m.v.  

 (pensionsafkastbeskatningsloven) Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 428 af 26/06/1998 Kapitel 1 Skattepligten § 1. Pligt til at betale skat efter denne lov påhviler 1) livsforsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed her i  

 landet, og livsforsikringsselskaber, der efter koncession i et land inden for  

 De Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. § 211 i lov om  

 forsikringsvirksomhed, 2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive forsikringsvirksomhed her i landet,  

 og forsikringsselskaber, der efter koncession i et land inden for De  

 Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver virksomhed  

 her i landet gennem en filial, jf. § 211 i lov om forsikringsvirksomhed, i  

 det omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab, 3) pensionskasser og pensionsfonde, 4) den sociale pensionsfond, 5) Arbejdsmarkedets Tillægspension, 6) Lønmodtagernes Dyrtidsfond 7) hjælpe- og understøttelsesfonde, der er godkendt efter  

 pensionsbeskatningslovens § 52, og andre hjælpe- og understøttelsesfonde med  

 pensionslignende formål, 8) kapitalpensionsfonde, der er godkendt efter pensionsbeskatningslovens §  

 12, 9) tontineordninger som nævnt i pensionsbeskatningslovens § 7, stk. 1, 2.  

 pkt., og 10) pengeinstitutter, der er hjemmehørende her i landet eller udøver  

 pengeinstitutvirksomhed her i landet gennem et fast driftssted, og som har  

 Finanstilsynets tilladelse til at drive pengeinstitutvirksomhed her i landet,  

 og kreditinstitutter, der efter tilladelse i et andet land inden for De  

 Europæiske Fællesskaber udøver pengeinstitutvirksomhed her i landet gennem en  

 filial, jf. lov om banker og sparekasser m.v. § 6 a, stk. 1-4, samt andre  

 institutioner, der har opnået godkendelse efter pensionsbeskatningslovens §§  

 11 A og 12, i det omfang pengeinstituttet m.v. udbyder puljeindlån omfattet  

 af § 2, stk. 2, eller § 8, stk. 1, nr. 3.
 Stk. 2. Skattepligten påhviler endvidere indehaverne af følgende  

 konti her i landet, for så vidt disse ikke er omfattet af § 2, stk. 2, eller  

 § 8, stk. 1, nr. 3:
 1) Pensionsopsparingskonti efter pensionsbeskatningslovens §§ 12 eller 13.
 2) Rateopsparingskonti efter pensionsbeskatningslovens § 11 A.
 3) Selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der er oprettet før den 2. juni  

 1998.
 4) Indekskonti efter pensionsbeskatningslovens § 15.
 5) Konti efter pensionsbeskatningslovens § 42.
Kapitel 2 Skat af afkast af fordringer m.v. og fast ejendom § 2. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 26 pct. af alle former for formueafkast, der ikke er undtaget efter  

 stk. 3, jf. dog §§ 3, 9 og 12, herunder 1) renteindtægter af obligationer, konvertible obligationer, pantebreve og  

 andre fordringer, 2) gevinst eller tab på de i nr. 1 nævnte værdipapirer bortset fra  

 konvertible obligationer, 3) gevinst eller tab på finansielle kontrakter omfattet af  

 kursgevinstloven, 4) udbytter samt gevinst eller tab på investeringsbeviser i udloddende  

 investeringsforeninger efter ligningslovens § 16 C, stk. 1, der udsteder  

 omsættelige beviser for medlemmernes indskud, jf. dog stk. 3, nr. 7, 5) gevinst eller tab på værdipapirer i fremmed valuta samt øvrige  

 valutakursgevinster og -tab vedrørende afkast, der er skattepligtigt efter  

 reglerne i dette kapitel, 6) gevinst og tab på gæld, idet kursgevinstlovens § 7, stk. 1, 1. pkt., og  

 stk. 2, og kursgevinstlovens § 8 dog finder tilsvarende anvendelse, 7) overskud eller underskud ved drift af fast ejendom samt gevinst eller  

 tab på fast ejendom, jf. dog stk. 3, nr. 12-15, og 8) overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt gevinst og tab ved afhændelse  

 heraf.
Stk. 2. Ved opgørelsen af den skattepligtige rente af kontantkonti  

 efter § 1, stk. 2, nr. 1-3, der tilskrives på grundlag af afkastet af  

 værdipapirer, som er udskilt fra øvrige værdipapirer tilhørende banken,  

 sparekassen eller andelskassen (pengeinstituttet), skal hele det årlige  

 afkast af værdipapirer som nævnt i stk. 1 og §§ 3, 9 og 12 medregnes.
Såfremt  

 der ved en sådan kontos ophævelse er gevinst eller tab i forhold til  

 indeståendet, skal denne forskel medregnes til beskatningsgrundlaget.
Stk. 3. Ved opgørelsen af beskatningsgrundlaget medregnes ikke 1) renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond, Danmarks  

 Skibskreditfond og Kreditforeningen af Kommuner i Danmark, 2) udbytte af aktier, anparter, andelsbeviser og investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (akkumulerende investeringsforeninger), 3) gevinst eller tab på de i nr. 1 og 2 nævnte værdipapirer samt  

 konvertible obligationer, jf. aktieselskabslovens § 41 og  

 anpartsselskabslovens § 25, 4) gevinst eller tab på tegningsretter og andre rettigheder omfattet af  

 aktieavancebeskatningsloven til de i nr. 2 nævnte værdipapirer samt  

 konvertible obligationer, 5) tab på kontrakter, der indeholder ret eller pligt til at afstå og er  

 baseret på enten et aktieindeks, de i nr. 2 eller 7 nævnte værdipapirer eller  

 konvertible obligationer, bortset fra de tab, der kan fradrages efter § 13,  

 stk. 4, 6) gevinst eller tab ved udlodning af likvidationsprovenu fra  

 aktieselskaber, anpartsselskaber og andelsselskaber, 7) en efter reglerne i dette kapitel skattefri del af udbytter og gevinst  

 eller tab på investeringsbeviser i udloddende investeringsforeninger efter  

 ligningslovens § 16 C, stk. 1, der udsteder omsættelige beviser for  

 medlemmernes indskud, jf. § 4, 8) renter af kontantkonti efter § 1, stk. 2, nr. 1-3, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, der er  

 skattefrit efter reglerne i dette kapitel, 9) valutakursgevinst og -tab vedrørende afkast, der er skattefrit efter  

 reglerne i dette kapitel, 10) tab på fordringer i koncernforbundne selskaber, jf. kursgevinstlovens  

 § 4, stk. 2, idet det ikkefradragsberettigede tab opgøres på grundlag af  

 valutakurserne på tidspunktet for fordringens erhvervelse uden hensyn til  

 ændringer i valutakurserne, 11) tab på en fordring, såfremt renteindtægter af fordringen eller  

 gevinster på fordringen omfattet af denne lov som følge af en  

 dobbeltbeskatningsoverenskomst ikke skal medregnes ved opgørelsen af  

 beskatningsgrundlaget, 12) formueafkast af fast ejendom, hvis den skattepligtige før den 12.  

 marts 1986 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme samt  

 formueafkast af bygninger opført af den skattepligtige, hvis skriftlig aftale  

 om byggeriet er indgået før den nævnte dato, 13) formueafkast af fast ejendom, som en skattepligtig erhverver fra en  

 anden skattepligtig i forbindelse med opløsning af eller udtræden fra et  

 sameje, hvis samejet er indgået ved skriftlig aftale før den 12. marts 1986, 14) formueafkast af nyopført fast ejendom samt formueafkast af ejendom  

 efter de hidtil gældende regler i § 3 b, stk. 1, nr. 2, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, hvis den skattepligtige har påbegyndt byggeriet i perioden  

 1. januar 1993 til og med den 31. december 1994 og færdiggjort det senest den  

 31. december 1997, samt af formueafkast af ombygnings- og forbedringsudgifter  

 vedrørende disse ejendomme, 15) formueafkast af fast ejendom, hvis den skattepligtige før den 2. juni  

 1998 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme, formueafkast  

 af bygninger opført af den skattepligtige, hvis skriftlig aftale om byggeriet  

 er indgået før den nævnte dato, samt af ombygnings- og forbedringsudgifter  

 vedrørende disse bygninger, alt for så vidt betingelserne for  

 realrenteafgiftsfrihed er opfyldt ved udgangen af afgiftsåret 1998, jf. de  

 hidtil gældende regler i § 3 b i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer.
§ 3. Formueafkast som nævnt i § 2, stk. 3, nr. 2-6, af aktier,  

 anparter, andelsbeviser, investeringsbeviser i investeringsforeninger, der  

 ikke er udloddende investeringsforeninger efter ligningslovens § 16 C, stk.  

 1, (akkumulerende investeringsforeninger) og konvertible obligationer  

 medregnes ved opgørelsen af beskatningsgrundlaget, når selskabet er eller har  

 været hjemmehørende i udlandet, på Færøerne eller i Grønland, herunder efter  

 bestemmelserne i en dobbeltbeskatningsoverenskomst, hvis det må antages, at 1) virksomheden i selskabet overvejende har været af finansiel karakter og 2) det samlede afkast heraf er beskattet væsentligt lavere end efter  

 danske beskatningsregler.
Stk. 2. Stk. 1 finder tilsvarende anvendelse, når selskabet m.v. i  

 væsentligt omfang direkte eller indirekte ejer eller har ejet aktier i  

 selskaber m.v., der er eller har været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, at 1) virksomheden i det sidstnævnte selskab m.v. overvejende har været af  

 finansiel karakter, 2) det samlede afkast heraf er beskattet væsentligt lavere end efter  

 danske regler og 3) eventuelle udbytter fra det sidstnævnte selskab m.v. samlet beskattes  

 med en procentsats, der er væsentligt lavere end den i selskabsskattelovens §  

 17, stk. 1, nævnte.
 Stk. 3. Hvis et selskab har indgået aftale om skattesats eller  

 beskatningsgrundlag med skattemyndighederne i den stat, hvor selskabet er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor ejerne af kapitalandele i selskabet er  

 hjemmehørende, anses betingelserne i stk. 1, nr. 2, og stk. 2, nr. 2, for  

 opfyldte.
§ 4. Hvis en udloddende investeringsforening, jf. ligningslovens §  

 16 C, stk. 1, ifølge sine vedtægter højst må foretage anbringelser i  

 kontanter samt anbringelser på sikret basis i aktiver som nævnt i § 2, stk.  

 1, nr. 3, og i kontanter i tilknytning hertil inden for en samlet ramme på 25  

 pct. af foreningens øvrige aktivmasse og i øvrigt ikke må anbringe dele af  

 aktivmassen i andre aktiver som nævnt i § 2, stk. 1, eller § 3 bortset fra  

 foreningens administrationsbygning, er gevinst eller tab skattefri efter  

 reglerne i dette kapitel.
Anbringelse på anfordringskonto sidestilles med  

 kontanter.
Udbytte anses fortrinsvis for at hidrøre fra afkastet fra  

 foreningens aktiver som nævnt i § 2, stk. 1. Denne del af udbyttet er  

 omfattet af bestemmelsen i § 2, stk. 1, nr. 4. Den resterende del er  

 skattefri efter reglerne i dette kapitel.
Stk. 2. Hvis en udloddende investeringsforenings anbringelse af  

 aktivmassen overskrider eller ifølge vedtægterne må overskride en af de i  

 stk. 1 anførte grænser og det ved overskridelse af den i stk. 1, 1. pkt.,  

 nævnte grænse på 25 pct. sker i mere end fem på hinanden følgende bankdage,  

 er udbytter og kursgevinst eller -tab omfattet af § 2, stk. 1, nr. 4. Der ses  

 dog bort fra overskridelser af den i stk. 1, 1. pkt., nævnte grænse på 25  

 pct. inden for en periode på en måned efter tegningsperiodens udløb i henhold  

 til prospektet i forbindelse med nyetablering af investeringsforeningen, og  

 der ses bort fra overskridelser af den i stk. 1, 1. pkt., nævnte grænse på 25  

 pct., hvis det godtgøres, at overskridelsen ikke kan tilregnes  

 investeringsforeningen som forsætlig eller uagtsom.
Udbytte anses for  

 fortrinsvis at hidrøre fra afkastet af foreningens aktiver som nævnt i § 2,  

 stk. 1, eller § 3. Denne del af udbyttet er omfattet af bestemmelsen i § 2,  

 stk. 1, nr. 4. Den resterende del er skattefri efter reglerne i dette  

 kapitel.
 Stk. 3. Ved opgørelserne efter stk. 1 og 2 medregnes aktiver som  

 nævnt i § 2, stk. 1, nr. 3, med værdien af de underliggende aktiver.
 Stk. 4. Ved anbringelser på sikret basis i aktiver som nævnt i §  

 2, stk. 1, nr. 3, og i kontanter i tilknytning hertil forstås anbringelser i  

 de pågældende aktiver, der overholder reglerne i Finanstilsynets  

 bekendtgørelse om investeringsforeningers adgang til at anbringe midler i  

 finansielle instrumenter samt at indgå terminsforretninger.
§ 5. De i indkomståret påløbne renteudgifter fradrages ved  

 opgørelsen af beskatningsgrundlaget.
Rente af skattebeløb efter denne lov  

 henføres dog til betalingsåret.
Renteudgifter efter § 28 kan ikke fradrages  

 ved opgørelsen af beskatningsgrundlaget.
Det samme gælder renteudgifter, der  

 efter ligningslovens § 17 A ikke kan fradrages ved opgørelsen af  

 skattepligtig indkomst.
 § 6. Et livsforsikringsselskab eller en pensionskasse, der i  

 genforsikring har givet en hensættelse, som ikke er deponeret fuldt ud, skal  

 i sit beskatningsgrundlag medregne et beløb, der beregnes som afkastprocenten  

 efter § 16, stk. 2, af indkomstårets gennemsnitlige ikke deponerede  

 hensættelse.
Stk. 2. Et livsforsikringsselskab, der i genforsikring har  

 modtaget en hensættelse, som ikke er deponeret fuldt ud, kan i sit  

 beskatningsgrundlag fradrage bonus og teknisk rente vedrørende den ikke  

 deponerede hensættelse.
Der kan dog højst fradrages et beløb beregnet efter  

 stk. 1.
 Stk. 3. Som teknisk rente anvendes grundlagsrenten af  

 indkomstårets gennemsnitlige ikke deponerede hensættelse.
 Stk. 4. Depotrenter kan ikke fradrages i beskatningsgrundlaget hos  

 det afgivende selskab og skal ikke medregnes i det modtagende selskabs  

 beskatningsgrundlag.
 Stk. 5. Bonus og teknisk rente skal ikke medregnes til det  

 afgivende selskabs beskatningsgrundlag.
 § 7. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 livsforsikringshensættelser eller pensionshensættelser med tillæg af en  

 forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af indkomståret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt, bortset fra hensættelser  

 vedrørende livrenter uden ret til bonus tegnet før den 1. maj 1982.  

 Beskatningsgrundlaget efter §§ 2-6 nedsættes med den procentdel, der svarer  

 til forholdet mellem de i 1. pkt. nævnte hensættelser og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. De i stk. 1 nævnte hensættelser opgøres ved udgangen af  

 hvert af indkomstårene.
Ved opgørelsen fratrækkes en eventuel statsgaranti  

 eller tilsagn om statslig underskudsdækning.
Endvidere bortses fra  

 hensættelser vedrørende overtagen genforsikring og fra depoter, der modsvarer  

 hensættelser vedrørende forsikringer afgivet i genforsikring.
Stk. 3. For medlemmer af pensionskasser, hvor pensionsordningen  

 ikke er tarifmæssigt opbygget, og hvor pensionsudbetalingen endnu ikke er  

 påbegyndt, fordeles den del af hensættelserne, der er fritaget efter stk. 1,  

 på grundlag af nutidsværdien af det tilsagn, der er afgivet over for det  

 enkelte medlem.
Nutidsværdien ganges med forholdet mellem det antal år, den  

 pågældende har været medlem af pensionskassen ved udgangen af 1982, og det  

 antal år, den pågældende har været medlem af pensionskassen, når  

 pensionsudbetaling normalt skal påbegyndes.
Pensionskassen kan i stedet vælge  

 at fordele hensættelserne på grundlag af nutidsværdien af det enkelte medlems  

 pensionstilsagn med fradrag af nutidsværdien af fremtidige ordinære bidrag,  

 dog mindst nutidsværdien af de indbetalte ordinære bidrag for medlemmet med  

 fradrag af risikopræmie.
Stk. 4. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er nævnt i  

 § 36.22.11. på finansloven for 1995, fritages den del af  

 beskatningsgrundlaget, der svarer til forholdet mellem værdien af formuen ved  

 udgangen af 1982 og ved udgangen af indkomståret.
Værdien af formuen ved  

 udgangen af 1982 nedsættes med 4 pct. årligt af det oprindelige beløb.  

 Værdien af formuen ved udgangen af 1982 opgøres til anskaffelsessummen, mens  

 værdien af formuen ved udgangen af indkomståret opgøres efter § 16, stk. 7.  

 For værdipapirer, der ikke er omfattet af § 16, stk. 7, anvendes dog  

 handelsværdien ved udgangen af 1982 og ved udgangen af indkomståret.
Stk. 5. For Arbejdsmarkedets Tillægspension opgøres de i stk. 1  

 nævnte hensættelser samlet for hver årgang af medlemmer.
Der foretages alene  

 opdeling efter køn samt egen- og ægtefællepension.
Stk. 6. For Lønmodtagernes Dyrtidsfond, kapitalpensionsfonde og  

 tontineordninger fritages den del af beskatningsgrundlaget, der svarer til  

 forholdet mellem værdien af formuen ved udgangen af 1982 og ved udgangen af  

 indkomståret.
Ved udbetaling efter 31. december 1982 af et indestående i  

 fonden eller ordningen formindskes den opgjorte værdi af formuen ved udgangen  

 af 1982 med værdien af den pågældendes indestående på dette tidspunkt.  

 Værdien af formuen i Lønmodtagernes Dyrtidsfond ved udgangen af 1982 opgøres  

 til anskaffelsessummen, mens værdien af formuen ved udgangen af indkomståret  

 opgøres efter § 16, stk. 7. For aktiver, der ikke er omfattet af § 16, stk.  

 7, skal Lønmodtagernes Dyrtidsfond dog anvende handelsværdien ved udgangen af  

 1982 og ved udgangen af indkomståret.
Kapitalpensionsfonde og  

 tontineordninger skal opgøre værdien af formuen efter reglerne i stk. 7, idet  

 dog pantebreve og andre fordringer opgøres til handelsværdien ved udgangen af  

 1982 og til den ifølge § 16, stk. 7, regulerede værdi ved udgangen af  

 indkomståret.
Fast ejendom opgøres til den kontante handelsværdi.
Stk. 7. For de i § 1, stk. 2, nævnte opsparingsformer fritages en  

 så stor del af beskatningsgrundlaget efter §§ 2-5, som værdien af kontoens  

 indestående ved udgangen af 1982 udgør af værdien af indeståendet ved  

 udgangen af indkomståret.
For værdipapirdepoter udgør værdien af indeståendet  

 følgende beløb:
 1) Ved udgangen af 1982 værdien af obligationer opgjort til et gennemsnit  

 af anskaffelseskurserne for de obligationer i den enkelte serie, som de i §  

 16, stk. 3, nr. 1, nævnte skattepligtige var i besiddelse af ved udgangen af  

 1982, værdien af pantebreve til kurs 85 samt børskursværdien af  

 indeksobligationer, konvertible obligationer, aktier og  

 investeringsforeningscertifikater.
 2) Ved udgangen af indkomståret den ifølge § 16, stk. 7, regulerede værdi  

 af obligationer og pantebreve samt børskursværdien af indeksobligationer,  

 konvertible obligationer, aktier og investeringsforeningscertifikater.
Stk. 8. Hvis værdien af indeståendet på en konto som nævnt i stk.  

 7 ved udgangen af et indkomstår er nedbragt på grund af delvis udbetaling fra  

 ordningen og denne udbetaling overstiger tilvæksten efter 1. januar 1983,  

 nedsættes den beregnede værdi af kontoen ved udgangen af 1982 med et beløb  

 svarende til forskellen mellem udbetalingen og tilvæksten.
Bestemmelsen  

 finder tilsvarende anvendelse ved delvis udbetaling til en kontohaver fra de  

 i stk. 6 nævnte fonde og ordninger.
Stk. 9. Ved overførsel af en forsikrings- eller pensionsordning  

 efter pensionsbeskatningslovens § 41 danner kontantværdien af den del af  

 opsparingen, der kan fradrages efter stk. 1, 3, 6, 7 og 8, grundlag for  

 fradrag i den nye ordning.
Det beløb, der danner grundlag for fritagelse i  

 den nye ordning, kan dog aldrig overstige det faktisk overførte beløb.
Ved  

 overførsel af forsikrings- eller pensionsporteføljer mellem  

 forsikringsselskaber eller pensionskasser finder tilsvarende regler  

 anvendelse.
Kapitel 3 Skat af afkast af aktier m.v.
 § 8. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 5 pct. af følgende former for formueafkast:
 1) Formueafkast som nævnt i § 2, stk. 3, nr. 2-6, af aktier, anparter,  

 andelsbeviser, investeringsbeviser i akkumulerende investeringsforeninger og  

 konvertible obligationer, i det omfang der ikke er skattepligt efter reglerne  

 i kapitel 2.
 2) Afkast af investeringsbeviser i udloddende investeringsforeninger, i  

 det omfang der ikke er skattepligt efter reglerne i kapitel 2, bortset fra  

 afkast, der modsvarer afkast af indeksobligationer, jf. § 2, stk. 3, nr. 1 og  

 3.
 3) Renter af kontantkonti efter § 1, stk. 2, nr. 1 og 2, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, for hvilket  

 der ikke er skattepligt efter reglerne i kapitel 2, bortset fra afkast, der  

 modsvarer afkast af indeksobligationer, jf. § 2, stk. 3, nr. 1 og 3.
 4) Valutakursgevinst og -tab vedrørende afkast, der er skattepligtigt  

 efter reglerne i dette kapitel.
 Stk. 2. Skattepligtige efter § 1, stk. 1, nr. 1-9, skal ikke  

 medregne afkast af aktier eller andele i selskaber, hvori den skattepligtige  

 direkte eller indirekte ejer 25 pct. eller mere af aktie- eller  

 andelskapitalen (datterselskaber), jf. dog § 9.
Kapitel 4 Skat af afkast i datterselskaber § 9. Skattepligtige efter § 1, stk.1, nr. 1-9 (moderselskabet),  

 der direkte eller indirekte ejer 25 pct. eller mere af aktie- eller  

 andelskapitalen i et selskab (datterselskabet), skal ved opgørelsen af  

 beskatningsgrundlaget efter kapitel 2 og kapitel 3 medregne den del af  

 datterselskabets beskatningsgrundlag opgjort efter denne lov, der svarer til  

 den største af moderselskabet ejede andel af datterselskabets aktie- eller  

 anpartskapital i indkomståret.
Overskud eller underskud ved drift af fast  

 ejendom som nævnt i § 2, stk. 1, nr. 7, eller virksomhed som nævnt i § 2,  

 stk. 1, nr. 8, opgøres efter reglerne i § 13, stk. 2, 1. pkt.
Skattemæssige  

 afskrivninger foretages med samme sats som ved opgørelsen af den  

 skattepligtige indkomst.
Dog medregnes kun beskatningsgrundlag for den  

 periode, hvori ejerbetingelsen er opfyldt, og kun såfremt datterselskabet  

 ikke selv er skattepligtigt efter denne lov.
Stk. 2. Indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets indkomstopgørelse  

 efter denne lov, fradrages i skatterne efter kapitel 2 og kapitel 3, dog  

 højst med et beløb svarende til skatten af beskatningsgrundlaget i  

 datterselskabet.
Dette gælder dog ikke, hvis datterselskabet er sambeskattet  

 med moderselskabet, jf. selskabsskattelovens § 31. Ligningslovens § 33, stk.  

 2, finder tilsvarende anvendelse.
Stk. 3. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1 finder  

 anvendelse.
Endvidere ses der ved opgørelsen af beskatningsgrundlaget for  

 denne periode bort fra fordringer og gæld mellem moderselskabet og  

 datterselskabet.
 Stk. 4. Aktiver i et datterselskab, der inddrages under beskatning  

 efter stk. 1, anses ved beskatning efter stk. 1 for anskaffet til  

 handelsværdien på tidspunktet for inddragelsen.
Kapitel 5 Opgørelse af beskatningsgrundlaget m.v.
§ 10. Beskatningsgrundlaget omfatter formueafkastet i  

 indkomståret.
Indkomståret er kalenderåret.
For de i § 1, stk. 2, nævnte  

 opsparingsformer begynder indkomståret dog 1. december i året forud for det  

 tilsvarende kalenderår og slutter den 30. november i kalenderåret.
 § 11. Livsforsikringsselskaber og forsikringsselskaber som nævnt i  

 § 1, stk. 1, nr. 1 og 2, der er hjemmehørende i udlandet, på Færøerne eller i  

 Grønland, skal foretage en regnskabsmæssig udskillelse af de aktiver, der  

 ligger til sikring af de i her i landet tegnede forsikringer.  

 Beskatningsgrundlaget omfatter formueafkastet af de nævnte aktiver opgjort  

 efter reglerne i denne lov.
 § 12. Hvis opsparing i en skattepligtig ordning anbringes i en  

 andel i en forening eller i en afdeling af en forening, der ikke udsteder  

 omsættelige beviser for medlemmernes indskud, og hvor medlemmet løbende  

 tilskrives sin andel af årets overskud og formue opgjort særskilt for  

 foreningens aktiver, opgøres en skattepligtigtig del af andelens afkast efter  

 kapitel 2 henholdsvis kapitel 3. Opgørelsen skal ske efter reglerne om  

 beskatningsgrundlaget for skattepligtige som nævnt i § 1, stk. 2. Opgørelsen  

 foretages for det tidsrum, hvori opsparingen er anbragt i andelen.
§ 13. De skattepligtige efter § 1, stk. 1, opgør renteindtægter  

 som de renter, der er påløbet i indkomståret.
For konti omfattet af § 1, stk.  

 2, opgøres disse renteindtægter som de i indkomståret forfaldne renter, jf.  

 dog § 23. Renter af skattebeløb efter denne lov henføres til betalingsåret.
Stk. 2. Overskud eller underskud ved drift af fast ejendom som  

 nævnt i § 2, stk. 1, nr. 7, eller virksomhed som nævnt i § 2, stk. 1, nr. 8,  

 opgøres efter skattelovgivningens almindelige regler om skattepligtig  

 indkomst.
Reglerne om skattemæssige afskrivninger finder dog ikke anvendelse.
Stk. 3. Gevinst eller tab på obligationer, pantebreve og andre  

 fordringer, investeringsbeviser, aktier, anparter, andelsbeviser og  

 konvertible obligationer samt fast ejendom opgøres som forskellen mellem  

 værdien af det pågældende aktiv ved indkomstårets udløb og værdien ved  

 indkomstårets begyndelse (lagerprincippet). Er aktivet anskaffet i  

 indkomståret, opgøres gevinst eller tab som forskellen mellem værdien ved  

 indkomstårets udløb og anskaffelsessummen omregnet til kontantværdi.
Er  

 aktivet realiseret i indkomståret, opgøres gevinst eller tab som forskellen  

 mellem afståelsessummen omregnet til kontantværdi og værdien ved  

 indkomstårets begyndelse.
Er aktivet anskaffet og afstået i samme indkomstår,  

 opgøres gevinst og tab som forskellen mellem afståelsessummen omregnet til  

 kontantværdi og anskaffelsessummen omregnet til kontantværdi.
Hvis et aktiv,  

 der tidligere var skattefrit, bliver skattepligtigt, betragtes aktivet som  

 anskaffet for handelsværdien ved begyndelsen af det indkomstår, hvori  

 skattepligten indtræder.
Hvis et aktiv, der tidligere var skattepligtigt,  

 bliver skattefrit, opgøres gevinst eller tab ved udgangen af det sidste  

 indkomstår, hvori skattepligten består, som om aktivet blev solgt for  

 handelsværdien på dette tidspunkt.
Ved aktiver i fremmed valuta opgøres  

 værdien i danske kroner.
Stk. 4. Stk. 3 gælder også for gevinst og tab på finansielle  

 kontrakter.
Tab på en af de i § 2, stk. 3, nr. 5, omtalte kontrakter kan  

 fradrages i beskatningsgrundlaget, i det omfang tabet ikke overstiger de 5  

 seneste forudgående indkomstårs skattepligtige nettogevinster på kontrakten,  

 hvori der ikke er fradraget fremført tab fra kontrakter.
Uudnyttet tab fra  

 kontrakten kan fradrages i indkomstårets og efterfølgende indkomstårs  

 nettogevinster på alle kontrakter baseret på enten aktieindeks, de i § 2,  

 stk. 3, nr. 2 eller 7, nævnte værdipapirer eller konvertible obligationer,  

 der indeholder ret eller pligt til at afstå eller erhverve samme aktiv som  

 den tabsgivende kontrakt.
Fradrag for tab kan kun fremføres til et senere  

 indkomstår, hvis det ikke kan rummes i skattepligtig nettogevinst i et  

 tidligere indkomstår.
 Stk. 5. Stk. 3 finder tilsvarende anvendelse for gevinst og tab på  

 gæld.
§ 14. For livsforsikringsselskaber, der er skattepligtige efter  

 selskabsskatteloven, nedsættes beskatningsgrundlagene efter denne lov med en  

 procentdel af den skattepligtige indkomst for det indkomstår, der svarer til  

 indkomståret efter denne lov.
For det skattepligtige formueafkast efter  

 kapitel 2 svarer denne procentdel til forholdet mellem på den ene side det  

 skattepligtige formueafkast efter kapitel 2 og på den anden side  

 livsforsikringsselskabets samlede formueafkast ganget med 100. For det  

 skattepligtige formueafkast efter kapitel 3 svarer denne procentdel til  

 forholdet mellem på den ene side det skattepligtige formueafkast efter  

 kapitel 3 og på den anden side livsforsikringsselskabets samlede formueafkast  

 ganget med 100. I opgørelsen af det samlede afkast opgøres afkast, der ikke  

 er skattepligtigt efter denne lov, efter selskabsskattelovgivningens regler,  

 dog således at skattefrie ejendomsavancer, som efter selskabsskattelovens §  

 13, stk. 11-13, anses for medgået til udbetalinger til de forsikrede, til  

 hensættelser og til skat efter denne lov, indgår ved beregningen af det  

 samlede afkast.
Stk. 2. I tilfælde, hvor et livsforsikringsselskab skal medregne  

 afkast i datterselskaber efter § 9 og datterselskabet samtidig er omfattet af  

 sambeskatning efter selskabsskattelovens § 31, gælder stk. 1 tilsvarende på  

 det samlede beskatningsgrundlag.
Som skattepligtig indkomst anvendes  

 sambeskatningsindkomsten, dog således at skattefrie udbytter og aktie- og  

 ejendomsavancer i de sambeskattede selskaber, som efter selskabsskattelovens  

 § 13, stk. 11-13, anses for medgået til udbetalinger til de forsikrede, til  

 hensættelser og til skat efter denne lov, indgår ved beregningen af det  

 samlede afkast.
 Stk. 3. Nedsættelse af beskatningsgrundlagene efter stk. 1 og 2  

 foretages forud for nedsættelse efter §§ 7, 15 eller 16.
 Stk. 4. Stk. 1-3 finder tilsvarende anvendelse for hjælpe- og  

 understøttelsesfonde som nævnt i § 1, stk. 1, nr. 7, der er skattepligtige  

 efter selskabsskatteloven.
§ 15. Skattepligtige omfattet af § 1, stk.1, er ikke  

 skattepligtige af den del af formueafkastet, som kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B.
Beskatningsgrundlaget nedsættes  

 med den procentdel, der svarer til forholdet mellem  

 livsforsikringshensættelserne henholdsvis pensionshensættelserne til de  

 pågældende livsforsikringer og pensionsordninger og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. Ved beregningen af nedsættelsen efter stk. 1 ses der ved  

 fastsættelsen af beskatningsgrundlaget og livsforsikringshensættelserne  

 henholdsvis pensionshensættelserne bort fra den del, der vedrører opsparing i  

 investeringsfonde.
Er forsikringer eller pensionskasseordninger omfattet af  

 pensionsbeskatningslovens §§ 53 A eller 53 B tilknyttet investeringsfonde,  

 forhøjes nedsættelsen efter stk. 1 med disse forsikringstageres eller  

 pensionsopspareres andele af hele beskatningsgrundlaget for hver af de  

 pågældende investeringsfonde.
Stk. 3. Pensionsinstitutter omfattet af § 1, stk. 1, er ikke  

 skattepligtige af den del af formueafkastet, der kan henføres til  

 forsikrings- og pensionsaftaler med kommuner for disses  

 tjenestemandspensionsforpligtelser.
Stk. 1, 2. pkt., og stk. 2 finder  

 tilsvarende anvendelse.
Stk. 4. Skattepligtige som nævnt i § 1, stk. 1, er ikke  

 skattepligtige af den del af formueafkastet, som kan henføres til  

 børneopsparingsordninger omfattet af pensionsbeskatningslovens § 51.  

 Livsforsikringsselskabers beskatningsgrundlag nedsættes med den procentdel,  

 der svarer til forholdet mellem livsforsikringshensættelserne til  

 børneopsparingsordninger omfattet af pensionsbeskatningslovens § 51 og  

 passiverne ifølge årsregnskabet med tillæg af den udgiftsførte skat af årets  

 afkast.
Pengeinstitutters beskatningsgrundlag vedrørende puljeindlån  

 nedsættes med den procentdel, der svarer til forholdet mellem puljeindlån  

 vedrørende børneopsparingsordninger omfattet af pensionsbeskatningslovens §  

 51 og de samlede puljeindlån.
Stk. 2 finder tilsvarende anvendelse.
 Stk. 5. Livsforsikringsselskaber omfattet af § 1, stk. 1, er ikke  

 skattepligtige af den del af formueafkastet, som kan henføres til  

 forsikringer, der er tegnet i selskabets filial i udlandet, på Færøerne eller  

 i Grønland, og hvis ejer ikke er omfattet af kildeskattelovens § 1. Stk. 1,  

 2. pkt., og stk. 2 finder tilsvarende anvendelse.
 § 16. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet før den 1. maj  

 1982, jf. stk. 2-7. Beskatningsgrundlaget nedsættes med den procentdel, der  

 svarer til forholdet mellem hensættelser vedrørende livrenter uden ret til  

 bonus, jf. stk. 2, og passiverne ifølge årsregnskabet med tillæg af den  

 udgiftsførte skat af årets afkast.
Stk. 2. Hensættelser vedrørende livrenter uden ret til bonus  

 beregnes for hver kontrakt ud fra den eller de berettigedes alder og den  

 resterende ydelsesrække, der er aftalt inden 1. juli 1983. Denne ydelsesrække  

 diskonteres tilbage til udgangen af indkomståret med en rente svarende til  

 den gennemsnitlige afkastprocent af livsforsikringsselskabets  

 obligationsbeholdning.
Afkastprocenten beregnes ud fra kurserne på selskabets  

 obligationer som nævnt i stk. 3 ved udgangen af indkomståret, idet kurserne  

 reguleres efter stk. 7. For hver obligationsserie beregnes en effektiv rente  

 svarende til kursen og det resterende amortisationsforløb.
De således fundne  

 effektive renter vejes sammen til et totalt gennemsnit, idet selskabets  

 kursværdier i hver serie ved udgangen af indkomståret anvendes som vægte.
 Stk. 3. Den i stk. 2 nævnte afkastprocent opgøres årligt på  

 grundlag af følgende effektive renter for børsnoterede obligationer bortset  

 fra indeksobligationer, konvertible obligationer og præmieobligationer:
 1) Den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Arbejdsmarkedets Tillægspension og Lønmodtagernes  

 Dyrtidsfond, jf. stk. 4 og 5.
 2) Den af Københavns Fondsbørs opgjorte gennemsnitlige effektive  

 obligationsrente, jf. stk. 6.
Stk. 4. Den i stk. 3, nr. 1, nævnte gennemsnitlige rente opgøres  

 ud fra de nævnte institutioners beholdninger i de enkelte obligationsserier  

 et år før indkomstårets begyndelse.
For hver obligationsserie beregnes en  

 rente efter reglerne i stk. 5. De således fundne renter vejes sammen til  

 renten i stk. 3, nr. 1, idet institutionernes samlede kursværdier efter stk.  

 7 i hver serie et år før indkomstårets begyndelse anvendes som vægte.
Stk. 5. Til brug for afkastsatsen beregnes en rente for hver  

 obligationsserie med udgangspunkt i den beregnede rente for serien to år før  

 indkomstårets begyndelse.
For serier, der er lukket to år før indkomstårets  

 begyndelse, anvendes denne rente uændret.
For åbne serier sammenvejes denne  

 rente med et simpelt gennemsnit af de af Københavns Fondsbørs opgjorte  

 effektive renter for serien i året 2 år forud for indkomståret.
Sidstnævnte  

 rente tillægges en vægt svarende til værdien af de i stk. 3, nr. 1, nævnte  

 institutioners køb med fradrag af salg i serien i dette år.
Førstnævnte rente  

 tillægges en vægt svarende til resten af disse institutioners beholdning i  

 serien et år før indkomstårets begyndelse reguleret efter stk. 7, og denne  

 rente anvendes uændret, såfremt institutionernes salg overstiger købet i  

 serien.
For serier, der åbnes i løbet af året 2 år forud for afgiftsåret,  

 anvendes gennemsnittet af de af Københavns Fondsbørs opgjorte effektive  

 renter for serien i dette år.
 Stk. 6. Den i stk. 3, nr. 2, nævnte effektive gennemsnitlige  

 obligationsrente beregnes som et simpelt gennemsnit af de af Københavns  

 Fondsbørs dagligt opgjorte effektive renter i de første 7 måneder af året  

 forud for indkomståret af obligationer med en restløbetid på over 5 år.
Stk. 7. Den i stk. 2 nævnte årlige kursregulering foretages på  

 grundlag af anskaffelsessummen.
Anskaffelsesummen reguleres ved udgangen af  

 hvert indkomstår med den kursværdiændring, der ved konstant effektiv rente  

 fremkommer som følge af forkortelsen af restløbetiden.
Indeholder  

 værdipapiret en opsigelsesadgang for kreditor, anses lånet i henseende til  

 reguleringen for opsagt på det tidligst mulige tidspunkt.
Anskaffelsessummen  

 for de enkelte obligationer i en serie beregnes efter forholdet mellem den  

 samlede anskaffelsessum for obligationerne i serien og den samlede nominelle  

 værdi af obligationerne.
§ 17. Reglerne i stk. 2-4 gælder, hvis 1) en skattepligtig institution overdrager sine aktiver og passiver som  

 helhed til en anden skattepligtig institution, 2) to eller flere skattepligtige institutioner sammensmeltes til en ny  

 skattepligtig institution (fusion), 3) en skattepligtig institution spaltes i to eller flere selvstændige  

 skattepligtige institutioner (fission) eller 4) en skattepligtig institution overdrager en livsforsikringsbestand til  

 en anden skattepligtig institution efter reglerne i kapitel 16 i lov om  

 forsikringsvirksomhed.
 Stk. 2. Den fortsættende institution indtræder (succederer) i den  

 overdragende institutions skattemæssige stilling, såfremt den første endelige  

 skatteopgørelse for det første indkomstår, der påvirkes af successionen, er  

 udformet under denne forudsætning.
Stk. 3. Datoen for den åbningsstatus, der udarbejdes for den  

 fortsættende institution i forbindelse med overdragelsen, anses i  

 skattemæssig henseende for overdragelsesdato.
Det er en betingelse for  

 anvendelsen af reglerne i stk. 1 og 2, at overdragelsesdatoen er  

 sammenfaldende med skæringsdatoen for den fortsættende institutions  

 regnskabsår.
 Stk. 4. Sammen med den første endelige skatteopgørelse for det  

 første indkomstår, der berøres af successionen, indsendes til den centrale  

 told- og skatteforvaltning genpart af de dokumenter, der er udarbejdet i  

 forbindelse med overdragelsen.
§ 18. Såfremt den skattepligtige del af beskatningsgrundlaget  

 efter kapitel 2 bliver negativ, beregnes en negativ skat med den i § 2, stk.  

 1, angivne sats.
Den negative skat kan fradrages i skat for det pågældende  

 indkomstår efter kapitel 3 eller for efterfølgende indkomstår i skat efter  

 kapitel 2 og kapitel 3. Fradrag skal ske i det tidligst mulige indkomstår.
Stk. 2. Såfremt den skattepligtige del af beskatningsgrundlaget  

 efter kapitel 3 bliver negativ, beregnes en negativ skat med den i § 8  

 angivne sats.
Den negative skat kan fradrages i skat for det pågældende  

 indkomstår efter kapitel 2 eller for efterfølgende indkomstår i skat efter  

 kapitel 3 og kapitel 2. Fradrag skal ske i det tidligst mulige indkomstår.
 § 19. Skat betalt til fremmed stat, Færøerne eller Grønland kan  

 fradrages i skat efter kapitel 2 og kapitel 3 efter reglerne i ligningslovens  

 § 33, stk. 1 og 2.
Kapitel 6 Opkrævning m.v.
§ 20. De skattepligtige efter § 1, stk. 1, indgiver senest den 15.  

 december i indkomståret til den centrale told- og skatteforvaltning en  

 opgørelse over det forventede beskatningsgrundlag og den skattepligtige del  

 heraf efter kapitel 2 henholdsvis kapitel 3 samt af skatten.
Af den opgjorte  

 skat beregnes rente fra den 15. december, jf. dog § 26, til den 31. december  

 i indkomståret.
Renten svarer til den i § 16, stk. 3, nr. 2, nævnte rente til  

 brug for afkastprocenten for indkomståret.
Skatten med fradrag af den  

 beregnede rente indbetales a conto samtidig med indsendelse af opgørelsen.  

 Skatteministeren kan bestemme, at visse skattepligtige i stedet skal  

 indbetale acontoskat i kvartalsvise rater.
Der skal i så fald ske tilpasning  

 af forrentningen af skattebeløbet.
Samtidig kan fristen for indgivelse af  

 foreløbig opgørelse ændres.
§ 21. Pengeinstituttet indgiver senest den 15. december  

 umiddelbart efter indkomstårets udløb til den centrale told- og  

 skatteforvaltning en endelig opgørelse over beskatningsgrundlaget og den  

 skattepligtige del heraf efter kapitel 2 henholdsvis kapitel 3 samt over  

 skatten for hver af de i § 1, stk. 2, nævnte skattepligtige opsparingsformer.  

 Opgørelsen for de i § 1, stk. 2, nr. 1 og 5, nævnte opsparingsformer kan dog  

 ske samlet.
Skatten indbetales samtidig med indsendelse af opgørelsen.
Stk. 2. Pengeinstituttet hæver skatten med tillæg eller fradrag af  

 eventuelle renter efter denne lov på den konto, som skatten vedrører, en uge  

 før den sidste rettidige indbetalingsdag.
Pengeinstituttet skal hæve beløbet,  

 selv om der ikke måtte være dækning på den kontantkonto, der er knyttet til  

 et værdipapirdepot.
Kontohaveren forrenter det beløb, hvormed kontoen er  

 overtrukket, med den for kontoen gældende indlånsrentesats.
Pengeinstituttet  

 skal senest 8 uger efter skattens betaling underrette den skattepligtige om  

 skattebeløbet.
Er kontoen overtrukket, skal kontohaveren samtidig have  

 underretning om, med hvilket beløb kontoen er overtrukket.
Renteudgifter  

 efter denne lov kan ikke fradrages ved opgørelsen af kontohaverens  

 skattepligtige indkomst.
§ 22. De skattepligtige efter § 1, stk. 1, indgiver senest den 15.  

 juli i året efter indkomståret til den centrale told- og skatteforvaltning en  

 endelig opgørelse over beskatningsgrundlaget og den skattepligtige del heraf  

 efter kapitel 2 henholdsvis kapitel 3 samt af skatten for indkomståret.
Af  

 forskellen mellem den beregnede endelige skat og den beregnede acontoskat for  

 indkomståret beregnes renter fra den 1. januar i året efter indkomståret, til  

 betaling sker.
Skyldige skattebeløb med tillæg af beregnede renter indbetales  

 samtidig med indsendelse af opgørelsen.
Overskydende skattebeløb med tillæg  

 af renter tilbagebetales.
Renten svarer til den i § 16, stk. 3, nr. 2, nævnte  

 rente til brug for afkastprocenten for året efter indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
 Stk. 2. For pensionskasser og pensionsfonde, hvor samtlige  

 passiver ved udgangen af indkomståret ikke overstiger de ifølge § 7, stk. 1,  

 opgjorte hensættelser, kan der i stedet for den i stk. 1 nævnte opgørelse  

 indgives en særlig erklæring herom attesteret af en statsautoriseret revisor.
§ 23. Ved ophævelse af de i § 1, stk. 2, nævnte  

 opsparingsordninger i løbet af indkomståret skal pengeinstituttet senest 1  

 måned efter, at det har fået kendskab til ophævelsen, foretage en endelig  

 opgørelse af beskatningsgrundlaget og den skattepligtige del heraf efter  

 kapitel 2 henholdsvis kapitel 3. Pengeinstituttet tilbageholder et  

 tilstrækkeligt kontantbeløb til at dække skatten med tillæg eller fradrag af  

 eventuelle renter efter denne lov, bortset fra renter efter stk. 3. Samtidig  

 med tilbageholdelsen indsætter pengeinstituttet den skyldige skat på en  

 særlig samlekonto i pengeinstituttet.
Samtidig med indsættelsen på den  

 særlige konto giver pengeinstituttet den skattepligtige underretning om det  

 indsatte beløb.
Ved den endelige opgørelse af beskatningsgrundlaget for en  

 pensionsopsparingskonto anses et værdipapir for afstået på tidspunktet for  

 ophævelse af kontoen for et beløb svarende til handelsværdien på  

 ophævelsestidspunktet.
Ved denne opgørelse skal der ud over forfaldne renter  

 medregnes de til ophævelsestidspunktet påløbne, ikke forfaldne renter.
Stk. 2. Pengeinstituttet indbetaler senest den 15. december i  

 indkomståret skyldige skattebeløb efter stk. 1 med tillæg af beregnede renter  

 efter stk. 3 til den centrale told- og skatteforvaltning.
Samtidig indsendes  

 opgørelse over beskatningsgrundlaget og den skattepligtige del heraf efter  

 kapitel 2 henholdsvis kapitel 3 samt skatten for hver af de i § 1, stk. 2,  

 nævnte skattepligtige opsparingsformer.
Opgørelsen for de i § 1, stk. 2, nr.  

 1 og 5, nævnte opsparingsformer kan dog ske samlet.
Overskydende skattebeløb  

 med tillæg af beregnede renter efter stk. 3 udbetales til pengeinstituttet.
Stk. 3. Af den til enhver tid værende saldo på den særlige konto  

 beregnes renter, til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
Betales skatten for sent, anvendes § 28.
§ 24. Når skattepligten for de i § 1, stk. 1, nævnte  

 skattepligtige ophører, skal der senest 3 måneder efter ophøret til den  

 centrale told- og skatteforvaltning indgives endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3 samt af skatten for det løbende indkomstår og for det  

 foregående indkomstår, hvis der ikke er indgivet endelig opgørelse for dette.  

 Skyldige skattebeløb med tillæg af eventuelle renter efter stk. 2 indbetales  

 samtidig med indsendelse af opgørelserne.
Overskydende skattebeløb med tillæg  

 af eventuelle renter efter stk. 2 tilbagebetales.
Ved den endelige opgørelse  

 af beskatningsgrundlaget anses et værdipapir for afstået på tidspunktet for  

 skattepligtens ophør for et beløb svarende til handelsværdien på  

 ophørstidspunktet.
Stk. 2. Af forskellen mellem den beregnede endelige skat og den  

 beregnede acontoskat for det foregående indkomstår beregnes der renter fra  

 den 1. januar i det løbende indkomstår, til betaling sker.
Renten svarer til  

 den i § 16, stk. 3, nr. 2, nævnte rente til brug for afkastprocenten for det  

 løbende indkomstsår.
Betales skatten for sent, beregnes denne rente dog kun  

 til den sidste rettidige indbetalingsdag.
Ved rettidig betaling af skatten  

 for det løbende indkomstår beregnes der ikke renter.
Betales skatten for det  

 foregående eller for det løbende indkomstår for sent, anvendes § 28.
§ 25. Henstår der ved udgangen af det indkomstår, hvori en af de i  

 § 1, stk. 2, nævnte opsparingsordninger ophører, eller hvori skattepligten  

 for en af de i § 1, stk. 1, nævnte skattepligtige ophører, en negativ skat,  

 jf. § 18, der ikke kan udnyttes til fradrag i skat for efterfølgende  

 indkomstår, kan et til den negative skat svarende beløb udbetales til  

 ordningen eller institutionen.
Der kan dog højst udbetales et beløb svarende  

 til den skat efter denne lov og den afgift efter realrenteafgiftsloven, jf.  

 lovbekendtgørelse nr. 726 af 4. september 1995 med senere ændringer, der er  

 betalt for de 5 indkomstår umiddelbart forud for det første af de år, for  

 hvilke der foreligger uudnyttet negativ skat.
 § 26. Hvis den seneste frist for indsendelse af opgørelse og  

 indbetaling af skat falder på en helligdag eller en lørdag, forlænges fristen  

 til den følgende hverdag.
§ 27. Den centrale told- og skatteforvaltning kontrollerer  

 opgørelserne og skatteberegningerne efter §§ 20-25. Antager den centrale  

 told- og skatteforvaltning, at beskatningsgrundlaget og den skattepligtige  

 del heraf efter kapitel 2 henholdsvis kapitel 3 vil afvige væsentligt fra de  

 forventede beløb ifølge opgørelsen efter § 20, eller anser den centrale told-  

 og skatteforvaltning den endelige opgørelse eller beregning efter §§ 21-25  

 for urigtig, forelægger forvaltningen sagen for Ligningsrådet, der kan ændre  

 opgørelsen og beregningen.
Forinden ændringen foretages, skal der gives den,  

 der har indsendt opgørelsen, lejlighed til at ytre sig skriftligt eller ved  

 mundtlig forhandling.
Stk. 2. Den centrale told- og skatteforvaltning underretter den,  

 der har indsendt opgørelsen, om eventuelle ændringer af skatten og om  

 begrundelsen for ændringen samt om adgangen til at klage til  

 Landsskatteretten.
Pengeinstituttet videresender meddelelsen til den  

 skattepligtige inden 4 uger efter, at pengeinstituttet har modtaget  

 underretning om ændringen af skatten.
 Stk. 3. Anser en skattepligtig kontohaver i et pengeinstitut den  

 af pengeinstituttet foretagne opgørelse af beskatningsgrundlaget eller  

 beregning af skatten for urigtig, kan den skattepligtige indbringe  

 spørgsmålet for Landsskatteretten inden 12 uger efter betalingstidspunktet  

 efter § 21 og § 23, stk. 1. Kontohaveren skal vedlægge en erklæring fra  

 pengeinstituttet om beregningen af skatten og anføre, på hvilke punkter  

 kontohaveren mener, at skatten er opgjort forkert, samt pengeinstituttets  

 kommentarer hertil.
Stk. 4. Medmindre andet følger af denne lov, finder  

 skattestyrelseslovens regler for klage til Landsskatteretten over  

 skatteansættelser og indbringelse for domstolene tilsvarende anvendelse på  

 såvel klager over Ligningsrådets opgørelse eller ændringer af skat, der ikke  

 er foreløbig efter § 20, som på klager over pengeinstituttets opgørelse af  

 skat.
De pågældende klager medfører ikke, at fristen for indbetaling af skat  

 forlænges.
 Stk. 5. Medfører en ændring, at et acontoskattebeløb eller et  

 endeligt skattebeløb nedsættes, tilbagebetales for meget indbetalt skat.  

 Yderligere skattebeløb skal indbetales inden 6 uger efter meddelelsen fra den  

 centrale told- og skatteforvaltning om den ændrede skat.
Stk. 6. Ændres et skattebeløb, forrentes forskelsbeløbet fra den  

 1. januar i året efter indkomståret, til betaling sker.
Renten svarer til den  

 i § 16, stk. 3, nr. 2, nævnte rente til brug for afkastprocenten for hvert af  

 de indkomstår, som forrentningen vedrører.
Betales den yderligere afgift  

 efter den i stk. 5 nævnte frist, beregnes denne rente dog kun til sidste  

 rettidige indbetalingsdag.
Stk. 7. Ligningsrådet kan af egen drift eller på begæring fra den,  

 der har indsendt opgørelsen, tage en tidligere af Ligningsrådet foretagen  

 ansættelse op til fornyet behandling og eventuel ændring.
Rådet kan ikke  

 ændre en ansættelse, i det omfang Landsskatteretten i en kendelse har taget  

 stilling til ansættelsen.
Forinden rådet foretager ændring af en ansættelse,  

 skal der gives den, der har indsendt opgørelsen, lejlighed til at ytre sig  

 skriftligt eller ved mundtlig forhandling.
Der skal i underretningen til den  

 pågældende om den ændrede ansættelse gives oplysning om begrundelsen for  

 denne og om klageadgangen.
§ 28. Hvis skatten med tillæg eller fradrag af eventuelle renter  

 ikke er betalt rettidigt, skal der betales renter fra sidste rettidige  

 indbetalingsdag, til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for hvert af de indkomstår, som  

 forrentningen vedrører.
 Stk. 2. Renter efter stk. 1 kan ikke fradrages i skattepligtig  

 indkomst.
§ 29. Hvis opgørelserne efter §§ 20-24 ikke indgives rettidigt,  

 kan den centrale told- og skatteforvaltning forelægge sagen for  

 Ligningsrådet, der opgør beskatningsgrundlaget og den skattepligtige del  

 heraf efter kapitel 2 henholdsvis kapitel 3 skønsmæssigt.
Forinden  

 ansættelsen foretages, skal der gives den skattepligtige efter § 1, stk. 1,  

 eller pengeinstituttet med konti som nævnt i § 1, stk. 2, lejlighed til at  

 ytre sig skriftligt eller ved mundtlig forhandling.
Der gives den  

 skattepligtige efter § 1, stk. 1, eller pengeinstituttet underretning om  

 ansættelsen, begrundelsen for denne og klageadgangen.
Den centrale told- og  

 skatteforvaltning beregner og opkræver skatten hos de skattepligtige efter §  

 1, stk. 1, og hos pengeinstituttet.
Den skattepligtige efter § 1, stk. 1, og  

 pengeinstituttet kan indbringe den skønsmæssige ansættelse for  

 Landsskatteretten inden 8 uger efter, at underretning om den skønsmæssige  

 ansættelse er modtaget.
Skattestyrelseslovens regler for klage til  

 Landsskatteretten og indbringelse for domstolene finder tilsvarende  

 anvendelse.
Klage over ændringen af skatten medfører ikke, at fristen for  

 indbetaling af skatten forlænges.
 Stk. 2. Er skatten opgjort skønsmæssigt efter stk. 1, betales  

 renter efter § 28 fra den sidste rettidige indbetalingsdag efter §§ 20-24 og  

 26, til betaling sker.
 Stk. 3. Den centrale told- og skatteforvaltning kan pålægge de  

 skattepligtige efter § 1, stk. 1, pengeinstitutter med konti som nævnt i § 1,  

 stk. 2, og investeringsforeninger inden en nærmere angiven frist at give de  

 oplysninger, som forvaltningen har brug for ved kontrollen med opgørelsen af  

 skatten efter §§ 20-24.
 Stk. 4. Indsendes opgørelserne efter §§ 20-24 eller oplysningerne  

 efter stk. 3 ikke rettidigt, kan skatteministeren som tvangsmiddel pålægge  

 den, der skal indsende opgørelsen, daglige eller ugentlige bøder, indtil  

 opgørelserne eller oplysningerne fremkommer.
§ 30. Skatteministeren kan fastsætte de nærmere regler om lovens  

 administration, herunder om 1) kravene til udskillelsen af de værdipapirer, der er nævnt i § 2, stk.  

 2, og § 2, stk. 3, nr. 8, 2) det regnskabsmæssige grundlag for udarbejdelsen af opgørelsen efter §§  

 20-24, 3) forskrifter for, hvilke oplysninger der skal meddeles den centrale  

 told- og skatteforvaltning til brug ved opgørelsen af beskatningsgrundlaget  

 og den skattepligtige del heraf henholdsvis efter kapitel 2, kapitel 3 og  

 kapitel 4, samt den form, i hvilken disse oplysninger skal gives, 4) regler for omregning af anskaffelsessummer og afhændelsessummer til  

 kontantværdi, jf. § 13, stk. 3, 5) regler for tilpasningen af beskatningsgrundlaget og den skattepligtige  

 del heraf efter kapitel 2 henholdsvis kapitel 3 samt af fristen for  

 indsendelse af opgørelse og skat og tilpasning af forrentningen heraf ved  

 flytning af en ordning til eller fra et pengeinstitut samt regler for, hvem  

 det påhviler at indbetale skatten, 6) regler for administrationen af 25-pct.-grænsen i § 4, stk. 1, 7) regler for videregivelse af oplysninger mellem institutioner og  

 pengeinstitutter til brug ved skatteberegningen i forbindelse med overførsler  

 som nævnt i § 7, stk. 9, 8) nærmere regler til brug for pengeinstituttets beregning og indbetaling  

 af skatten vedrørende puljeindlån omfattet af § 2, stk. 2, eller § 8, nr. 3, 9) kravene til udskillelsen af de aktiver, der er nævnt i § 11.
§ 31. Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere administrativ myndighed.
§ 32. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for skattekontrollen, 2) undlader at indgive opgørelse efter §§ 20-24, 3) undlader at indbetale skatten rettidigt.
 Stk. 2. Den, der begår en af de nævnte overtrædelser med forsæt  

 til at unddrage statskassen skat, straffes med bøde, hæfte eller fængsel  

 indtil 2 år.
 Stk. 3. I forskrifter, der af skatteministeren udstedes i medfør  

 af loven, kan der fastsættes straf af bøde for overtrædelse af bestemmelser i  

 forskrifterne.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 33. Skønnes en overtrædelse ikke at ville medføre højere straf  

 end bøde, kan skatteministeren tilkendegive den pågældende, at sagen afgøres  

 uden retslig forfølgning, såfremt denne erkender sig skyldig i overtrædelsen  

 og erklærer sig rede til inden for en nærmere angiven frist, der efter  

 begæring kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 § 34. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Kapitel 7 Ikrafttræden, overgangsbestemmelser m.v.
 § 35. Loven træder i kraft dagen efter bekendtgørelsen i  

 Lovtidende.
 Stk. 2. Skat efter denne lov svares første gang for indkomståret  

 2000, jf. dog stk. 3-5 og § 36.
Stk. 3. Livsforsikringsselskaber og forsikringsselskaber som nævnt  

 i § 1, stk. 1, nr. 1 og 2, og pengeinstitutter som nævnt i § 1, stk. 1, nr.  

 10, der er hjemmehørende i udlandet, på Færøerne eller i Grønland, og som  

 ikke har drevet afgiftspligtig virksomhed her i landet inden 1. januar 1999,  

 kan vælge at anvende reglerne i denne lov fra og med indkomståret 1999 i  

 stedet for reglerne i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer.
Dog finder den for afgiftsåret 1999  

 efter realrenteafgiftslovens § 10 fastsatte realrenteafgiftssats anvendelse i  

 stedet for satsen efter denne lovs § 2, stk. 1. Bestemmelserne i stk. 4 og §§  

 36-39 finder i så fald ikke anvendelse.
 Stk. 4. Bortset fra de i stk. 3 nævnte tilfælde gælder følgende:
 1) Bestemmelserne i § 13, stk. 2-5, har først virkning fra og med  

 indkomståret 2002.
 2) For indkomstårene 2000 og 2001 finder de hidtil gældende bestemmelser i  

 § 4, stk. 3-5, og §§ 4 b-4 e i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer, fortsat anvendelse.
 § 36. Ved opgørelsen af de i § 2, stk. 1, nr. 2, nævnte gevinster  

 og tab på værdipapirer medregnes for hvert af indkomstårene 2001, 2002, 2003,  

 2004 og 2005 et beløb svarende til 20 pct. af et beløb, der opgøres som  

 differencen mellem på den ene side den skattemæssige værdi ved udgangen af  

 indkomståret 2001 opgjort efter de hidtil gældende regler i § 4, stk. 3, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, af de i § 2, stk. 1, nr. 1, nævnte værdipapirer bortset fra  

 konvertible obligationer og på den anden side den skattemæssige værdi ved  

 udgangen af indkomståret 2001 af de samme værdipapirer opgjort efter reglerne  

 i nærværende lovs § 13, stk. 3, jf. dog stk. 4. Ophører skattepligten efter  

 denne lov inden udløbet af den nævnte periode, medregnes et resterende beløb  

 ved opgørelsen af beskatningsgrundlaget for ophørsåret.
 Stk. 2. Ved opgørelsen af de i § 2, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4,  

 stk. 4, i realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, nævnte særlige saldo, jf. dog stk. 4.  

 Ophører skattepligten efter denne lov inden udløbet af den nævnte periode,  

 medregnes et resterende beløb ved opgørelsen af beskatningsgrundlaget for  

 ophørsåret.
 Stk. 3. Ved opgørelsen af de i § 2, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 3 f,  

 stk. 11, jf. § 4, stk. 4, i realrenteafgiftsloven, jf. lovbekendtgørelse nr.  

 726 af 4. september 1995 med senere ændringer, nævnte særlige saldo, jf. dog  

 stk. 4. Ophører skattepligten efter denne lov inden udløbet af den nævnte  

 periode, medregnes et resterende beløb ved opgørelsen af  

 beskatningsgrundlaget for ophørsåret.
Stk. 4. Udviser opgørelsen efter § 2, stk. 1, nr. 2, tab på  

 værdipapirer efter medregning af beløb efter stk. 1, 2 og 3, medregnes der så  

 stor en del af de resterende beløb efter stk. 1, 2 og 3, at tabet om muligt  

 udlignes.
Et herefter resterende beløb efter stk. 1, 2 og 3 medregnes med  

 lige store beløb til beskatningsgrundlaget for den resterende del af  

 perioden.
 Stk. 5. Ved opgørelsen af de i § 2, stk. 1, nr. 7, nævnte  

 gevinster og tab på fast ejendom medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af et beløb, der  

 opgøres som differencen mellem på den ene side den skattemæssige værdi ved  

 udgangen af indkomståret 2001 opgjort efter de hidtil gældende regler i § 4 b  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, af de i § 2, stk. 1, nr. 7, nævnte faste ejendomme og  

 på den anden side den skattemæssige værdi ved udgangen af indkomståret 2001  

 af de samme faste ejendomme opgjort efter reglerne i nærværende lovs § 13,  

 stk. 3, jf. dog stk. 7. Ophører skattepligten efter denne lov inden udløbet  

 af den nævnte periode, medregnes et resterende beløb ved opgørelsen af  

 beskatningsgrundlaget for ophørsåret.
 Stk. 6. Ved opgørelsen af de i § 2, stk. 1, nr. 7, nævnte  

 gevinster og tab på fast ejendom medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4 c  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, nævnte særlige saldo, jf. dog stk. 7. Ophører  

 skattepligten efter denne lov inden udløbet af den nævnte periode, medregnes  

 et resterende beløb ved opgørelsen af beskatningsgrundlaget for ophørsåret.
 Stk. 7. Udviser opgørelsen efter § 2, stk. 1, nr. 7, tab på fast  

 ejendom efter medregning af beløb efter stk. 5 og 6, medregnes der så stor en  

 del af det resterende beløb efter stk. 5 og 6, at tabet om muligt udlignes.  

 Et herefter resterende beløb efter stk. 5 og 6 medregnes med lige store beløb  

 til afgiftsgrundlaget for den resterende del af perioden.
 § 37. Aktiver i et datterselskab, hvis afkast for afgiftsåret 1999  

 har været omfattet af afgiftsberegningen efter § 3 f i realrenteafgiftsloven,  

 jf. lovbekendtgørelse nr. 726 af 4. september 1995 med senere ændringer, og  

 hvis afkast for indkomståret 2000 er omfattet af beskatningen efter denne  

 lovs § 9, stk. 1, anses ved beskatningen for indkomståret 2000 efter denne  

 lovs § 9, stk. 1, for at være anskaffet til den afgiftsmæssigt opgjorte værdi  

 ved udgangen af afgiftsåret 1999.
 § 38. Tab på en af de i § 2, stk. 3, nr. 5, omtalte kontrakter,  

 der efter de hidtil gældende regler i § 4 e i realrenteafgiftsloven, jf.  

 lovbekendtgørelse nr. 726 af 4. september 1995 med senere ændringer, henstår  

 uudnyttet ved udgangen af indkomståret 1999, kan fremføres til fradrag efter  

 reglerne i denne lovs § 13, stk. 4.
§ 39. Negativ afgift efter de hidtil gældende regler i  

 realrenteafgiftslovens kapitel 1 og 2, jf. lovbekendtgørelse nr. 726 af 4.  

 september 1995 med senere ændringer, der henstår uudnyttet ved udgangen af  

 indkomståret 1999, kan fremføres til fradrag i summen af skat efter kapitel 2  

 og kapitel 3 i denne lov for indkomståret 2000 og efterfølgende indkomstår.  

 Fradrag skal ske før fradrag for negativ skat efter denne lov.
Fradrag skal  

 ske i det tidligst mulige indkomstår.
 § 40. Loven gælder ikke for Færøerne og Grønland.
Oprindeligt fremsat forslag Kapitel 1 Skattepligten § 1. Pligt til at betale skat efter denne lov påhviler 1) livsforsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed her i  

 landet, og livsforsikringsselskaber, der efter koncession i et land inden for  

 De Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. § 211 i lov om  

 forsikringsvirksomhed, 2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive forsikringsvirksomhed her i landet,  

 og forsikringsselskaber, der efter koncession i et land inden for De  

 Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver virksomhed  

 her i landet gennem en filial, jf. § 211 i lov om forsikringsvirksomhed, i  

 det omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab, 3) pensionskasser og pensionsfonde, 4) den sociale pensionsfond, 5) Arbejdsmarkedets Tillægspension, 6) Lønmodtagernes Dyrtidsfond 7) hjælpe- og understøttelsesfonde, der er godkendt efter  

 pensionsbeskatningslovens § 52, og andre hjælpe- og understøttelsesfonde med  

 pensionslignende formål, 8) kapitalpensionsfonde, der er godkendt efter pensionsbeskatningslovens §  

 12, 9) tontineordninger, som nævnt i pensionsbeskatningslovens § 7, stk. 1, 2.  

 pkt., og 10) pengeinstitutter, der er hjemmehørende her i landet eller udøver  

 pengeinstitutvirksomhed her i landet gennem et fast driftssted, og som har  

 Finanstilsynets tilladelse til at drive pengeinstitutvirksomhed her i landet,  

 og kreditinstitutter, der efter tilladelse i i et andet land inden for De  

 Europæiske Fællesskaber udøver pengeinstitutvirksomhed her i landet gennem en  

 filial, jf. lov om banker og sparekasser m.v. § 6 a, stk. 1-4, samt andre  

 institutioner, der har opnået godkendelse efter pensionsbeskatningslovens §§  

 11 A og 12, i det omfang pengeinstituttet m.v. udbyder puljeindlån omfattet  

 af § 3, stk. 2, eller § 9, nr. 3.
 Stk. 2. Skattepligten påhviler endvidere indehaverne af følgende  

 konti her i landet, for så vidt disse ikke er omfattet af § 3, stk. 2, eller  

 § 9, nr. 3:
 1) Pensionsopsparingskonti efter pensionsbeskatningslovens §§ 12 eller 13.
 2) Rateopsparingskonti efter pensionsbeskatningslovens § 11 A.
 3) Selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der er oprettet før den 2. juni  

 1998.
 4) Indekskonti efter pensionsbeskatningslovens § 15.
 5) Konti efter pensionsbeskatningslovens § 42.
§ 2. Skattepligten for her i landet hjemmehørende  

 livsforsikringsselskaber, jf. § 1, stk. 1, nr. 1, og fonde indtræder ved  

 stiftelsen.
Når selskabet eller fonden opløses, fortsætter skattepligten  

 indtil tidspunktet for opløsningen.
Ophører livsforsikringsselskabet med at  

 drive livsforsikringsvirksomhed, uden at det opløses, fortsætter  

 skattepligten, så længe selskabet har Finanstilsynets tilladelse til at drive  

 livsforsikringsvirksomhed.
Stk. 2. Skattepligten for livsforsikringsselskaber, der udøver  

 livsforsikringsvirksomhed her i landet gennem et fast driftssted, indtræder  

 på det tidspunkt, hvor selskabet begynder at udøve livsforsikringsvirksomhed  

 her i landet.
Når selskabet opløses eller ophører med at drive  

 livsforsikringsvirksomhed her i landet, fortsætter skattepligten indtil  

 tidspunktet for opløsningen eller ophøret.
Stk. 3. Skatteansættelse finder første gang sted for det  

 indkomstår, jf. § 11, som den første indkomstperiode udgør eller træder i  

 stedet for uden hensyn til dennes længde.
Den første indkomstperiode kan  

 udgøre op til 18 måneder.
Kapitel 2 Skat af afkast af fordringer m.v. og fast ejendom § 3. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 26 pct. af alle former for formueafkast, der ikke er undtaget efter  

 stk. 3, jf. dog §§ 4, 10 og 13, herunder 1) renteindtægter af obligationer, konvertible obligationer, pantebreve og  

 andre fordringer, 2) gevinst eller tab på de i nr. 1 nævnte værdipapirer bortset fra  

 konvertible obligationer, 3) gevinst eller tab på finansielle kontrakter omfattet af  

 kursgevinstloven, 4) udbytter samt gevinst eller tab på investeringsbeviser i udloddende  

 investeringsforeninger efter ligningslovens § 16 C, stk. 1, der udsteder  

 omsættelige beviser for medlemmernes indskud, jf. dog stk. 3, nr. 7, 5) gevinst eller tab på værdipapirer i fremmed valuta samt øvrige  

 valutakursgevinster og -tab vedrørende afkast, der er skattepligtigt efter  

 reglerne i dette kapitel, 6) gevinst og tab på gæld, idet kursgevinstlovens § 7, stk. 1, 1. pkt., og  

 stk. 2, dog finder anvendelse, 7) overskud eller underskud ved drift af fast ejendom samt gevinst eller  

 tab på fast ejendom, jf. dog stk. 3, nr. 10-13, og 8) overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt gevinst og tab ved afhændelse  

 heraf.
 Stk. 2. Ved opgørelsen af den skattepligtige rente af kontantkonti  

 efter § 1, stk. 2, nr. 1-3, der tilskrives på grundlag af afkastet af  

 værdipapirer, som er udskilt fra øvrige værdipapirer tilhørende banken,  

 sparekassen, eller andelskassen (pengeinstituttet), skal hele det årlige  

 afkast af værdipapirer som nævnt i stk. 1 og §§ 4, 10 og 13 medregnes.  

 Såfremt der ved en sådan kontos ophævelse er gevinst eller tab i forhold til  

 indeståendet, skal denne forskel medregnes til beskatningsgrundlaget.
Stk. 3. Ved opgørelsen af beskatningsgrundlaget medregnes ikke 1) renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond, Danmarks  

 Skibskreditfond og Kreditforeningen af Kommuner i Danmark, 2) udbytte af aktier, anparter, andelsbeviser og investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (akkumulerende investeringsforeninger), 3) gevinst eller tab på de i nr. 1 og 2 nævnte værdipapirer samt  

 konvertible obligationer, jf. aktieselskabslovens § 41 og  

 anpartsselskabslovens § 25, 4) gevinst eller tab på tegningsretter og andre rettigheder omfattet af  

 aktieavancebeskatningsloven til de i nr. 2 nævnte værdipapirer samt  

 konvertible obligationer, 5) tab på kontrakter, der indeholder ret eller pligt til at afstå og er  

 baseret på enten et aktieindeks, de i nr. 2 eller 7 nævnte værdipapirer,  

 eller konvertible obligationer, bortset fra de tab, der kan fradrages efter §  

 14, stk. 4, 6) gevinst eller tab ved udlodning af likvidationsprovenu fra  

 aktieselskaber, anpartsselskaber og andelsselskaber, 7) en efter reglerne i dette kapitel skattefri del af udbytter og gevinst  

 eller tab på investeringsbeviser i udloddende investeringsforeninger efter  

 ligningslovens § 16 C, stk. 1, der udsteder omsættelige beviser for  

 medlemmernes indskud, jf. § 5, 8) renter af kontantkonti efter § 1, stk. 2, nr. 1-3, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, der er  

 skattefrit efter reglerne i dette kapitel, 9) valutakursgevinst og -tab vedrørende afkast, der er skattefrit efter  

 reglerne i dette kapitel, 10) formueafkast af fast ejendom, hvis den skattepligtige før den 12.  

 marts 1986 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme samt  

 formueafkast af bygninger opført af den skattepligtige, hvis skriftlig aftale  

 om byggeriet er indgået før den nævnte dato, 11) formueafkast af fast ejendom, som en skattepligtig erhverver fra en  

 anden skattepligtig i forbindelse med opløsning af eller udtræden fra et  

 sameje, hvis samejet er indgået ved skriftlig aftale før den 12. marts 1986, 12) formueafkast af nyopført fast ejendom samt formueafkast af ejendom  

 efter de hidtil gældende regler i § 3 b, stk. 1, nr. 2, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, hvis den skattepligtige har påbegyndt byggeriet i perioden  

 1. januar 1993 til og med den 31. december 1994 og færdiggjort det senest den  

 31. december 1997, samt af formueafkast af ombygnings- og forbedringsudgifter  

 vedrørende disse ejendomme, 13) formueafkast af fast ejendom, hvis den skattepligtige før den 2. juni  

 1998 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme, formueafkast  

 af bygninger opført af den skattepligtige, hvis skriftlig aftale om byggeriet  

 er indgået før den nævnte dato, samt af ombygnings- og forbedringsudgifter  

 vedrørende disse bygninger, alt for så vidt betingelserne for  

 realrenteafgiftsfrihed er opfyldt ved udgangen af afgiftsåret 1998, jf. de  

 hidtil gældende regler i § 3 b i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer.
§ 4. Formueafkast som nævnt i § 3, stk. 3, nr. 2-6, af aktier,  

 anparter, andelsbeviser og konvertible obligationer medregnes ved opgørelsen  

 af beskatningsgrundlaget, når selskabet er eller har været hjemmehørende i  

 udlandet, på Færøerne eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, at 1) virksomheden i selskabet overvejende har været af finansiel karakter,  

 og 2) det samlede afkast heraf er beskattet væsentligt lavere end efter  

 danske beskatningsregler.
Stk. 2. Stk. 1 finder tilsvarende anvendelse, når selskabet i  

 væsentligt omfang direkte eller indirekte ejer eller har ejet aktier i  

 selskaber m.v., der er eller har været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, at 1) virksomheden i det sidstnævnte selskab m.v. overvejende har været af  

 finansiel karakter, 2) det samlede afkast heraf er beskattet væsentligt lavere end efter  

 danske regler, og 3) eventuelle udbytter fra det sidstnævnte selskab m.v. samlet beskattes  

 med en procentsats, der er væsentligt lavere end den i selskabsskattelovens §  

 17, stk. 1, nævnte.
 Stk. 3. Hvis et selskab har indgået aftale om skattesats eller  

 beskatningsgrundlag med skattemyndighederne i den stat, hvor selskabet er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor ejerne af kapitalandele i selskabet er  

 hjemmehørende, anses betingelserne i stk. 1, nr. 2, og stk. 2, nr. 2, for  

 opfyldte.
§ 5. Hvis en udloddende investeringsforening, jf. ligningslovens §  

 16 C, stk. 1, ifølge sine vedtægter højst må foretage anbringelser i  

 kontanter samt anbringelser på sikret basis i aktiver som nævnt i § 3, stk.  

 1, nr. 3, og i kontanter i tilknytning hertil inden for en samlet ramme på 25  

 pct. af foreningens øvrige aktivmasse og i øvrigt ikke må anbringe dele af  

 aktivmassen i andre aktiver som nævnt i § 3, stk. 1, eller § 4 bortset fra  

 foreningens administrationsbygning, er gevinst eller tab skattefri efter  

 reglerne i dette kapitel.
Anbringelse på anfordringskonto sidestilles med  

 kontanter.
Udbytte anses fortrinsvis for at hidrøre fra afkastet fra  

 foreningens aktiver som nævnt i § 3, stk. 1. Denne del af udbyttet er  

 omfattet af bestemmelsen i § 3, stk. 1, nr. 4. Den resterende del er  

 skattefri efter reglerne i dette kapitel.
Stk. 2. Hvis en udloddende investeringsforenings anbringelse af  

 aktivmassen overskrider eller ifølge vedtægterne må overskride en af de i  

 stk. 1 anførte grænser, og det ved overskridelse af den i stk. 1, 1. pkt.,  

 nævnte grænse på 25 pct. sker i mere end fem på hinanden følgende bankdage,  

 er udbytter og kursgevinst eller -tab omfattet af § 3, stk. 1, nr. 4. Der ses  

 dog bort fra overskridelser af den i stk. 1, 1. pkt., nævnte grænse på 25  

 pct. inden for en periode på en måned efter tegningsperiodens udløb i henhold  

 til prospektet i forbindelse med nyetablering af investeringsforeningen, og  

 der ses bort fra overskridelser af den i stk. 1, 1. pkt., nævnte grænse på 25  

 pct., hvis det godtgøres, at overskridelsen ikke kan tilregnes  

 investeringsforeningen som forsætlig eller uagtsom.
Udbytte anses for  

 fortrinsvis at hidrøre fra afkastet af foreningens aktiver som nævnt i § 3,  

 stk. 1, eller § 4. Denne del af udbyttet er omfattet af bestemmelsen i § 3,  

 stk. 1, nr. 4. Den resterende del er skattefri efter reglerne i dette  

 kapitel.
 Stk. 3. Ved opgørelserne efter stk. 1 og 2 medregnes aktiver som  

 nævnt i § 3, stk. 1, nr. 3, med værdien af de underliggende aktiver.
 Stk. 4. Ved anbringelser på sikret basis i aktiver som nævnt i §  

 3, stk. 1, nr. 3, og i kontanter i tilknytning hertil forstås anbringelser i  

 de pågældende aktiver, der overholder reglerne i Finanstilsynets  

 bekendtgørelse om investeringsforeningers adgang til at anbringe midler i  

 finansielle instrumenter samt at indgå terminsforretninger.
§ 6. De i indkomståret påløbne renteudgifter fradrages ved  

 opgørelsen af beskatningsgrundlaget.
Rente af skattebeløb efter denne lov  

 henføres dog til betalingsåret.
Renteudgifter efter § 24 kan ikke fradrages  

 ved opgørelsen af beskatningsgrundlaget.
Det samme gælder renteudgifter, der  

 efter ligningslovens § 17 A ikke kan fradrages ved opgørelsen af  

 skattepligtig indkomst.
§ 7. Skattepligtige efter § 1, stk. 1, nr. 1, skal ved opgørelsen  

 af beskatningsgrundlaget medregne sikkerhedsfondshenlæggelser, der er  

 foretaget i indkomstårene 1959-89 med virkning for opgørelsen af den  

 skattepligtige indkomst, og som pr. 31. december 1994 endnu ikke var anvendt,  

 efter reglerne i 2.-5. pkt.
For hver 10 procentpoint, forsikringsselskabets  

 forsikringsmæssige hensættelser for egen regning, bortset fra  

 bonusudjævningshensættelser, ultimo indkomståret er nedbragt i forhold til de  

 forsikringsmæssige hensættelser for egen regning, bortset fra  

 bonusudjævningshensættelser, pr. 31. december 1994, medregnes 10 pct. af  

 sikkerhedsfondshenlæggelsen pr. 31. december 1994 ved opgørelsen af  

 beskatningsgrundlaget efter § 3 for det pågældende indkomstår.
Nedbringes  

 sikkerhedsfondshenlæggelsen helt eller delvis, herunder ved overdragelse,  

 skal et tilsvarende beløb medregnes ved opgørelsen af beskatningsgrundlaget  

 efter § 3 for det pågældende indkomstår.
Sikkerhedsfondshenlæggelser, der er  

 medregnet ved opgørelsen af beskatningsgrundlaget i medfør af 3. pkt., kan  

 fradrages ved opgørelsen af sikkerhedsfondshenlæggelser, der for det  

 pågældende eller senere indkomstår skal medregnes ved opgørelsen af  

 beskatningsgrundlaget i medfør af 2. pkt.
Sikkerhedsfondshenlæggelser, der  

 ikke er medregnet ved opgørelsen af beskatningsgrundlaget i medfør af 2. og  

 3. pkt., skal medregnes ved opgørelsen beskatningsgrundlaget for det  

 indkomstår, hvori selskabet ophører med at drive forsikringsvirksomhed.  

 Sikkerhedsfondshenlæggelser, der er medregnet ved opgørelsen af den  

 skattepligtige indkomst efter selskabsskattelovens § 13 C, anses ved  

 anvendelsen af 2.-5. pkt. for medregnet ved opgørelsen af  

 beregningsgrundlaget efter denne lov.
 Stk. 2. Skattepligtige efter § 1, stk. 1, nr. 1, kan fradrage  

 beløb, der hæves på konti for beskattede henlæggelser til sikkerhedsfond, ved  

 opgørelsen af beskatningsgrundlaget for det pågældende indkomstår.
 § 8. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 livsforsikringshensættelser eller pensionshensættelser med tillæg af en  

 forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af indkomståret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt, bortset fra hensættelser  

 vedrørende livrenter uden ret til bonus tegnet før den 1. maj 1982.  

 Beskatningsgrundlaget efter §§ 3-7 nedsættes med den procentdel, der svarer  

 til forholdet mellem de i 1. pkt. nævnte hensættelser og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. De i stk. 1 nævnte hensættelser opgøres ved udgangen af  

 hvert af indkomstårene.
Ved opgørelsen fratrækkes en eventuel statsgaranti  

 eller tilsagn om statslig underskudsdækning.
Endvidere bortses fra  

 hensættelser vedrørende overtagen genforsikring og fra depoter, der modsvarer  

 hensættelser vedrørende forsikringer afgivet i genforsikring.
Stk. 3. For medlemmer af pensionskasser, hvor pensionsordningen  

 ikke er tarifmæssigt opbygget, og hvor pensionsudbetalingen endnu ikke er  

 påbegyndt, fordeles den del af hensættelserne, der er fritaget efter stk. 1,  

 på grundlag af nutidsværdien af det tilsagn, der er afgivet over for det  

 enkelte medlem.
Nutidsværdien ganges med forholdet mellem det antal år, den  

 pågældende har været medlem af pensionskassen ved udgangen af 1982, og det  

 antal år, den pågældende har været medlem af pensionskassen, når  

 pensionsudbetaling normalt skal påbegyndes.
Pensionskassen kan i stedet vælge  

 at fordele hensættelserne på grundlag af nutidsværdien af det enkelte medlems  

 pensionstilsagn med fradrag af nutidsværdien af fremtidige ordinære bidrag,  

 dog mindst nutidsværdien af de indbetalte ordinære bidrag for medlemmet med  

 fradrag af risikopræmie.
Stk. 4. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er nævnt i  

 § 36.22.11. på finansloven for 1995, fritages den del af  

 beskatningsgrundlaget, der svarer til forholdet mellem værdien af formuen ved  

 udgangen af 1982 og ved udgangen af indkomståret.
Værdien af formuen ved  

 udgangen af 1982 nedsættes med 4 pct. årligt af det oprindelige beløb.  

 Værdien af formuen ved udgangen af 1982 opgøres til anskaffelsessummen, mens  

 værdien af formuen ved udgangen af indkomståret opgøres efter § 16, stk. 7.  

 For værdipapirer, der ikke er omfattet af § 16, stk. 7, anvendes dog  

 handelsværdien ved udgangen af 1982 og ved udgangen af indkomståret.
Stk. 5. For Arbejdsmarkedets Tillægspension opgøres de i stk. 1  

 nævnte hensættelser samlet for hver årgang af medlemmer.
Der foretages alene  

 opdeling efter køn samt egen- og ægtefællepension.
Stk. 6. For Lønmodtagernes Dyrtidsfond, kapitalpensionsfonde og  

 tontineordninger fritages den del af beskatningsgrundlaget, der svarer til  

 forholdet mellem værdien af formuen ved udgangen af 1982 og ved udgangen af  

 indkomståret.
Ved udbetaling efter 31. december 1982 af et indestående i  

 fonden eller ordningen formindskes den opgjorte værdi af formuen ved udgangen  

 af 1982 med værdien af den pågældendes indestående på dette tidspunkt.  

 Værdien af formuen i Lønmodtagernes Dyrtidsfond ved udgangen af 1982 opgøres  

 til anskaffelsessummen, mens værdien af formuen ved udgangen af indkomståret  

 opgøres efter § 16, stk. 7. For aktiver, der ikke er omfattet af § 16, stk.  

 7, skal Lønmodtagernes Dyrtidsfond dog anvende handelsværdien ved udgangen af  

 1982 og ved udgangen af indkomståret.
Kapitalpensionsfonde og  

 tontineordninger skal opgøre værdien af formuen efter reglerne i stk. 7, idet  

 dog pantebreve og andre fordringer opgøres til handelsværdien ved udgangen af  

 1982 og til den ifølge § 16, stk. 7, regulerede værdi ved udgangen af  

 indkomståret.
Fast ejendom opgøres til den kontante handelsværdi.
Stk. 7. For de i § 1, stk. 2, nævnte opsparingsformer fritages en  

 så stor del af beskatningsgrundlaget efter §§ 3-6, som værdien af kontoens  

 indestående ved udgangen af 1982 udgør af værdien af indeståendet ved  

 udgangen af indkomståret.
For værdipapirdepoter udgør værdien af indeståendet  

 følgende beløb:
 1) Ved udgangen af 1982 værdien af obligationer opgjort til et gennemsnit  

 af anskaffelseskurserne for de obligationer i den enkelte serie, som de i §  

 1, stk. 3, litra a, nævnte skattepligtige var i besiddelse af ved udgangen af  

 1982, værdien af pantebreve til kurs 85 samt børskursværdien af  

 indeksobligationer, konvertible obligationer, aktier og  

 investeringsforeningscertifikater.
 2) Ved udgangen af indkomståret den ifølge § 16, stk. 7, regulerede værdi  

 af obligationer og pantebreve samt børskursværdien af indeksobligationer,  

 konvertible obligationer, aktier og investeringsforeningscertifikater.
Stk. 8. Hvis værdien af indeståendet på en konto som nævnt i stk.  

 7 ved udgangen af et indkomstår er nedbragt på grund af delvis udbetaling fra  

 ordningen, og denne udbetaling overstiger tilvæksten efter 1. januar 1983,  

 nedsættes den beregnede værdi af kontoen ved udgangen af 1982 med et beløb  

 svarende til forskellen mellem udbetalingen og tilvæksten.
Bestemmelsen  

 finder tilsvarende anvendelse ved delvis udbetaling til en kontohaver fra de  

 i stk. 6 nævnte fonde og ordninger.
Stk. 9. Ved overførsel af en forsikrings- eller pensionsordning  

 efter pensionsbeskatningslovens § 41 danner kontantværdien af den del af  

 opsparingen, der kan fradrages efter stk. 1, 3, 6, 7 og 8, grundlag for  

 fradrag i den nye ordning.
Det beløb, der danner grundlag for fritagelse i  

 den nye ordning, kan dog aldrig overstige det faktisk overførte beløb.
Ved  

 overførsel af forsikrings- eller pensionsporteføljer mellem  

 forsikringsselskaber eller pensionskasser finder tilsvarende regler  

 anvendelse.
Kapitel 3 Skat af afkast af aktier m.v.
 § 9. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 10 pct. af følgende former for formueafkast:
 1) Formueafkast som nævnt i § 3, stk. 3, nr. 2-6, af aktier, anparter,  

 andelsbeviser, investeringsbeviser i akkumulerende investeringsforeninger og  

 konvertible obligationer, i det omfang der ikke er skattepligt efter reglerne  

 i kapitel 2.
 2) Afkast af investeringsbeviser i udloddende investeringsforeninger, i  

 det omfang der ikke er skattepligt efter reglerne i kapitel 2.
 3) Renter af kontantkonti efter § 1, stk. 2, nr. 1 og 2, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, for hvilket  

 der ikke er skattepligt efter reglerne i kapitel 2.
 4) Valutakursgevinst og -tab vedrørende afkast, der er skattepligtigt  

 efter reglerne i dette kapitel.
Kapitel 4 Skat af afkast i datterselskaber § 10. Skattepligtige efter § 1, stk.1, nr. 1-9 (moderselskabet),  

 der direkte eller indirekte ejer 25 pct. eller mere af aktie- eller  

 andelskapitalen i et selskab (datterselskabet), skal ved opgørelsen af  

 beskatningsgrundlaget efter kapitel 2 og kapitel 3 medregne den del af  

 datterselskabets beskatningsgrundlag opgjort efter denne lov, der svarer til  

 den største af moderselskabet ejede andel af datterselskabets aktie- eller  

 anpartskapital i indkomståret.
Dog medregnes kun beskatningsgrundlag for den  

 periode, hvori ejerbetingelsen er opfyldt, og kun såfremt datterselskabet  

 ikke selv er skattepligtig efter denne lov.
Stk. 2. Indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets indkomstopgørelse  

 efter denne lov, fradrages i skatterne efter kapitel 2 og kapitel 3, dog med  

 højst et beløb svarende til skatten af beskatningsgrundlaget i  

 datterselskabet.
Ligningslovens § 33, stk. 2, finder tilsvarende anvendelse.
Stk. 3. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1 finder  

 anvendelse.
Endvidere ses der ved opgørelsen af beskatningsgrundlaget for  

 denne periode bort fra fordringer og gæld mellem moderselskabet og  

 datterselskabet.
Stk. 4. Når et datterselskab inddrages under beskatning efter stk.  

 1, anses aktiver i datterselskabet for anskaffet til handelsværdien på samme  

 tidspunkt.
Såfremt afkastet af et aktiv i indkomståret 2000 er omfattet af  

 stk. 1, og afkastet i afgiftsåret 1999 af det pågældende aktiv har været  

 omfattet af de hidtil gældende regler i § 3 f i realrenteafgiftsloven, jf.  

 lovbekendtgørelse nr. 726 af 4. september 1995 med senere ændringer, anvendes  

 for indkomståret 2000 i stedet den skattemæssigt opgjorte værdi ved udgangen  

 af afgiftsåret 1999.
Kapitel 5 Opgørelse af beskatningsgrundlaget m.v.
§ 11. Beskatningsgrundlaget omfatter formueafkastet i  

 indkomståret.
Indkomståret er kalenderåret.
For de i § 1, stk. 2, nævnte  

 opsparingsformer begynder indkomståret dog 1. december i året forud for det  

 tilsvarende kalenderår og slutter den 30. november i kalenderåret.
 § 12. Livsforsikringsselskaber og forsikringsselskaber som nævnt i  

 § 1, stk. 1, nr. 1 og 2, der er hjemmehørende i udlandet, på Færøerne eller i  

 Grønland, skal foretage en regnskabsmæssig udskillelse af de aktiver, der  

 ligger til sikring af de i her i landet tegnede forsikringer.  

 Beskatningsgrundlaget omfatter formueafkastet af de nævnte aktiver opgjort  

 efter reglerne i denne lov.
 § 13. Hvis opsparing i en skattepligtig ordning anbringes i en  

 andel i en forening eller i en afdeling af en forening, der ikke udsteder  

 omsættelige beviser for medlemmernes indskud, og hvor medlemmet løbende  

 tilskrives sin andel af årets overskud og formue opgjort særskilt for  

 foreningens aktiver, opgøres en skattepligtigtig del af andelens afkast efter  

 kapitel 2 henholdsvis kapitel 3. Opgørelsen skal ske efter reglerne om  

 beskatningsgrundlaget for skattepligtige som nævnt i § 1, stk. 2. Opgørelsen  

 foretages for det tidsrum, hvori opsparingen er anbragt i andelen.
§ 14. De skattepligtige efter § 1, stk. 1, opgør renteindtægter  

 som de renter, der er påløbet i indkomståret.
For konti omfattet af § 1, stk.  

 2, opgøres disse renteindtægter som de i indkomståret forfaldne renter, jf.  

 dog § 22. Renter af skattebeløb efter denne lov henføres til betalingsåret.
Stk. 2. Overskud eller underskud ved drift af fast ejendom som  

 nævnt i § 3, stk. 1, nr. 7, eller virksomhed som nævnt i § 3, stk. 1, nr. 8,  

 opgøres efter skattelovgivningens almindelige regler om skattepligtig  

 indkomst.
Reglerne om skattemæssige afskrivninger finder dog ikke anvendelse.
Stk. 3. Gevinst eller tab på obligationer, pantebreve og andre  

 fordringer, investeringsbeviser, aktier, anparter, andelsbeviser og  

 konvertible obligationer samt fast ejendom opgøres som forskellen mellem  

 værdien af det pågældende aktiv ved indkomstårets udløb og værdien ved  

 indkomstårets begyndelse (lagerprincippet). Er aktivet anskaffet i  

 indkomståret, opgøres gevinst eller tab som forskellen mellem værdien ved  

 indkomstårets udløb og anskaffelsessummen omregnet til kontantværdi.
Er  

 aktivet realiseret i indkomståret, opgøres gevinst eller tab som forskellen  

 mellem afståelsessummen omregnet til kontantværdi og værdien ved  

 indkomstårets begyndelse.
Er aktivet anskaffet og afstået i samme indkomstår,  

 opgøres gevinst og tab som forskellen mellem afståelsessummen omregnet til  

 kontantværdi og anskaffelsessummen omregnet til kontantværdi.
Hvis et aktiv,  

 der tidligere var skattefrit, bliver skattepligtigt, betragtes aktivet som  

 anskaffet for handelsværdien ved begyndelsen af det indkomstår, hvori  

 skattepligten indtræder.
Hvis et aktiv, der tidligere var skattepligtigt,  

 bliver skattefrit, opgøres gevinst eller tab ved udgangen af det sidste  

 indkomstår, hvori skattepligten består, som om aktivet blev solgt for  

 handelsværdien på dette tidspunkt.
Ved aktiver i fremmed valuta opgøres  

 værdien i danske kroner.
Stk. 4. Stk. 3 gælder også for gevinst og tab på finansielle  

 kontrakter.
Tab på en af de i § 3, stk. 3, nr. 5, omtalte kontrakter kan  

 fradrages i beskatningsgrundlaget, i det omfang tabet ikke overstiger de 5  

 seneste forudgående indkomstårs skattepligtige nettogevinster på kontrakten,  

 hvori der ikke er fradraget fremført tab fra kontrakter.
Uudnyttet tab fra  

 kontrakten kan fradrages i indkomstårets og efterfølgende indkomstårs  

 nettogevinster på alle kontrakter baseret på enten aktieindeks, de i § 3,  

 stk. 3, nr. 2 eller 7, nævnte værdipapirer eller konvertible obligationer,  

 der indeholder ret eller pligt til at afstå eller erhverve samme aktiv som  

 den tabsgivende kontrakt.
Fradrag for tab kan kun fremføres til et senere  

 indkomstår, hvis det ikke kan rummes i skattepligtig nettogevinst i et  

 tidligere indkomstår.
 Stk. 5. Stk. 3 finder tilsvarende anvendelse for gevinst og tab på  

 gæld.
§ 15. Skattepligtige omfattet af § 1, stk.1, er ikke  

 skattepligtige af den del af formueafkastet, som kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B.
Beskatningsgrundlaget nedsættes  

 med den procentdel, der svarer til forholdet mellem  

 livsforsikringshensættelserne henholdsvis pensionshensættelserne til de  

 pågældende livsforsikringer og pensionsordninger og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. Ved beregningen af nedsættelsen efter stk. 1 ses der ved  

 fastsættelsen af beskatningsgrundlaget og livsforsikringshensættelserne  

 henholdsvis pensionshensættelserne bort fra den del, der vedrører opsparing i  

 investeringsfonde.
Er forsikringer eller pensionskasseordninger omfattet af  

 pensionsbeskatningslovens §§ 53 A eller 53 B tilknyttet investeringsfonde,  

 forhøjes nedsættelsen efter stk. 1 med disse forsikringstageres eller  

 pensionsopspareres andele af hele beskatningsgrundlaget for hver af de  

 pågældende investeringsfonde.
Stk. 3. Pensionsinstitutter omfattet af § 1, stk. 1, er ikke  

 skattepligtige af den del af formueafkastet, der kan henføres til  

 forsikrings- og pensionsaftaler med kommuner for disses  

 tjenestemandspensionsforpligtelser.
Stk. 1, 2. pkt., og stk. 2 finder  

 tilsvarende anvendelse.
 § 16. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet før den 1. maj  

 1982, jf. stk. 2-7. Beskatningsgrundlaget nedsættes med den procentdel, der  

 svarer til forholdet mellem hensættelser vedrørende livrenter uden bonus, jf.  

 stk. 2, og passiverne ifølge årsregnskabet med tillæg af den udgiftsførte  

 skat af årets afkast.
Stk. 2. Hensættelser vedrørende livrenter uden bonus beregnes for  

 hver kontrakt ud fra den eller de berettigedes alder og den resterende  

 ydelsesrække, der er aftalt inden 1. juli 1983. Denne ydelsesrække  

 diskonteres tilbage til udgangen af indkomståret med en rente svarende til  

 den gennemsnitlige afkastprocent af livsforsikringsselskabets  

 obligationsbeholdning.
Afkastprocenten beregnes ud fra kurserne på selskabets  

 obligationer som nævnt i stk. 3 ved udgangen af indkomståret, idet kurserne  

 reguleres efter stk. 7. For hver obligationsserie beregnes en effektiv rente  

 svarende til kursen og det resterende amortisationsforløb.
De således fundne  

 effektive renter vejes sammen til et totalt gennemsnit, idet selskabets  

 kursværdier i hver serie ved udgangen af indkomståret anvendes som vægte.
 Stk. 3. Den i stk. 2 nævnte afkastprocent opgøres årligt på  

 grundlag af følgende effektive renter for børsnoterede obligationer bortset  

 fra indeksobligationer, konvertible obligationer og præmieobligationer:
 1) Den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Arbejdsmarkedets Tillægspension og Lønmodtagernes  

 Dyrtidsfond, jf. stk. 4 og 5.
 2) Den af Københavns Fondsbørs opgjorte gennemsnitlige effektive  

 obligationsrente, jf. stk. 6.
Stk. 4. Den i stk. 3, nr. 1, nævnte gennemsnitlige rente opgøres  

 ud fra de nævnte institutioners beholdninger i de enkelte obligationsserier  

 et år før indkomståret begyndelse.
For hver obligationsserie beregnes en  

 rente efter reglerne i stk. 5. De således fundne renter vejes sammen til  

 renten i stk. 3, nr. 1, idet institutionernes samlede kursværdier efter stk.  

 7 i hver serie et år før indkomstårets begyndelse anvendes som vægte.
Stk. 5. Til brug for afkastsatsen beregnes en rente for hver  

 obligationsserie med udgangspunkt i den beregnede rente for serien to år før  

 indkomstårets begyndelse.
For serier, der er lukket to år før indkomstårets  

 begyndelse, anvendes denne rente uændret.
For åbne serier sammenvejes denne  

 rente med et simpelt gennemsnit af de af Københavns Fondsbørs opgjorte  

 effektive renter for serien i året 2 år forud for indkomståret.
Sidstnævnte  

 rente tillægges en vægt svarende til værdien af de i stk. 3, nr. 1, nævnte  

 institutioners køb med fradrag af salg i serien i dette år.
Førstnævnte rente  

 tillægges en vægt svarende til resten af disse institutioners beholdning i  

 serien et år før indkomstårets begyndelse reguleret efter stk. 7, og denne  

 rente anvendes uændret, såfremt institutionernes salg overstiger købet i  

 serien.
For serier, der åbnes i løbet af året 2 år forud for afgiftsåret,  

 anvendes gennemsnittet af de af Københavns Fondsbørs opgjorte effektive  

 renter for serien i dette år.
 Stk. 6. Den i stk. 3, nr. 2, nævnte effektive gennemsnitlige  

 obligationsrente beregnes som et simpelt gennemsnit af de af Københavns  

 Fondsbørs dagligt opgjorte effektive renter i de første 7 måneder af året  

 forud for indkomståret af obligationer med en restløbetid på over 5 år.
Stk. 7. Den i stk. 2 nævnte årlige kursregulering foretages på  

 grundlag af anskaffelsessummen.
Anskaffelsesummen reguleres ved udgangen af  

 hvert indkomstår med den kursværdiændring, der ved konstant effektiv rente  

 fremkommer som følge af forkortelsen af restløbetiden.
Indeholder  

 værdipapiret en opsigelsesadgang for kreditor, anses lånet i henseende til  

 reguleringen for opsagt på det tidligst mulige tidspunkt.
Anskaffelsessummen  

 for de enkelte obligationer i en serie beregnes efter forholdet mellem den  

 samlede anskaffelsessum for obligationerne i serien og den samlede nominelle  

 værdi af obligationerne.
 § 17. Et livsforsikringsselskab eller en pensionskasse, der i  

 genforsikring har givet en hensættelse, som ikke er deponeret fuldt ud, skal  

 i sit beskatningsgrundlag medregne et beløb, der beregnes som afkastprocenten  

 efter § 16, stk. 2, af indkomstårets gennemsnitlige ikke deponerede  

 hensættelse.
Stk. 2. Et livsforsikringsselskab, der i genforsikring har  

 modtaget en hensættelse, som ikke er deponeret fuldt ud, kan i sit  

 beskatningsgrundlag fradrage bonus og teknisk rente vedrørende den ikke  

 deponerede hensættelse.
Der kan dog højst fradrages et beløb beregnet efter  

 stk. 1.
 Stk. 3. Som teknisk rente anvendes grundlagsrenten af  

 indkomstårets gennemsnitlige ikke deponerede hensættelse.
 Stk. 4. Depotrenter kan ikke fradrages i beskatningsgrundlaget hos  

 det afgivende selskab og skal ikke medregnes i det modtagende selskabs  

 beskatningsgrundlag.
 Stk. 5. Bonus og teknisk rente skal ikke medregnes til det  

 afgivende selskabs beskatningsgrundlag.
 § 18. Reglerne i stk. 2-5 gælder, hvis:
1) en skattepligtig institution overdrager sine aktiver og passiver som  

 helhed til en anden skattepligtig institution, 2) to eller flere skattepligtige institutioner sammensmeltes til en ny  

 skattepligtig institution (fusion), 3) en skattepligtig institution spaltes i to eller flere selvstændige  

 skattepligtige institutioner (fission), eller 4) en skattepligtig institution overdrager en livsforsikringsbestand til  

 en anden skattepligtig institution efter reglerne i kapitel 16 i lov om  

 forsikringsvirksomhed.
 Stk. 2. Den fortsættende institution indtræder (succederer) i den  

 overdragende institutions skattemæssige stilling, såfremt den første endelige  

 skatteopgørelse for det første indkomstår, der påvirkes af successionen, er  

 udformet under denne forudsætning.
Stk. 3. Sikkerhedsfondshenlæggelser som nævnt i § 7, stk. 1,  

 fordeles i de i stk. 1, nr. 3 og 4, nævnte tilfælde som udgangspunkt efter  

 forholdet mellem de overførte forsikringer og den samlede forsikringsbestand  

 ved spaltningen eller overdragelsen.
Ligningsrådet kan fastsætte en anden  

 fordeling.
Stk. 4. Datoen for den åbningsstatus, der udarbejdes for den  

 fortsættende institution i forbindelse med overdragelsen, anses i  

 skattemæssig henseende for overdragelsesdato.
Det er en betingelse for  

 anvendelsen af reglerne i stk. 1 og 2, at overdragelsesdatoen er  

 sammenfaldende med skæringsdatoen for den fortsættende institutions  

 regnskabsår.
 Stk. 5. Sammen med den første endelige skatteopgørelse for det  

 første indkomstår, der berøres af successionen, indsendes til den centrale  

 told- og skatteforvaltning genpart af de dokumenter, der er udarbejdet i  

 forbindelse med overdragelsen.
§ 19. Såfremt den skattepligtige del af beskatningsgrundlaget  

 efter kapitel 2 bliver negativ, beregnes en negativ skat med den i § 3, stk.  

 1, angivne sats.
Den negative skat kan fradrages i skat for det pågældende  

 indkomstår efter kapitel 3 eller for efterfølgende indkomstår i skat efter  

 kapitel 2 og kapitel 3. Fradrag skal ske i det tidligst mulige indkomstår.
Stk. 2. Såfremt den skattepligtige del af beskatningsgrundlaget  

 efter kapitel 3 bliver negativ, beregnes en negativ skat med den i § 9  

 angivne sats.
Den negative skat kan fradrages i skat for det pågældende  

 indkomstår efter kapitel 2 eller for efterfølgende indkomstår i skat efter  

 kapitel 3 og kapitel 2. Fradrag skal ske i det tidligst mulige indkomstår.
 § 20. Skat betalt til fremmed stat, Færøerne eller Grønland kan  

 fradrages i skat efter kapitel 2 og kapitel 3 efter reglerne i ligningslovens  

 § 33, stk. 1 og 2.
Kapitel 6 Opkrævning m.v.
§ 21. De skattepligtige efter § 1, stk. 1, indgiver senest den 15.  

 december i indkomståret til den centrale told- og skatteforvaltning en  

 opgørelse over det forventede beskatningsgrundlag og den skattepligtige del  

 heraf efter kapitel 2 henholdsvis kapitel 3 samt af skatten.
Af den opgjorte  

 skat beregnes rente fra den 15. december, jf. dog § 24, til den 31. december  

 i indkomståret.
Renten svarer til den i § 16, stk. 3, nr. 2, nævnte rente til  

 brug for afkastprocenten for indkomståret.
Skatten med fradrag af den  

 beregnede rente indbetales a conto samtidig med indsendelse af opgørelsen.  

 Skatteministeren kan bestemme, at visse skattepligtige i stedet skal  

 indbetale acontoafgift i kvartalsvise rater.
Der skal i så fald ske  

 tilpasning af forrentningen af afgiftsbeløbet.
Samtidig kan fristen for  

 indgivelse af foreløbig opgørelse ændres.
§ 22. Pengeinstituttet indgiver senest den 15. december  

 umiddelbart efter indkomstårets udløb til den centrale told- og  

 skatteforvaltning en endelig opgørelse over beskatningsgrundlaget og den  

 skattepligtige del heraf efter kapitel 2 henholdsvis kapitel 3 samt over  

 skatten for hver af de i § 1, stk. 2, nævnte skattepligtige opsparingsformer.  

 Opgørelsen for de i § 1, stk. 2, nr. 1 og 4, nævnte opsparingsformer kan dog  

 ske samlet.
Skatten indbetales samtidig med indsendelse af opgørelsen.
Stk. 2. Pengeinstituttet hæver skatten med tillæg eller fradrag af  

 eventuelle renter efter denne lov på den konto, som skatten vedrører, en uge  

 før den sidste rettidige indbetalingsdag.
Pengeinstituttet skal hæve beløbet,  

 selv om der ikke måtte være dækning på den kontantkonto, der er knyttet til  

 et værdipapirdepot.
Kontohaveren forrenter det beløb, hvormed kontoen er  

 overtrukket, med den for kontoen gældende indlånsrentesats.
Pengeinstituttet  

 skal senest 8 uger efter skattens betaling underrette den skattepligtige om  

 skattebeløbet.
Er kontoen overtrukket, skal kontohaveren samtidig have  

 underretning om, med hvilket beløb kontoen er overtrukket.
Renteudgifter  

 efter denne lov kan ikke fradrages ved opgørelsen af kontohaverens  

 skattepligtige indkomst.
§ 23. De skattepligtige efter § 1, stk. 1, indgiver senest den 15.  

 juli i året efter indkomståret til den centrale told- og skatteforvaltning en  

 endelig opgørelse over beskatningsgrundlaget og den skattepligtige del heraf  

 efter kapitel 2 henholdsvis kapitel 3 samt af skatten for indkomståret.
Af  

 forskellen mellem den beregnede endelige skat og den beregnede acontoskat for  

 indkomståret beregnes renter fra den 1. januar i året efter indkomståret, til  

 betaling sker.
Skyldige skattebeløb med tillæg af beregnede renter indbetales  

 samtidig med indsendelse af opgørelsen.
Overskydende skattebeløb med tillæg  

 af renter tilbagebetales.
Renten svarer til den i § 16, stk. 3, nr. 2, nævnte  

 rente til brug for afkastprocenten for året efter indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
 Stk. 2. For pensionskasser og pensionsfonde, hvor samtlige  

 passiver ved udgangen af indkomståret ikke overstiger de ifølge § 8, stk. 1,  

 opgjorte hensættelser, kan der i stedet for den i stk. 1 nævnte opgørelse  

 indgives en særlig erklæring herom attesteret af en statsautoriseret revisor.
§ 24. Ved ophævelse af de i § 1, stk. 2, nævnte  

 opsparingsordninger i løbet af indkomståret skal pengeinstituttet senest 1  

 måned efter, at det har fået kendskab til ophævelsen, foretage en endelig  

 opgørelse af beskatningsgrundlaget og den skattepligtige del heraf efter  

 kapitel 2 henholdsvis kapitel 3. Pengeinstituttet tilbageholder et  

 tilstrækkeligt kontantbeløb til at dække skatten med tillæg eller fradrag af  

 eventuelle renter efter denne lov, bortset fra renter efter stk. 3. Samtidig  

 med tilbageholdelsen indsætter pengeinstituttet den skyldige skat på en  

 særlig samlekonto i pengeinstituttet.
Samtidig med indsættelsen på den  

 særlige konto giver pengeinstituttet den skattepligtige underretning om det  

 indsatte beløb.
Ved den endelige opgørelse af beskatningsgrundlaget for en  

 pensionsopsparingskonto anses et værdipapir for afstået på tidspunktet for  

 ophævelse af kontoen for et beløb svarende til handelsværdien på  

 ophævelsestidspunktet.
Ved denne opgørelse skal der ud over forfaldne renter  

 medregnes de til ophævelsestidspunktet påløbne, ikke forfaldne renter.
Stk. 2. Pengeinstituttet indbetaler senest den 15. december i  

 indkomståret skyldige skattebeløb efter stk. 1 med tillæg af beregnede renter  

 efter stk. 3 til den centrale told- og skatteforvaltning.
Samtidig indsendes  

 opgørelse over beskatningsgrundlaget og den skattepligtige del heraf efter  

 kapitel 2 henholdsvis kapitel 3 samt skatten for hver af de i § 1, stk. 2,  

 nævnte skattepligtige opsparingsformer.
Opgørelsen for de i § 1, stk. 2, nr.  

 1 og 5, nævnte opsparingsformer kan dog ske samlet.
Overskydende skattebeløb  

 med tillæg af beregnede renter efter stk. 3 udbetales til pengeinstituttet.
Stk. 3. Af den til enhver tid værende saldo på den særlige konto  

 beregnes renter til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
Betales skatten for sent, anvendes § 28.
§ 25. Når skattepligten for de i § 1, stk. 1, nævnte  

 skattepligtige ophører, skal der senest 3 måneder efter ophøret til den  

 centrale told- og skatteforvaltning indgives endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3 samt af skatten for det løbende indkomstår og for det  

 foregående indkomstår, hvis der ikke er indgivet endelig opgørelse for dette.  

 Skyldige skattebeløb med tillæg af eventuelle renter efter stk. 2 indbetales  

 samtidig med indsendelse af opgørelserne.
Overskydende skattebeløb med tillæg  

 af eventuelle renter efter stk. 2 tilbagebetales.
Ved den endelige opgørelse  

 af beskatningsgrundlaget anses et værdipapir for afstået på tidspunktet for  

 skattepligtens ophør for et beløb svarende til handelsværdien på  

 ophørstidspunktet.
Stk. 2. Af forskellen mellem den beregnede endelige skat og den  

 beregnede acontoskat for det foregående indkomstår beregnes der renter fra  

 den 1. januar i det løbende indkomstår, til betaling sker.
Renten svarer til  

 den i § 16, stk. 3, nr. 2, nævnte rente til brug for afkastprocenten for det  

 løbende indkomstsår.
Betales skatten for sent, beregnes denne rente dog kun  

 til den sidste rettidige indbetalingsdag.
Ved rettidig betaling af skatten  

 for det løbende indkomstår beregnes der ikke renter.
Betales skatten for det  

 foregående eller for det løbende indkomstår for sent, anvendes § 28.
 § 26. Hvis den seneste frist for indsendelse af opgørelse og  

 indbetaling af skat falder på en helligdag eller en lørdag, forlænges fristen  

 til den følgende hverdag.
§ 27. Den centrale told- og skatteforvaltning kontrollerer  

 opgørelserne og skatteberegningerne efter §§ 21-24. Antager den centrale  

 told- og skatteforvaltning, at beskatningsgrundlaget og den skattepligtige  

 del heraf efter kapitel 2 henholdsvis kapitel 3 vil afvige væsentligt fra de  

 forventede beløb ifølge opgørelsen efter § 21, eller anser den centrale told-  

 og skatteforvaltning den endelige opgørelse eller beregning efter §§ 22-24  

 for urigtig, forelægger forvaltningen sagen for Ligningsrådet, der kan ændre  

 opgørelsen og beregningen.
Forinden ændringen foretages, skal der gives den,  

 der har indsendt opgørelsen, lejlighed til at ytre sig skriftligt eller ved  

 mundtlig forhandling.
Stk. 2. Den centrale told- og skatteforvaltning underretter den,  

 der har indsendt opgørelsen, om eventuelle ændringer af skatten og om  

 begrundelsen for ændringen samt om adgangen til at klage til  

 Landsskatteretten.
Pengeinstituttet videresender meddelelsen til den  

 skattepligtige inden 4 uger efter, at pengeinstituttet har modtaget  

 underretning om ændringen af skatten.
 Stk. 3. Anser en skattepligtig kontohaver i et pengeinstitut den  

 af pengeinstituttet foretagne opgørelse af beskatningsgrundlaget eller  

 beregning af skatten for urigtig, kan den skattepligtige indbringe  

 spørgsmålet for Landsskatteretten inden 12 uger efter betalingstidspunktet  

 efter § 22 og § 24, stk. 1. Kontohaveren skal vedlægge en erklæring fra  

 pengeinstituttet om beregningen af skatten og anføre, på hvilke punkter  

 kontohaveren mener, at skatten er opgjort forkert, samt pengeinstituttets  

 kommentarer hertil.
Stk. 4. Medmindre andet følger af denne lov, finder  

 skattestyrelseslovens regler for klage til Landsskatteretten over  

 skatteansættelser og indbringelse for domstolene tilsvarende anvendelse på  

 såvel klager over Ligningsrådets opgørelse eller ændringer af skat, der ikke  

 er foreløbig efter § 21, som på klager over pengeinstituttets opgørelse af  

 skat.
De pågældende klager medfører ikke, at fristen for indbetaling af skat  

 forlænges.
 Stk. 5. Medfører en ændring, at et acontoskattebeløb eller et  

 endeligt skattebeløb nedsættes, tilbagebetales for meget indbetalt skat.  

 Yderligere skattebeløb skal indbetales inden 6 uger efter meddelelsen fra den  

 centrale told- og skatteforvaltning om den ændrede skat.
Stk. 6. Ændres et skattebeløb, forrentes forskelsbeløbet fra den  

 1. januar i året efter indkomståret, til betaling sker.
Renten svarer til den  

 i § 16, stk. 3, nr. 2, nævnte rente til brug for afkastprocenten for hvert af  

 de indkomstår, som forrentningen vedrører.
Betales den yderligere afgift  

 efter den i stk. 5 nævnte frist, beregnes denne rente dog kun til sidste  

 rettidige indbetalingsdag.
Stk. 7. Ligningsrådet kan af egen drift eller på begæring fra den,  

 der har indsendt opgørelsen, tage en tidligere af Ligningsrådet foretagen  

 ansættelse op til fornyet behandling og eventuel ændring.
Rådet kan ikke  

 ændre en ansættelse, i det omfang Landsskatteretten i en kendelse har taget  

 stilling til ansættelsen.
Forinden rådet foretager ændring af en ansættelse,  

 skal der gives den, der har indsendt opgørelsen, lejlighed til at ytre sig  

 skriftligt eller ved mundtlig forhandling.
Der skal i underretningen til den  

 pågældende om den ændrede ansættelse gives oplysning om begrundelsen for  

 denne og om klageadgangen.
§ 28. Hvis skatten med tillæg eller fradrag af eventuelle renter  

 ikke er betalt rettidigt, skal der betales renter fra sidste rettidige  

 indbetalingsdag, til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for hvert af de indkomstår, som  

 forrentningen vedrører.
 Stk. 2. Renter efter stk. 1 kan ikke fradrages i skattepligtig  

 indkomst.
§ 29. Hvis opgørelserne efter §§ 21-24 ikke indgives rettidigt,  

 kan den centrale told- og skatteforvaltning forelægge sagen for  

 Ligningsrådet, der opgør beskatningsgrundlaget og den skattepligtige del  

 heraf efter kapitel 2 henholdsvis kapitel 3 skønsmæssigt.
Forinden  

 ansættelsen foretages, skal der gives den skattepligtige efter § 1, stk. 1,  

 eller pengeinstituttet med konti som nævnt i § 1, stk. 2, lejlighed til at  

 ytre sig skriftligt eller ved mundtlig forhandling.
Der gives den  

 skattepligtige efter § 1, stk. 1, eller pengeinstituttet underretning om  

 ansættelsen, begrundelsen for denne og klageadgangen.
Den centrale told- og  

 skatteforvaltning beregner og opkræver skatten hos de skattepligtige efter §  

 1, stk. 1, og hos pengeinstituttet.
Den skattepligtige efter § 1, stk. 1, og  

 pengeinstituttet kan indbringe den skønsmæssige ansættelse for  

 Landsskatteretten inden 8 uger, efter at underretning om den skønsmæssige  

 ansættelse er modtaget.
Skattestyrelseslovens regler for klage til  

 Landsskatteretten og indbringelse for domstolene finder tilsvarende  

 anvendelse.
Klage over ændringen af skatten medfører ikke, at fristen for  

 indbetaling af skatten forlænges.
 Stk. 2. Er skatten opgjort skønsmæssigt efter stk. 1, betales  

 renter efter § 28 fra den sidste rettidige indbetalingsdag efter §§ 21-26,  

 til betaling sker.
 Stk. 3. Den centrale told- og skatteforvaltning kan pålægge de  

 skattepligtige efter § 1, stk. 1, pengeinstitutter med konti som nævnt i § 1,  

 stk. 2, og investeringsforeninger inden en nærmere angiven frist at give de  

 oplysninger, som forvaltningen har brug for ved kontrollen med opgørelsen af  

 skatten efter §§ 21-24.
 Stk. 4. Indsendes opgørelserne efter §§ 21-24 eller oplysningerne  

 efter stk. 3 ikke rettidigt, kan skatteministeren som tvangsmiddel pålægge  

 den, der skal indsende opgørelsen, daglige eller ugentlige bøder, indtil  

 opgørelserne eller oplysningerne fremkommer.
§ 30. Skatteministeren kan fastsætte de nærmere regler om lovens  

 administration, herunder om 1) kravene til udskillelsen af de værdipapirer, der er nævnt i § 3, stk.  

 2, og § 3, stk. 3, nr. 8, 2) det regnskabsmæssige grundlag for udarbejdelsen af opgørelsen efter §§  

 21-24, 3) forskrifter for, hvilke oplysninger der skal meddeles den centrale  

 told- og skatteforvaltning til brug ved opgørelsen af beskatningsgrundlaget  

 og den skattepligtige del heraf henholdsvis efter kapitel 2 og kapitel 3,  

 samt den form, i hvilken disse oplysninger skal gives, 4) regler for omregning af anskaffelsessummer og afhændelsessummer til  

 kontantværdi, jf. § 14, stk. 3, 5) regler for tilpasningen af beskatningsgrundlaget og den skattepligtige  

 del heraf efter kapitel 2 henholdsvis kapitel 3 samt af fristen for  

 indsendelse af opgørelse og skat og tilpasning af forrentningen heraf ved  

 flytning af en ordning til eller fra et pengeinstitut, der indgiver endelig  

 opgørelse efter § 22, stk. 2, samt regler for, hvem det påhviler at indbetale  

 skatten, 6) regler for administrationen af 25-pct.-grænsen i § 5, stk. 1, 7) regler for videregivelse af oplysninger mellem institutioner og  

 pengeinstitutter til brug ved afgiftsberegningen i forbindelse med  

 overførsler som nævnt i § 8, stk. 9.
§ 31. Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere administrativ myndighed.
§ 32. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for skattekontrollen, 2) undlader at indgive opgørelse efter §§ 21-24, 3) undlader at indbetale skatten rettidigt.
 Stk. 2. Den, der begår en af de nævnte overtrædelser med forsæt  

 til at unddrage statskassen skat, straffes med bøde, hæfte eller fængsel  

 indtil 2 år.
 Stk. 3. I forskrifter, der af skatteministeren udstedes i medfør  

 af loven, kan der fastsættes straf af bøde for overtrædelse af bestemmelser i  

 forskrifterne.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 33. Skønnes en overtrædelse ikke at ville medføre højere straf  

 end bøde, kan skatteministeren tilkendegive den pågældende, at sagen afgøres  

 uden retslig forfølgning, såfremt denne erkender sig skyldig i overtrædelsen  

 og erklærer sig rede til inden for en nærmere angiven frist, der efter  

 begæring kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 § 34. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Kapitel 7 Ikrafttræden, overgangsbestemmelser m.v.
 § 35. Loven træder i kraft dagen efter bekendtgørelsen i  

 Lovtidende.
 Stk. 2. Skat efter denne lov svares første gang for indkomståret  

 2000, jf. dog stk. 3-5 og § 36.
Stk. 3. Livsforsikringsselskaber og forsikringsselskaber som nævnt  

 i § 1, stk. 1, nr. 1 og 2, og pengeinstitutter som nævnt i § 1, stk. 1, nr.  

 10, der er hjemmehørende i udlandet, på Færøerne eller i Grønland, og som  

 ikke har drevet afgiftspligtig virksomhed her i landet inden 1. januar 1999,  

 kan vælge at anvende reglerne i denne lov fra og med indkomståret 1999 i  

 stedet for reglerne i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer.
Bestemmelserne i stk. 4 og §§ 36-37  

 finder i så fald ikke anvendelse.
 Stk. 4. Bortset fra de i stk. 3 nævnte tilfælde gælder følgende:
 1) Bestemmelserne i § 14 har først virkning fra og med indkomståret 2002.
 2) For indkomstårene 2000 og 2001 finder de hidtil gældende bestemmelser i  

 § 4, stk. 3-5, og §§ 4 b-4 e i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer, fortsat anvendelse.
 § 36. Ved opgørelsen af de i § 3, stk. 1, nr. 2, nævnte gevinster  

 og tab på værdipapirer medregnes for hvert af indkomstårene 2001, 2002, 2003,  

 2004 og 2005 et beløb svarende til 20 pct. af et beløb, der opgøres som  

 differencen mellem på den ene side den skattemæssige værdi ved udgangen af  

 indkomståret 2001 opgjort efter de hidtil gældende regler i § 4, stk. 3, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, af de i § 3, stk. 1, nr. 1, nævnte værdipapirer bortset fra  

 konvertible obligationer og på den anden side den skattemæssige værdi ved  

 udgangen af indkomståret 2001 af de samme værdipapirer opgjort efter reglerne  

 i nærværende lovs § 14, stk. 3, jf. dog stk. 4. Ophører skattepligten efter  

 denne lov inden udløbet af den nævnte periode, medregnes et resterende beløb  

 ved opgørelsen af beskatningsgrundlaget for ophørsåret.
 Stk. 2. Ved opgørelsen af de i § 3, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4,  

 stk. 4, i realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, nævnte særlige saldo, jf. dog stk. 4.  

 Ophører skattepligten efter denne lov inden udløbet af den nævnte periode,  

 medregnes et resterende beløb ved opgørelsen af beskatningsgrundlaget for  

 ophørsåret.
 Stk. 3. Ved opgørelsen af de i § 3, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 3 f,  

 stk. 11, jf. § 4, stk. 4, i realrenteafgiftsloven, jf. lovbekendtgørelse nr.  

 726 af 4. september 1995 med senere ændringer, nævnte særlige saldo, jf. dog  

 stk. 4. Ophører skattepligten efter denne lov inden udløbet af den nævnte  

 periode, medregnes et resterende beløb ved opgørelsen af  

 beskatningsgrundlaget for ophørsåret.
Stk. 4. Udviser opgørelsen efter § 3, stk. 1, nr. 2, tab på  

 værdipapirer efter medregning af beløb efter stk. 1, 2 og 3, medregnes der så  

 stor en del af de resterende beløb efter stk. 1, 2 og 3, at tabet om muligt  

 udlignes.
Et herefter resterende beløb efter stk. 1, 2 og 3 medregnes med  

 lige store beløb til afgiftsgrundlaget for den resterende del af perioden.
 Stk. 5. Ved opgørelsen af de i § 3, stk. 1, nr. 7, nævnte  

 gevinster og tab på fast ejendom medregnes for hvert af afgiftsårene 2001,  

 2002, 2003, 2004 og 2005 et beløb svarende til 20 pct. af et beløb, der  

 opgøres som differencen mellem på den ene side den skattemæssige værdi ved  

 udgangen af indkomståret 2001 opgjort efter de hidtil gældende regler i § 4 b  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, af de i § 3, stk. 1, nr. 7, nævnte faste ejendomme og  

 på den anden side den skattemæssige værdi ved udgangen af indkomståret 2001  

 af de samme faste ejendomme opgjort efter reglerne i nærværende lovs § 14,  

 stk. 3, jf. dog stk. 7. Ophører skattepligten efter denne lov inden udløbet  

 af den nævnte periode, medregnes et resterende beløb ved opgørelsen af  

 beskatningsgrundlaget for ophørsåret.
 Stk. 6. Ved opgørelsen af de i § 3, stk. 1, nr. 7, nævnte  

 gevinster og tab på fast ejendom medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4 c  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, nævnte særlige saldo, jf. dog stk. 7. Ophører  

 skattepligten efter denne lov inden udløbet af den nævnte periode, medregnes  

 et resterende beløb ved opgørelsen af beskatningsgrundlaget for ophørsåret.
 Stk. 7. Udviser opgørelsen efter § 3, stk. 1, nr. 7, tab på fast  

 ejendom efter medregning af beløb efter stk. 5 og 6, medregnes der så stor en  

 del af det resterende beløb efter stk. 5 og 6, at tabet om muligt udlignes.  

 Et herefter resterende beløb efter stk. 5 og 6 medregnes med lige store beløb  

 til afgiftsgrundlaget for den resterende del af perioden.
§ 37. Negativ afgift efter de hidtil gældende regler i  

 realrenteafgiftslovens kapitel 1 og 2, jf. lovbekendtgørelse nr. 726 af 4.  

 september 1995 med senere ændringer, der henstår uudnyttet ved udgangen af  

 indkomståret 1999, kan fremføres til fradrag i summen af skat efter kapitel 2  

 og kapitel 3 i denne lov for indkomståret 2000 og efterfølgende indkomstår.  

 Fradrag skal ske før fradrag for negativ skat efter denne lov.
Fradrag skal  

 ske i det tidligst mulige indkomstår.
 § 38. Loven gælder ikke for Færøerne og Grønland.
Bemærkninger til lovforslaget Almindelige bemærkninger Indledning Efter gældende regler betales der realrenteafgift af kapitalafkastet af  

 opsparing i pensionsordninger.
Realrenteafgiften blev indført i starten af 1980'erne.
Den hidtidige  

 skattefrihed var uforenelig med en holdbar udvikling i de offentlige  

 finanser.
Realrenteafgiften blev indført, da der var høj og ustabil inflation.  

 Derfor blev skatteprocenten gjort afhængig af realrenten, så afkastets værdi  

 kunne stabiliseres.
Store dele af afkastet har været undtaget fra beskatning,  

 herunder afkastet af investeringer i aktier.
Tiden er nu løbet fra denne beskatningsform.
I dag er inflationen lav og  

 stabil, og danskerne har fået meget mere fleksible muligheder for at tage lån  

 og omplacere deres opsparing.
Det er godt, men forudsætter til gengæld en  

 stabil og logisk sammenhæng mellem skatten på sammenlignelig indkomst.
Derfor foreslås det at lægge realrenteafgiften om til en kapitalafkastskat  

 med en fast lav sats på 26 pct. og at gøre skattegrundlaget bredere.
Hidtil  

 afgiftsfritagne ejendomme foreslås fortsat fritaget som efter gældende  

 regler.
Afkast af andre ejendomsinvesteringer foreslås derimod omfattet af  

 afkastbeskatningen.
Satsen på 26 pct. er sat lavt for at fastholde en skattemæssig  

 tilskyndelse til at foretage pensionsopsparing.
Men ikke så lavt, at  

 forskellen til værdien af rentefradraget fører til store pengeomplaceringer,  

 lånefinansierede indskud og dermed forringelser af de offentlige finanser i  

 en størrelsesorden, der ikke kan overskues.
Pensionssektorens årlige afkast udgør i dag omkring 75 mia. kr. og er  

 dermed en stor del af danskernes indkomster.
Formuen i pensionsinstitutterne  

 er omkring 1.000 mia. kr.
Realrenteafgiften har i en årrække været 40-50 pct., men vil i 1998 og  

 1999 udgøre ca. 35 pct.
Med uændrede regler ville afgiften med sikkerhed  

 falde yderligere i årene herefter.
Den nøjagtige størrelse af dette fald er  

 vanskelig at skønne.
 Det store fald i afgiften medfører et fald i skattebetalingen på 3-4 mia.  

 kr. sammenlignet med 1998.
 Til finansiering af lavere selskabsskat foreslås indført en skat på afkast  

 af aktieinvesteringer på 10 pct.
Pensionssektoren får større frihed til at foretage aktieinvesteringer,  

 idet loftet for den mulige andel af aktieinvesteringer forøges fra 40 til 50  

 pct.
Uden aktieskatten ville det have været nødvendigt at finde en anden  

 finansiering af provenutabet fra pensionssektoren ved et højere loft.  

 Provenutabet skyldes, at skatten på aktieafkast hidtil har været væsentligt  

 lavere end skatten på obligationsafkast.
Selv om realrenteafgiftsatsen har været væsentligt højere, har den samlede  

 skat på pensionssektorens afkast, som følge af friholdte aktiver, ikke  

 udgjort mere end typisk 20-30 pct. af sektorens afkast.
Sammen med  

 aktieskatten stabiliserer justeringen skattens andel af pensionssektorens  

 afkast på 18-19 pct.
Sektorens beskatning omlægges til et lagerprincip for både aktier og  

 obligationer.
Det medfører, at kursgevinster beskattes, når de har fundet  

 sted.
Dermed forøges effektiviteten på obligationsmarkedet.
Det hidtidige  

 princip har medført en vis forsinkelse i handlen med værdipapirer alene for  

 at udskyde skatten af afkastet.
Denne omlægning kan medføre betydeligt større udsving fra år til år i  

 skattebetalingens størrelse.
På kort sigt er der et vist engangsprovenu for  

 det offentlige, idet en række skattebetingede udskydelser ophæves.
 I forbindelse med overgangen fra den nuværende realrentebeskatning til et  

 nominelt beskatningssystem for det løbende afkast af midler i  

 pensionsopsparing vil det ved faldende renteniveau sammenholdt med andre  

 faktorer kunne forekomme, at tilsagn om en vis forrentning kan blive  

 vanskeligere at opfylde for pengeinstitutterne, end de er med gældende  

 regler.
De undersøgelser, regeringen har foretaget, tyder ikke på, at der vil være  

 pensionsinstitutter, som på grund af lovforslaget ikke vil være i stand til  

 at opfylde givne tilsagn.
Regeringen vil dog nøje følge udviklingen, og  

 skulle der mod forventning vise sig at være pensionsopsparere, der som følge  

 af lovforslaget ikke kan få opfyldt et retskrav på en ydelse, der er baseret  

 på en garanteret grundlagsrente, er regeringen indstillet på at tilpasse de  

 foreslåede regler.
 Regeringen vil frem til næste folketingssamling overveje mulighederne for  

 en billigere og mere hensigtsmæssig finansiering af det støttede byggeri til  

 afløsning af den nuværende indeksfinansiering.
Lovkomplekset Som led i de ovenfor nævnte ændringer foreslås den eksisterende  

 realrenteafgift erstattet af en løbende beskatning af pensionsafkast, hvor  

 der anvendes faste satser.
Skattegrundlaget udbredes.
Der foreslås indført en fast lav skat på 10 pct. af afkast af aktier i  

 pensionsordninger.
Forslaget skal ses i sammenhæng med nedsættelsen af  

 selskabsskattesatsen fra 34 pct. til 26 pct.
Herudover foreslås indført en  

 fast lav skat på 26 pct. på alt andet afkast.
I forbindelse med overgangen  

 til fast sats foreslås det at foretage en forenkling af beskatningssystemet.
 Overgangen til fast sats har først fuldt ud virkning fra og med  

 indkomståret 2002.
 Det samtidig hermed fremsatte forslag til lov om ændring af  

 pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (Filialer af EU-forsikringsselskaber  

 og -pengeinstitutter, symmetri i pensionsbeskatningen, afgift af aktieafkast  

 og afskaffelse af kvoteordningen) (L 98) indeholder de ændringer, der skal  

 have virkning tidligere end indkomståret 2000.
Det foreslås med virkning fra fremsættelsesdagen for lovforslagene at  

 indføre en afgift på 10 pct. af afkast på aktier i pensionsordninger, som  

 efter de gældende regler ikke er omfattet af realrenteafgiften.
Det foreslås  

 ligeledes med virkning fra fremsættelsesdagen at afskaffe afgiftsfriheden for  

 ejendomme omfattet af kvoteordningen, dog således at investeringer, for  

 hvilke der er indgået skriftlig aftale senest dagen før fremsættelsen, vil  

 være fritaget for beskatning efter de hidtil gældende regler.
 Nærværende lovforslag og det samtidig hermed fremsatte forslag til lov om  

 ændring af forskellige skatte- og afgiftslove m.v. (Konsekvensændringer i  

 forbindelse med gennemførelsen af pensionsafkastbeskatningsloven og ophævelse  

 af realrenteafgiftsloven) (L 99) indeholder dels ændringer, der skal have  

 virkning fra og med indkomståret 2000, dels ændringer, der - efter en  

 overgangsperiode, hvor realrenteafgiftslovens regler om urealiseret og  

 realiseret gevinst og tab på obligationer og fast ejendom fortsat anvendes -  

 skal have fuld virkning fra og med indkomståret 2002.
Som et led i forenklingen af skattesystemet foreslås, at  

 livsforsikringsselskaber, på linie med hvad der allerede gælder for  

 pensionskasser, ikke skal beskattes efter skattelovgivningens almindelige  

 regler, men at de skal beskattes efter reglerne i nærværende lov af alt  

 formueafkast, d.v.s. også af formueafkastet af egenkapitalen.
Denne ændring  

 af livsforsikringsselskabernes skattemæssige status er indeholdt i førnævnte  

 konsekvensforslag.
Dette lovforslag indeholder også forslag om ophævelse af  

 realrenteafgiftsloven med virkning fra indkomståret 2000, hvor loven  

 erstattes af den i nærværende forslag omhandlede lov.
Lovforslaget De i nærværende lovforslag foreslåede regler svarer i udgangspunktet til  

 realrenteafgiftsloven.
Der er dog foretaget en revision og forenkling af  

 reglerne.
Overførslen af livsforsikringsselskaberne fra beskatning efter  

 selskabsskatteloven til beskatning efter nærværende lov indebærer, at  

 komplicerede regler, der har til formål at undgå, at der bliver betalt  

 selskabsskat og realrenteafgift af samme formueafkast, kan undværes.
Det foreslås, at realrenteafgiften, hvis sats er variabel, fra og  

 med indkomståret 2000 erstattes af en lav fast skat.
Efter forslaget  

 skal skattesatsen være på 26 pct.
Efter de gældende regler i realrenteafgiftsloven kan  

 realrenteafgiftspligtige institutioner medregne urealiserede gevinster på  

 danske obligationer efter et matematisk kursopskrivningsprincip.
Det  

foreslås, at gevinst og tab på danske obligationer, ligesom det  

 allerede er tilfældet med gevinst og tab på andre værdipapirer, fra og med  

 indkomståret 2002 skal medregnes efter lagerprincippet.
Overgangen fra  

 matematisk kursopskrivning til lagerprincippet indebærer, at  

 pensionsinstitutterne konstaterer en skattemæssig engangsgevinst svarende til  

 differencen mellem værdien ved udgangen af indkomståret 2001 efter reglerne  

 om matematisk kursopskrivning og handelsværdien ved udgangen af samme  

 indkomstår efter lagerprincippet.
Denne engangsgevinst foreslås  

 medregnet ved opgørelsen af beskatningsgrundlaget efter nærværende lovforslag  

 med som hovedregel 20 pct. i hvert af indkomstårene 2001-2005.
Efter de gældende regler i realrenteafgiftsloven indtægtsføres henholdsvis  

 fradrages gevinst og tab ved realrenteafgiftspligtige institutioners  

 afståelse af obligationer over en årrække.
Gevinst og tab føres på en særlig  

 saldo, og 20 pct. af saldoen ved indkomstårets udløb tillægges henholdsvis  

 fradrages ved opgørelsen af afgiftsgrundlaget.
Det foreslås, at saldoen ved  

 udgangen af indkomståret 2001 opløses og medregnes ved opgørelsen af  

 beskatningsgrundlaget efter nærværende lovforslag med som hovedregel 20 pct.  

 i hvert af indkomstårene 2001-2005.
Det foreslås ligeledes, at fast ejendom fra og med indkomståret 2002 skal  

 medregnes efter lagerprincippet.
En eventuel forskel mellem værdien ved  

 udgangen af indkomståret 2001efter realrenteafgiftslovens regler og  

 handelsværdien ved udgangen af samme indkomstår foreslås ligeledes som  

 hovedregel medregnet med 20 pct. i hvert af indkomstårene 2001-2005.
Efter de gældende regler i realrenteafgiftsloven indtægtsføres henholdsvis  

 fradrages gevinst og tab ved realrenteafgiftspligtige institutioners  

 afståelse af fast ejendom over en årrække.
Gevinst og tab føres på en særlig  

 saldo, og 20 pct. af saldoen ved indkomstårets udløb tillægges henholdsvis  

 fradrages ved opgørelsen af afgiftsgrundlaget.
Det foreslås, at saldoen ved  

 udgangen af indkomståret 2001 opløses og medregnes ved opgørelsen af  

 beskatningsgrundlaget efter nærværende lovforslag med som hovedregel 20 pct.  

 i hvert af indkomstårene 2001-2005.
Provenumæssige konsekvenser Provenueffekten af de foreslåede omlægninger i pensionsafkastbeskatningen  

 er anslået med baggrund i følgende elementer:
 Realrenteafgiftsbeskatningen ophæves og erstattes med  

 pensionsafkastbeskatning med en fast sats på 26 pct. fra 2000.
Der indføres en skat på aktieafkast på 10 pct. - med virkning fra  

 fremsættelsesdatoen - af alt aktieafkast hos de afgiftspligtige.
Aktier i  

 finansielle selskaber i lavskattelande (§ 3 a - aktier) beskattes dog fortsat  

 med gældende afgiftssats og fra 2000 med 26 pct.
Aktiver, der efter gældende regler er afgiftspligtige (f.eks.  

 nominalobligationer og visse ejendomme), vil fortsat være skattepligtige i  

 det nye system.
Da gevinster og tab her opgøres efter et lagerprincip med  

 udgangspunkt i aktivernes handelsværdi, skal der som følge af overgangen ske  

 beskatning af forskellen mellem bogført værdi og handelsværdi for disse  

 aktiver.
Der skal ligeledes ske beskatning af indeståendet på de såkaldte  

 realisationssaldi for aktiver, der efter gældende regler er afgiftspligtige.  

 Overgangen finder sted i 2001, hvor de nævnte beløb opgøres ultimo og  

 herefter indregnes i 26 pct.-grundlaget i 2001 og de efterfølgende 4 år.
Der  

 er således tale om en engangsvirkning, der fordeles over 5 år.
 Den såkaldte kvoteordning vedrørende afgiftsfrit byggeri afskaffes fra  

 fremsættelsesdagen, idet det dog sikres, at byggeri, hvorom der er indgået  

 bindende aftaler mv. før fremsættelsen, bevarer gældende reglers  

 afgiftsfrihed.
Investeringsbeviser i aktiebaserede, udloddende investeringsforeninger,  

 der efter gældende regler er afgiftsfri, vil blive omfattet af 10  

 pct.-skatten af aktieafkast.
Investeringsbeviser i akkumulerende  

 investeringsforeninger, der efter gældende regler er belagt med  

 tillægsafgift, vil fortsat være tillægsafgiftspligtige i 1998 og 1999, dog  

 mindst med 10 pct., hvorefter tillægsafgiften fra og med 2000 erstattes af  

 skatten af aktieafkast på 10 pct.
 Investeringsbeviser i obligationsbaserede, udloddende  

 investeringsforeninger, der efter gældende regler er afgiftspligtige med den  

 fulde afgiftssats, vil fra og med 2000 blive beskattet med den faste sats på  

 26 pct.
 Livsforsikringsselskaberne fritages for selskabsbeskatning fra 2000, hvor  

 de i stedet undergives pensionsafkastbeskatning.
 Reglerne for obligationsplaceringer i datterselskaber (§ 3 f - reglerne)  

 videreføres i 1998, lempes i 1999, og bortfalder i 2000.
 Skønnet for provenuvirkningen af disse ændringer, der er forbundet med  

 stor usikkerhed, er vist i nedenstående tabel 1 frem til 2002, hvor  

 sammenligningsgrundlaget er uændret videreførelse af gældende regler, hvor  

 det er antaget, at realrenteafgiftssatsen gradvis falder til 24,8 pct. i  

 2002.
 Virkningen er vist både inkl. og ekskl. engangsprovenuer ved overgang til  

 handelsværdier og afvikling af realisationssaldoen i 2001. De anførte  

 engangsprovenuer er særdeles usikre, da de er meget følsomme overfor  

 renteniveauet såvel som ændringer i de afgiftspligtiges obligationsbeholdning  

 i perioden frem til ultimo 2001.
De anførte merprovenuer skal ses i lyset af, at provenuet af  

 realrenteafgiften vil være stærkt faldende de kommende år som følge af det  

 lave rente- og inflationsniveau.
I 2002 skønnes reduktionen i  

 størrelsesordenen 4 mia. kr., beregnet med udgangspunkt i afgiftssatsen for  

 afgiftsåret 1998 og de gældende regler for opgørelse af afgiftsgrundlaget.
 Tabel 1: Provenuvirkning af omlægning af pensionsbeskatningen i  

 forhold til gældende regler 1999-2002. (Ekskl. 10 pct. skat af  

 aktieafkast).
Anm.: Alle beløb er anført ekskl.
Den Sociale Pensionsfond.  

 Provenuvirkningen er beregnet før virkningen på de afgiftspligtiges  

 placeringer af de af Økonomiministeriet samtidigt fremsatte lovforslag  

 vedrørende forhøjelse af aktieloftet til 50 pct. fra 1999.
 (* 1) Inklusive virkning af ændrede regler for investeringsbeviser.
 (* 2) I 2003-2005 er engangsprovenuet ca. 3,1 mia. kr., hvorefter det  

 bortfalder.
(* 3) Fra 2000 hvor livsforsikringsselskaberne i stedet undergives  

 pensionsafkastbeskatning.
Der tilsigtes ikke væsentlige ændringer i  

 livsforsikringsselskabernes samlede skattebelastning.
Denne del af lovforslaget har virkning fra 2000. Merprovenuet i 2000,  

 ekskl. engangsprovenuer, skønnes til ca. 0,1 mia. kr., der stiger de følgende  

 år, hvor afgiftssatsen efter gældende regler fortsætter med at falde.
Efter  

 forslaget fastholdes satsen for pensionsafkastbeskatningen på 26 pct.  

 Eengangsprovenuerne bortfalder fra og med 2006, hvorefter merprovenuet på  

 sigt skønnes i størrelsesordenen 1,5 - 2 mia. kr. årligt.
Hertil kommer virkningen af den ny 10 pct.-skat af aktieafkast fra og med  

 medio 1998, der finansierer en del af den lavere selskabsskat.
I 1998 skønnes  

 merprovenuet herfra til ca. 1,5 mia. kr. og ca. 3 mia. kr. fra og med 1999,  

 hvor skatten har helårsvirkning, netto for tilbageløb på personskatten som  

 følge af, at skatten på pensionssektorens aktieafkast indebærer lavere  

 skattepligtige indkomster.
 Skønnet for skatten af aktieafkast bygger på, at de skattepligtige anslås  

 at have skattepligtige aktiebeholdninger med en markedsværdi på ca. 440 mia.  

 kr., og at det årlige gennemsnitlige afkast af disse er i størrelsesordenen 7  

 pct.
Skønnet for realrenteafgiftssatsen, der antages gradvis at falde fra 35,8  

 pct. i 1998 til 24,8 pct. i 2002, forudsætter et fortsat lavt rente- og  

 inflationsniveau.
Der er regnet med en nyplaceringsrente på 7 pct. p.a. og en  

 årlig stigning i nettoprisindekset på 2 pct.point årligt.
Merprovenuet  

 vedrørende omlægningen til en fast sats på 26 pct. kan således vende til et  

 mindreprovenu i tilfælde af rentestigninger, der ikke fuldt modsvares af en  

 stigning i inflationstakten, idet realrenten og dermed realrenteafgiftssatsen  

 da vil stige.
 Fritagelsen for selskabsskat for livsforsikringsselskaberne fra 2000  

 indebærer, at der fra dette år gives afkald på beskatning af selskabernes  

 skattepligtige indkomst, hvilket isoleret set medfører et provenutab.  

 Fritagelsen medfører til gengæld, at der ikke længere vil være fradrag for  

 positiv skattepligtig indkomst i pensionsafkastgrundlaget, hvilket reducerer  

 provenutabet med fradragets skatteværdi.
Fritagelsen for selskabsskat medfører ligeledes et merprovenu fra  

 livsforsikringsselskabernes datterselskaber, i det omfang disses  

 skattebetaling øges som følge af bortfaldet af sambeskatningsmuligheden med  

 livsforsikringsselskaberne.
Til gengæld skal livsforsikringsselskaberne ikke  

 længere betale tillægsafgift af afgiftspligtige obligationsbeholdninger mv. i  

 disse datterselskaber.
 Der er ikke grundlag for en nærmere kvantificering af den samlede virkning  

 af ovennævnte forhold vedrørende livsforsikringsselskabernes skattefrihed.  

 Med denne del af forslaget tilsigtes dog ikke væsentlige ændringer i  

 livsforsikringsselskabernes samlede skattebelastning.
 Det samlede provenu fra pensionssektoren af den ny 26 pct.-beskatning af  

 obligationsafkast og 10 pct.-skat af aktieafkast de kommende år er vist i  

 tabel 2:
 Tabel 2: Provenu for beskatning af pensionsopsparing m.v.1) 1998 -  

 2002 .
 1) Ekskl. eengangsprovenuer på ca. 2,0 mia. kr. i 2001 og ca. 3,0 mia. kr.  

 i 2002.
 På længere sigt, når eengangseffekten fra overgangen til lagerprincip og  

 afviklingen af realisationssaldoen er væk, dvs. fra 2006, skønnes provenuet  

 at ligge i størrelsesordenen 13 - 14 mia. kr.
Erhvervsøkonomiske konsekvenser De foreslåede omlægninger i pensionsbeskatningen skønnes ikke at have  

 væsentlige erhvervsøkonomiske konsekvenser.
Omlægningerne og herunder overgangen fra det nuværende reale  

 beskatningssystem til et system med en fast nominel sats vil ganske vist  

 medføre, at forholdet mellem beskatningen af afkastet af forskellige typer  

 aktiver - f.eks obligationer, ejendomme og aktier - ændres i forhold til  

 gældende regler.
Sådanne ændringer, og de afledte ændringer i  

 pensionsformuens sammensætning, som de kan give anledning til, vedrører  

 imidlertid alene pensionsopsparerne.
 Den samtidigt foreslåede omlægning i 2000 fra selskabsbeskatning til  

 pensionsafkastbeskatning for livsforsikringsselskabernes vedkommende indgår i  

 denne sammenhæng som en forenkling, hvormed der ikke er tilsigtet nogen  

 væsentlig skærpelse eller lettelse af beskatningen af  

 livsforsikringsselskabernes indtjening ved at drive deres virksomhed.
Administrative konsekvenser Nærværende lovforslag om beskatning af livsforsikringsselskaber,  

 pensionskasser, pensionsfonde, opsparings- og pensionsordninger  

 (pensionsafkastbeskatningsloven) og de samtidigt fremsatte forslag om ændring  

 af forskellige skatte- og afgiftslove (konsekvensændringer i forbindelse med  

 gennemførelsen af pensionsafkastbeskatningsloven og ophævelse af  

 realrenteafgiftsloven) (L 99) og om ændring af pensionsbeskatningsloven,  

 realrenteafgiftsloven, fondsbeskatningsloven, kildeskatteloven og  

 skattekontrolloven (L 98) skønnes samlet at medføre engangsudgifter for  

 Told*Skat på 0,6 mill. kr. hovedsageligt til information.
De 0,6 mill. kr.i  

 engangsudgifter vedrører det sidstnævnte lovforslag.
Derudover skønnes de tre  

 lovforslag ikke at medføre nævneværdige administrative konsekvenser.
Administrative konsekvenser for virksomhederne Forslaget skønnes på engangsbasis at give livsforsikringsselskaber,  

 pensionskasser, pensionsfonde og pengeinstitutter et vist merarbejde i  

 forbindelse med indarbejdningen af lovforslaget.
Lovforslaget indebærer en  

 forenkling af reglerne set i forhold til reglerne i realrenteafgiftsloven,  

 hvorfor lovforslaget, når indarbejdningen er overstået, skønnes at medføre et  

 vist mindre arbejde for de nævnte virksomheder.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Det bemærkes, at beskatning i henhold til denne lov træder i stedet for  

 skat efter selskabsskatteloven og i relation til  

 moder-/datterselskabsdirektivet (90/435/EØF), artikel 2, stk. 1, litra c, er  

 at betragte som selskabsskat.
Bemærkninger til de enkelte bestemmelser Loven er opdelt i 7 kapitler.
 Kapitel 1 omhandler skattepligten.
 Kapitel 2 omhandler skat af afkast af fordringer m.v. og fast ejendom.
 Kapitel 3 omhandler skat af afkast af aktier m.v.
 Kapitel 4 omhandler skat af afkast i datterselskaber.
 Kapitel 5 omhandler opgørelse af beskatningsgrundlaget m.v.
 Kapitel 6 omhandler opkrævning m.v.
 Kapitel 7 omhandler ikrafttræden, overgangsbestemmelser m.v.
Til kapitel 1 - skattepligten Kapitel 1 indeholder i § 1 reglerne om, hvem der er skattepligtig efter  

 loven og i § 2 reglerne om den tidsmæssige udstrækning af  

 livsforsikringsselskabernes skattepligt.
Reglerne er fælles for skatten efter  

 kapitel 2 af fordringer m.v. og fast ejendom og for skatten efter kapitel 3  

 af aktieafkast m.v.
Til § 1 I bestemmelsen opregnes de forsikringsselskaber, pensionskasser,  

 pensionsfonde m.v., pengeinstitutter og kontohavere i pengeinstitutter, der  

 skal betale skat efter loven.
De skattepligtige er de samme som de  

 afgiftspligtige efter realrenteafgiftslovens § 2 efter gennemførelsen af de  

 ændringer, der foreslås i det samtidig hermed fremsatte lovforslag om ændring  

 af pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (Filialer af EU-forsikringsselskaber  

 og -pengeinstitutter, symmetri i pensionsbeskatningen, afgift af aktieafkast  

 og afskaffelse af kvoteordningen) (L 98).
For så vidt angår forsikrings- og pensionsordninger, påhviler  

 skattepligten efter § 1, stk. 1, det pågældende forsikringsselskab,  

 pensionskassen eller pensionsfonden.
For puljeordninger i pengeinstitutter  

 påhviler skattepligten pengeinstituttet.
Dette gælder også for livs- eller  

 pensionsforsikringsselskaber og pengeinstitutter, der er hjemmehørende i  

 udlandet, på Færøerne eller i Grønland, og som driver forsikringsvirksomhed  

 her i landet gennem et fast driftssted her i landet.
 Skattepligten omfatter følgende:
 1) a) Livsforsikringsselskaber, der har hjemsted i Danmark, og som har  

 Finanstilsynets tilladelse til at drive livsforsikringsvirksomhed her i  

 landet.
 b) Livsforsikringsselskaber, der har hjemsted i udlandet, på Færøerne  

 eller i Grønland, og som udøver livsforsikringsvirksomhed her i landet gennem  

 et fast driftssted, enten på baggrund af en tilladelse fra Finanstilsynet til  

 at drive livsforsikringsvirksomhed her i landet eller en koncession i et land  

 inden for De Europæiske Fællesskaber eller et andet land, som har gennemført  

 Rådets 3. skadesforsikringsdirektiv og 3. livsforsikringsdirektiv.
 2) a) Forsikringsselskaber, der har hjemsted i Danmark, og som har  

 Finanstilsynets tilladelse til at drive forsikringsvirksomhed her i landet, i  

 det omfang forsikringsselskabet har eller overtager en lukket bestand af  

 livsforsikringer fra et likvideret livsforsikringsselskab.
b) Forsikringsselskaber, der har hjemsted i udlandet, Færøerne eller  

 Grønland, og som driver forsikringsvirksomhed her i landet på baggrund af  

 enten en tilladelse fra Finanstilsynet eller en koncession i et land inden  

 for De Europæiske Fællesskaber eller et andet land, som har gennemført Rådets  

 3. skadesforsikringsdirektiv og 3. livsforsikringsdirektiv.
Afgiftspligten  

 gælder kun i det omfang, forsikringsselskabet overtager en lukket bestand af  

 livsforsikringer fra et likvideret livsforsikringsselskab.
 3) Pensionskasser og pensionsfonde.
Skattepligten omfatter alle former for pensionskasser og pensionsfonde,  

 der har til formål at sikre medlemmerne en pension.
Det gælder, uanset om  

 pensionskassen er under tilsyn af en offentlig myndighed, og uanset om den  

 kalder sig ved et andet navn end en pensionskasse eller pensionsfond.
 4) Den sociale pensionsfond.
 5) Arbejdsmarkedets tillægspension.
 6) Lønmodtagernes Dyrtidsfond.
 7) Hjælpe- og understøttelsesfonde, der er godkendt efter  

 pensionsbeskatningslovens § 52 og andre hjælpe- og understøttelsesfonde, der  

 har pensionslignende formål.
Fonde, der er godkendt efter pensionsbeskatningslovens § 52, er fonde med  

 pensionslignende formål, oprettet af arbejdsgivere til fordel for personer,  

 der tidligere har været ansat i virksomheden, eller disses efterladte  

 ægtefæller eller børn.
Arbejdsgiveren har fradrag for bidrag, når fonden  

 opfylder visse krav, bl.a. at fondsmidlerne anbringes efter reglerne i  

 firmapensionskasseloven.
Da fonde, der er godkendt efter  

 pensionsbeskatningslovens § 52, udelukkende må have pensionslignende formål,  

 er de umiddelbart omfattet af skattepligten.
 Fonde, der er omfattet af ligningslovens § 14 F, er ikke omfattet af  

 skattepligten, da de udelukkende må have til formål at betrygge og forbedre  

 vilkårene for virksomhedens ansatte eller disses pårørende i form af andre  

 sociale ydelser end pension.
Om fonde, der i sin tid er oprettet før pensionsbeskatningsloven, omfattes  

 af skattepligten, afhænger af fondens vedtægtsmæssige formål.
Efter de  

 dagældende regler kunne de pågældende fonde have enten pensionslignende  

 formål eller andre sociale formål eller en blanding af begge dele.
Har  

 fondene udelukkende pensionslignende formål, er de skattepligtige.
Har de  

 blandede formål eller andre sociale formål, er de ikke omfattet af  

 skattepligten.
 8) Kapitalpensionsfonde, der er godkendt efter pensionsbeskatningslovens §  

 12.
 9) Tontineordninger, som nævnt i pensionsbeskatningslovens § 7, stk. 1, 2.  

 pkt.
En tontineordning er en pensionsordning i et pengeinstitut, som går ud på  

 at sikre deltagerne alderdomsforsørgelse.
De eksisterende tontineordninger er  

 skattemæssigt godkendt efter renteforsikringslovens § 1, stk. 3. Denne  

 godkendelse, der bl.a. indebærer fradragsret for indbetalinger, er opretholdt  

 i overgangsreglen i pensionsbeskatningslovens § 7, stk. 1. Tontineordninger  

 er sjældent forekommende.
Der er ikke godkendt tontineordninger siden  

 pensionsbeskatningslovens ikrafttræden den 1. januar 1972.
 10) a) Pengeinstitutter, der er hjemmehørende her i landet, og som har  

 Finanstilsynets tilladelse til at drive pengeinstitutvirksomhed her i landet.
 b) Pengeinstitutter, der udøver pengeinstitutvirksomhed her i landet  

 gennem et fast driftssted, og som har Finanstilsynets tilladelse til at drive  

 pengeinstitutvirksomhed her i landet.
 c) Kreditinstitutter, der efter tilladelse i et andet land inden for De  

 Europæiske Fællesskaber udøver pengeinstitutvirksomhed her i landet gennem en  

 filial, jf. lov om banker og sparekasser m.v. § 6 a, stk. 1-4.
 d) Andre institutioner, der har opnået godkendelse efter  

 pensionsbeskatningslovens §§ 11 A og 12.
Skattepligten gælder dog kun i det omfang, pengeinstituttet m.v. udbyder  

 puljeindlån omfattet af § 3, stk. 2, eller § 9, nr. 3. I puljeordninger ejer  

 pengeinstituttet en værdipapirbeholdning, der er udskilt fra øvrige  

 værdipapirer tilhørende pengeinstituttet, hvis afkast tilfalder de enkelte  

 kontohavere i form af en variabel rente.
Der henvises til bemærkningerne til  

 § 3, stk. 2.
Bestemmelsen svarer til bestemmelsen, der i det samtidigt hermed fremsatte  

 lovforslag om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (Filialer af  

 EU-forsikringsselskaber og -pengeinstitutter, symmetri i  

 pensionsbeskatningen, afgift af aktieafkast og afskaffelse af kvoteordningen)  

 (L 98) er foreslået indsat i realrenteafgiftsloven som § 2, stk. 1, nr. 10.  

 Med forslaget overføres afgiftspligten for puljeordninger fra de enkelte  

 kontohavere til pengeinstituttet.
Med forslaget paralleliseres reglerne for  

 pengeinstitutter med reglerne for forsikringsselskaber.
Ved opsparingsordninger i pengeinstitutter efter § 1, stk. 2, bortset fra  

 puljeordninger, er det ikke som efter § 1, stk. 1, institutionen, men  

 kontohaveren selv, der er skattepligtig.
Selv om det er kontohaveren, der er  

 skattepligtig, er det dog pengeinstituttet, hvori opsparingen foretages, der  

 skal opgøre og indbetale skatten, jf. de foreslåede regler i §§ 22 og 24.
 De skattepligtige opsparingsordninger i pengeinstitutter, som er omfattet  

 af § 1, stk. 2, er:
 1) Pensionsopsparingskonti efter pensionsbeskatningslovens §§ 12 eller 13.
Opsparing i pensionsøjemed efter pensionsbeskatningslovens § 12 er  

 individuelle kapitalpensionsordninger, hvor det opsparede beløb med renter  

 udbetales ved pensionering eller død eller eventuelt invaliditet.
De  

 opsparede beløb kan anbringes i værdipapirer.
 Konti omfattet af pensionsbeskatningslovens § 13 vedrører  

 kapitalpensionsordninger oprettet før pensionsbeskatningslovens ikrafttræden  

 den 1. januar 1972.
 2) Rateopsparingskonti efter pensionsbeskatningslovens § 11A.
Ordningen går ud på at opspare en kapital, der skal udbetales i rater over  

 mindst 10 år ved kontohaverens pensionering eller død eller eventuelle  

 invaliditet.
De opsparede beløb kan anbringes i værdipapirer.
Skattepligten  

 varer, så længe opsparingskontoen består, d.v.s. at der også skal betales  

 skat, efter at rateudbetalingerne er påbegyndt.
 3) Selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der er oprettet før den 2. juni  

 1998 (fremsættelsesdagen for nærværende lovforslag).
 Bestemmelsen svarer til realrenteafgiftslovens § 2, stk. 1, nr. 3, som  

 denne bestemmelse foreslås affattet i lovforslaget om ændring af  

 pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (L 98).
 For selvpensioneringskonti efter pensionsbeskatningslovens § 51 og  

 lignende skattebegunstigede selvpensioneringskonti gælder, at der ikke er  

 fradragsret/bortseelsesret for bidragene til ordningen.
I det nævnte lovforslag foreslås det, at der så vidt muligt gennemføres et  

 eenstrenget beskatningssystem for de pensionsordninger, der falder uden for  

 pensionsbeskatningslovens afsnit I.
Det foreslås, at realrenteafgiftspligten  

 - og den foreslåede pligt til at svare afgift af aktieafkast - knyttes sammen  

 med fradragsretten/bortseelsesretten efter pensionsbeskatningsloven.
I overensstemmelse hermed foreslås, at afgiftspligten ophæves for  

 selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der oprettes den 2. juni 1998  

 (fremsættelsesdagen) eller senere.
Dette indebærer, at der skal ske løbende  

 indkomstbeskatning (som kapitalindkomst) af afkast af selvpensioneringskonti  

 m.v., der fritages for realrenteafgiftspligten /skatten efter denne lov.
For selvpensioneringskonti efter pensionsbeskatningslovens § 51 og  

 lignende skattebegunstigede selvpensioneringskonti, der er oprettet før den  

 2. juni 1998, opretholdes den gældende realrenteafgiftspligt.
For disse  

 foreslås det derfor, at der skal betales skat efter denne lov.
Ifølge pensionsbeskatningslovens § 51 kan skatteministeren for  

 opsparingsordninger, der udelukkende har alderdoms- eller familieforsørgelse  

 til formål, fastsætte, at renter, der tilskrives, ikke skal medregnes i den  

 skattepligtige indkomst.
Skatteministeren har ved bekendtgørelse, senest  

 bekendtgørelse nr. 815 af 27. oktober 1997 om børneopsparings- og  

 selvpensioneringskonti, bestemt, at renter af indeståendet på en  

 selvpensioneringskonto, der i bindingsperioden tilskrives kontoen, ikke skal  

 medregnes i den skattepligtige indkomst.
 Bekendtgørelsen om børneopsparings- og selvpensioneringskonti vil i  

 forbindelse med den foreslåede ændring af realrenteafgiftsloven blive ændret,  

 således at der for aftaler, der oprettes den 2. juni 1998  

 (fremsættelsesdagen) eller senere, ikke gælder nogen bestemmelse om  

 skattefrihed for renter af indeståendet, der i bindingsperioden tilskrives  

 kontoen.
 4) Indekskonti efter pensionsbeskatningslovens § 15.
Efter lov om pristalsreguleret alderdomsforsikring og alderdomsopsparing  

 kunne indekskontrakter, herunder indekskonti i pengeinstitutter, oprettes i  

 perioden 1957-1971. Udbetaling sker over en periode på 10 eller 15 år.  

 Skattepligten varer så længe kontoen eksisterer.
Kontohaveren er således  

 skattepligtig af renter, efter at de løbende udbetalinger er påbegyndt.
 5) Konti efter pensionsbeskatningslovens § 42.
En pensionskonto efter pensionsbeskatningslovens § 42 er en pensionskonto  

 i et pengeinstitut, hvorpå der er indsat pensionsmidler fra en anden  

 pensionsordning.
Det drejer sig om beløb, der midlertidigt overføres til en  

 særlig konto i forbindelse med fratrædelse af stilling i offentlig tjeneste  

 eller ved overførsel af fratrædelsesgodtgørelse fra visse pensionskasser.
Til § 2 Livsforsikringsselskaber, der er omfattet af skattepligten efter denne  

 lov, er subjektivt skattepligtige efter selskabsskattelovens afsnit I, men  

 skal ikke være omfattet af selskabsskattelovens afsnit II-VI, jf. det  

 samtidigt hermed fremsatte forslag om konsekvensændringer som følge af dette  

 forslag og om ophævelse af realrenteafgiftsloven (L 99). Fonde, der er  

 omfattet af realrenteafgiftsloven, er ikke omfattet af skattepligten efter  

 fondsbeskatningsloven.
Det foreslås, at fonde, der er omfattet af  

 skattepligten efter nærværende lov, ikke skal være omfattet af skattepligten  

 efter fondsbeskatningsloven eller efter selskabsskattelovens § 1, stk. 1, nr.  

 6.
 Det foreslås derfor, at der indsættes bestemmelser i denne lov om den  

 tidsmæssige udstrækning af skattepligten ifølge denne lov.
Til stk. 1 Bestemmelsen om skattepligtens indtræden ved stiftelsen svarer til  

 bestemmelsen i selskabsskattelovens § 4, stk. 1.
For livsforsikringsselskaber er det ikke en betingelse for skattepligt  

 efter denne lov fra stiftelsen, at de allerede på dette tidspunkt har opnået  

 Finanstilsynets tilladelse til at drive livsforsikringsvirksomhed.
Det  

 forudsættes dog, at tilladelsen opnås inden udløbet af den første  

 indkomstperiode.
I modsat fald vil selskabet fra stiftelsen og indtil  

 tilladelsen opnås være skattepligtigt efter selskabsskattelovens regler.
 Bestemmelsen om, at skattepligten, når selskabet opløses, vedvarer indtil  

 tidspunktet for opløsningen, svarer til bestemmelsen i selskabsskattelovens §  

 5, stk. 1.
 Der forslås, at hvis et livsforsikringsselskab ophører med at drive  

 livsforsikringsvirksomhed, uden at det opløses, vedvarer skattepligten efter  

 denne lov, så længe selskabet har Finanstilsynets tilladelse til at drive  

 livsforsikringsvirksomhed.
Til stk. 2 For begrænset skattepligtige livsforsikringsselskaber indtræder  

 skattepligten på det tidspunkt, hvor selskabet begynder at udøve  

 livsforsikringsvirksomhed her i landet.
 Bestemmelsen om, at skattepligten vedvarer til opløsningen eller ophøret  

 med at drive livsforsikringsvirksomhed her i landet, svarer til bestemmelsen  

 i selskabsskattelovens § 7.
Til stk. 3 Bestemmelsen i stk. 3 svarer til den gældende bestemmelse i  

 selskabsskattelovens § 4, stk. 2.
Til kapitel 2 - skat af afkast af fordringer m.v. og fast ejendom Til § 3 Til stk. 1 Bestemmelsen indeholder sammen med § 4 og §§ 11 og 13 reglerne om  

 afgrænsningen af beskatningsgrundlaget for skatten på 26 pct.
Bestemmelsen  

 svarer i vidt omfang til den gældende bestemmelse i realrenteafgiftslovens §  

 3 med de ændringer, der er foreslået i det samtidig hermed fremsatte  

 lovforslag om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
Efter bestemmelsen skal der svares en skat på 26 pct. af alle former for  

 formueafkast, der ikke er udtrykkeligt undtaget.
Der foretages en opregning  

 af de almindeligt forekommende former for for skattepligtigt formueafkast.  

 Det drejer sig om:
 1) Renteindtægter af obligationer, konvertible obligationer, pantebreve og  

 andre fordringer.
 Til renter af obligationer medregnes renter af konvertible obligationer.  

 Konvertible obligationer er værdipapirer, der efter et vist tidsforløb givere  

 ejeren ret til at vælge mellem indfrielse eller konvertering til aktier.
 2) Urealiseret såvel som realiseret gevinst og tab på obligationer,  

 pantebreve og andre fordringer bortset fra konvertible obligationer.
Efter de gældende regler i realrenteafgiftslovens § 4, stk. 3, medregnes  

 urealiserede ændringer i kursværdien som følge af forkortelse af  

 restløbetiden på obligationer, pantebreve og andre fordringer bortset fra  

 konvertible obligationer og udenlandske obligationer ud fra et matematisk  

 kursreguleringsprincip.
Urealiserede ændringer i kursværdien som følge af  

 ændringer i den effektive markedsrente på værdipapirer i danske kroner  

 medregnes ikke.
Efter forslaget til § 14, stk. 3, skal gevinst og tab på obligationer,  

 pantebreve og andre fordringer medregnes efter lagerprincippet.
Det vil sige,  

 at gevinst og tab opgøres som forskellen mellem handelsværdien ved  

 indkomstårets udløb og handelsværdien ved indkomstårets begyndelse.
Er  

 fordringen anskaffet i løbet af indkomståret opgøres gevinst og tab som  

 forskellen mellem værdien ved indkomstårets udløb og anskaffelsessummen.
Er  

 fordringen afstået i løbet af indkomståret opgøres gevinst og tab som  

 forskellen mellem afståelsessummen og værdien ved indkomstårets begyndelse.
 Overgangen fra matematisk kursregulering til lagerprincippet foreslås, jf.  

 forslagets § 35, stk. 4, først at skulle ske fra og med indkomståret 2002.
Overgangen indebærer en skattemæssig opskrivning af værdien af de  

 realrenteafgiftspligtige institutioners beholdning af obligationer,  

 pantebreve og andre fordringer.
Denne engangsfortjeneste ved overgangen fra  

 realrenteafgiftslovens regler til nærværende lovs regler foreslås, jf.  

 forslagets § 36, stk. 1, medregnet ved opgørelsen af beskatningsgrundlaget  

 efter § 3, stk. 1, nr. 2, med som hovedregel 20 pct. i hvert af afgiftsårene  

 2001-2005.
Efter de gældende regler i realrenteafgiftslovens § 4, stk. 4, medregnes  

 realiserede kursgevinster og -tab ved salg af obligationer, pantebreve og  

 andre fordringer i danske kroner bortset fra konvertible obligationer ikke  

 direkte ved opgørelsen af afgiftsgrundlaget.
De nævnte kursgevinster og -tab  

 medregnes på en særlig saldo.
Ved udgangen af hvert afgiftsår tillægges  

 henholdsvis fradrages 20 pct. af saldoen ved opgørelsen af afgiftsgrundlaget  

 for det pågældende år.
Formålet med denne ordning har været at modvirke på  

 den ene side, at de afgiftspligtige i tilfælde af rentestigning tilskyndes  

 til at udskyde afgiften ved at realisere kurstab, og på den anden side, at  

 deres beholdning af obligationer fastlåses unødigt i tilfælde af rentefald,  

 hvor der ved salg bliver realiseret kursgevinster i forhold til den  

 matematisk regulerede kurs.
Efter forslaget sker der ikke videreførelse af ordningen med den særlige  

 saldo.
Det vil sige, at fortjeneste og tab ved afståelse af obligationer m.v.  

 fra og med indkomståret 2002 skal medregnes direkte ved opgørelsen af  

 beskatningsgrundlaget.
Den særlige saldo ved udgangen af indkomståret 2001 -  

 ved overgangen fra realrenteafgiftslovens regler til reglerne ifølge  

 forslaget - foreslås, jf. forslaget til § 36, stk. 2 og 3, medregnet i  

 beskatningsgrundlaget efter § 3, stk. 1, nr. 2, med som hovedregel 20 pct. i  

 hvert af afgiftsårene 2001-2005.
 Reglerne for opgørelse af det regnskabsmæssige resultat ændres ligeledes  

 fra 2001, således at institutterne ved værdiansættelsen af obligationer, der  

 hidtil er ansat til den matematiske kursværdi, fremover skal anvende  

 markedsværdien, jf. bemærkningerne til det af økonomiministeren samtidigt  

 hermed fremsatte lovforslag om ændring af lov om forsikringsvirksomhed, lov  

 om tilsyn med firmapensionskasser, lov om Lønmodtagernes Dyrtidsfond, lov om  

 Arbejdsmarkedets Tillægspension og lov om sikring mod følger af arbejdsskade.  

 Der vil således komme til at gælde samme princip regnskabsmæssigt og  

 skattemæssigt, idet bemærkes, at ovennævnte saldo for realiserede gevinster  

 og tab alene findes i skatteregnskabet.
 Med overgangen fra matematisk kursværdi til markedsværdi opnås samtidig,  

 at kapitalmarkedet kommer til at fungere mere effektivt, idet  

 indlåsningseffekter undgås.
 Gevinst og tab på konvertible obligationer omfattes ikke af afgiftspligten  

 efter realrenteafgiftslovens § 3, stk. 1, medmindre der er tale om  

 konvertible obligationer i selskaber hjemmehørende i lavskattelande.  

 Tilsvarende foreslås, at gevinst og tab på konvertible obligationer ikke skal  

 være omfattet af skattepligten efter forslagets § 3, medmindre der er tale om  

 konvertible obligationer i selskaber hjemmehørende i lavskattelande, der  

 inddrages under skattepligten af bestemmelsen i § 4. I andre tilfælde er  

 gevinst og tab på konvertible obligationer omfattet af skatten på afkast af  

 aktier, jf. bestemmelsen i lovforslagets kapitel 3 (§ 9).
 3) Urealiseret såvel som realiseret gevinst og tab på finansielle  

 kontrakter omfattet af kursgevinstloven.
Bestemmelsen svarer til den gældende bestemmelse i realrenteafgiftslovens  

 § 3, stk. 1, nr. 2 a.
Omfattet af bestemmelsen er, jf. kursgevinstlovens §  

 29, som udgangspunkt gevinst og tab på alle terminskontrakter og aftaler om  

 køberetter og salgsretter.
Kursgevinstlovens § 30 indeholder undtagelser fra § 29, for så vidt angår 1) aftaler vedrørende fast ejendom, 2) tegningsretter til aktier m.v., der omfattes af  

 aktieavancebeskatningsloven, 3) kurssikring ved optagelse, refinansiering, rentetilpasning eller  

 indfrielse af realkreditlån eller realkreditlignende lån; det gælder dog ikke  

 for realkreditinstitutter og andre kreditinstitutter m.v., hvis kontrakten er  

 et led i det pågældende instituts næringsvirksomhed ved finansiering, 4) konverteringsretter knyttet til obligationer, pantebreve, gældsbreve og  

 andre pengefordringer, 5) aftaler om køb og salg af aktier, 6) valutakontrakter i forbindelse med køb og salg af værdipapirer, når  

 valutakontraktens løbetid svarer til sædvanlig afviklingstid for handel med  

 de værdipapirer, som valutakontrakten vedrører, 7) sædvanlige aftaler om levering af varer og andre aktiver samt  

 tjenesteydelser til privat brug eller til brug i modtagerens virksomhed eller  

 som produkt af egen virksomhed samt valutakontrakter indgået i forbindelse  

 hermed, når kontrakterne ikke er noteret på børs, og 8) aftaler om hel eller delvis afståelse af virksomhed og andele af en  

 virksomhed.
 For så vidt angår nr. 3, 5, 6 og 8 er det en betingelse, at kontrakten  

 eller aftalen kun kan opfyldes ved levering, og at levering rent faktisk  

 finder sted, samt at kontraktens eller aftalens parter forbliver de samme.
Uanset undtagelserne i nr. 5, 6 og 7 finder § 29 alligevel anvendelse,  

 hvis der er indgået modgående kontrakter eller forretninger.
Som modgående  

 kontrakter eller forretninger betragtes også modgående kontrakter eller  

 forretninger, der er indgået af bl.a. et koncernforbundet selskab.
 Uanset undtagelsen i nr. 7 finder § 29 alligevel anvendelse for  

 skattepligtige, der udøver næring ved køb og salg af fordringer og  

 finansielle kontrakter eller driver næringsvirksomhed ved finansiering.
 4) Udbytter samt urealiseret såvel som realiseret gevinst og tab på  

 investeringsbeviser i udloddende investeringsforeninger efter ligningslovens  

 § 16 C, stk. 1, der udsteder omsættelige beviser for medlemmernes indskud.
 Ved udloddende investeringsforeninger efter ligningslovens § 16 C, stk. 1,  

 forstås investeringsforeninger, der udsteder omsættelige beviser for  

 medlemmernes indskud, og som inden fristen for indgivelse af selvangivelse  

 for et indkomstår foretager en nærmere angiven minimumsudlodning, og som  

 ifølge sine vedtægter er forpligtet til at foretage en sådan udlodning.
 Skattepligten efter § 3 omfatter ligesom afgiftspligten efter  

 realrenteafgiftsloven, jf. undtagelsen i stk. 3, nr. 7, ikke udbytter og  

 gevinst og tab vedrørende udloddende investeringsforeninger, der opfylder  

 betingelserne i § 5. Udbytter, gevinst og tab på disse investeringsforeninger  

 (aktiebaserede investeringsforeninger) foreslås, ligesom efter lovforslaget  

 om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98) omfattet  

 af skattepligten for aktieafkast m.v., det vil sige efter kapitel 3, jf. § 9,  

 nr. 2.
Afgiftspligten efter realrenteafgiftslovens § 3 omfatter udbytter, gevinst  

 og tab på investeringsbeviser, der ikke opfylder betingelserne i  

 ligningslovens § 16 C, stk. 1, for at være udloddende investeringsforeninger.  

 Disse investeringsforeninger (akkumulerende investeringsforeninger) beskattes  

 ligesom aktieselskaber, jf. selskabsskattelovens § 1, stk. 1, nr. 5 a, og §  

 17, stk. 1. Efter de gældende regler i realrenteafgiftslovens § 10 a pålægges  

 afkast af investeringsbeviser i akkumulerende investeringsforeninger en  

 tillægsafgift svarende til forskellen mellem realrenteafgiftssatsen og  

 selskabsskattesatsen.
Efter lovforslaget om ændring af  

 pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (L 98) udgør satsen for denne  

 tillægsafgift for afgiftsårene 1998 og 1999 mindst 10 pct.
Dette begrundes  

 med, at man vil sikre, at afkast af investeringsbeviser i akkumulerende  

 investeringsforeninger afgiftsbelægges med mindst samme sats som afkast af  

 aktier.
 Det foreslås derfor, jf. undtagelsen i stk. 3, nr. 2, at udbytter, gevinst  

 og tab på investeringsbeviser i akkumulerende investeringsforeninger ikke  

 skal være omfattet af skattepligten efter nærværende lovforslags § 3,  

 medmindre der er tale om investeringsforeninger i lavskattelande, der  

 omfattes af § 4, stk. 2, men efter kapitel 3, jf. § 9, nr. 1. Det vil sige,  

 at investeringsbeviser i akkumulerende investeringsforeninger også i relation  

 til denne lov foreslås behandlet som aktier.
 5) Urealiserede såvel som realiserede gevinster og tab på værdipapirer i  

 fremmed valuta, samt øvrige valutakursgevinster og -tab vedrørende afkast der  

 er skattepligtigt efter reglerne i kapitel 2.
Bestemmelsen svarer til den gældende bestemmelse i realrenteafgiftslovens  

 § 3, stk. 1, nr. 4. For udenlandske værdipapirer skal kursværdien, jf.  

 forslagets § 14, stk. 3, opgøres i danske kroner.
Dette betyder, at  

 valutakursgevinster og tab på de nævnte værdipapirer også indgår i  

 beskatningsgrundlaget.
 Valutakursgevinst og -tab vedrørende aktieafkast m.v. er omfattet af  

 afgiftspligten efter kapitel 3, jf. § 9, nr. 4.
 6) Gevinst og tab på gæld, idet kursgevinstlovens § 7, stk. 1, 1. pkt., og  

 stk. 2, dog finder tilsvarende anvendelse.
Bestemmelsen foreslås indsat i stedet for den gældende bestemmelse i  

 realrenteafgiftslovens § 5, stk. 2. Ifølge § 5, stk. 2, medregnes realiserede  

 og urealiserede kursgevinster og -tab vedrørende gæld i fremmed valuta ved  

 opgørelsen af afgiftsgrundlaget.
Andre kursgevinster og -tab vedrørende gæld  

 indgår ikke i afgiftsgrundlaget.
 Med den foreslåede bestemmelse i § 3, stk. 1, nr. 6, udvides reglerne om  

 medregning af gevinst og tab på gæld, så de kommer til at svare til  

 kursgevinstlovens §§ 6 og 7. Gevinst og tab på gæld i koncernforhold omfattes  

 af den foreslåede datterselskabsregel i § 10, stk. 3.
Ifølge kursgevinstlovens § 7 kan tab ved indeksregulering af hovedstol  

 eller restgæld på lån ikke fradrages.
Dette gælder dog kun gæld i danske  

 kroner og kun, hvis den pålydende rente er lig med eller højere end  

 mindsterenten efter kursgevinstlovens § 38, jf. § 14.
Tab på gæld kan ikke fradrages, såfremt indfrielse skal ske til en forud  

 fastsat overkurs i forhold til værdien på det oprindelige  

 udstedelsestidspunkt.
Dette gælder dog kun gæld i danske kroner og kun, hvis  

 den pålydende rente er lig med eller højere end mindsterenten efter  

 kursgevinstlovens § 38, jf. § 14.
 7) Overskud eller underskud ved drift af fast ejendom samt gevinst og tab  

 på fast ejendom, medmindre der er tale om ejendomme, der er undtaget efter  

 stk. 3, nr.10-13.
 Bestemmelsen svarer til den gældende bestemmelse i realrenteafgiftslovens  

 § 3, stk. 1, nr. 5, som ændret ved det samtidig hermed fremsatte lovforslag  

 om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
Overskud eller underskud af fast ejendom opgøres, jf. forslagets § 14,  

 stk. 2, efter skattelovgivningens almindelige regler om skattepligtig  

 indkomst.
Reglerne om skattemæssige afskrivninger finder dog ikke anvendelse.  

 Bestemmelsen svarer til den gældende bestemmelse i realrenteafgiftslovens § 4  

 a.
Efter de gældende regler i realrenteafgiftslovens § 4 b opgøres stigning  

 eller fald i en ejendoms værdi på grundlag af anskaffelsessummen omregnet til  

 kontantværdi.
Anskaffelsessummen reguleres hvert år fra og med det andet  

 afgiftsår efter anskaffelsesåret med tillæg eller fradrag, der beregnes som  

 forskellen mellem ejendomsvurderingen i den seneste ejendomsvurdering i  

 afgiftsåret og ejendomsvurderingen ved seneste vurdering i det foregående  

 afgiftsår.
Ombygnings- og forbedringsudgifter fradrages i  

 beskatningsgrundlaget for indkomståret efter det år, hvori udgiften er  

 afholdt.
Ombygnings- og forbedringsudgifter i anskaffelsesåret tillægges dog  

 anskaffelsessummen.
Udgifter til opførelse af nye bygninger tillægges den  

 regulerede kontantomregnede anskaffelsessum for ejendommen i det afgiftsår,  

 hvori udgifterne afholdes.
Prioriteringsomkostninger, herunder kurstab, kan  

 ikke tillægges anskaffelsessummen. Ændringer i værdien af den nyopførte  

 bygning medregnes først fra og med det år, hvori byggeriet er afsluttet.  

 Fortjeneste og tab ved afståelse af fast ejendom opgøres som forskellen  

 mellem salgssummen omregnet til kontantværdi og den regulerede  

 kontantomregnede anskaffelsessum ved udgangen af det forudgående afgiftsår.
Efter den foreslåede bestemmelse i lovforslagets § 14, stk. 3, skal  

 lagerprincippet også anvendes på fast ejendom.
Det vil sige, at gevinst og  

 tab på fast ejendom opgøres som forskellen mellem handelsværdien ved  

 indkomstårets udløb og handelsværdien ved indkomstårets begyndelse.
Er  

 ejendommen anskaffet i årets løb, opgøres gevinst eller tab som forskellen  

 mellem værdien ved indkomstårets udløb og den kontantomregnede  

 anskaffelsessum.
Er ejendommen afstået i årets løb, opgøres gevinst eller tab  

 som forskellen mellem den kontantomregnede afståelsessum og værdien ved  

 indkomstårets begyndelse.
 Overgangen fra værdiansættelse efter realrenteafgiftslovens regler til  

 denne lovs regler foreslås først at skulle have virkning fra og med 2002, jf.  

 forslagets § 35, stk. 4.
Overgangen fra værdiansættelse efter reglerne i realrenteafgiftslovens § 4  

 b til værdiansættelse efter lagerprincippet må antages at indebære en  

 opskrivning af ejendommene.
Denne engangsfortjeneste foreslås, jf. forslagets  

 § 36, stk. 5 og 7, medregnet ved opgørelsen af beskatningsgrundlaget efter §  

 3, stk. 1, nr. 7, med som hovedregel 20 pct. i hvert af afgiftsårene  

 2001-2005.
Efter de gældende regler i realrenteafgiftslovens § 4 c medregnes  

 fortjeneste og tab på fast ejendom ikke direkte ved opgørelsen af  

 afgiftsgrundlaget.
Fortjeneste og tab, beregnet som forskellen mellem  

 salgssummen omregnet til kontantværdi og den regulerede kontantomregnede  

 anskaffelsessum, medregnes på en særlig saldo. 20 pct. af saldoen ved  

 udgangen af afgiftsåret tillægges, henholdsvis fradrages, ved opgørelsen af  

 afgiftsgrundlaget.
Efter forslaget sker der ikke videreførelse af ordningen med den særlige  

 saldo.
Det vil sige, at fortjeneste og tab ved afståelse af fast ejendom fra  

 og med indkomståret 2002 medregnes direkte ved opgørelsen af  

 beskatningsgrundlaget.
Den særlige saldo ved ved udgangen af indkomståret  

 2001 - overgangen fra realrenteafgiftslovens regler til reglerne ifølge  

 forslaget - foreslås, jf. forslaget til § 36, stk. 6 og 7, medregnet i  

 beskatningsgrundlaget efter § 3, stk. 1, nr. 7, med som hovedregel 20 pct. i  

 hvert af afgiftsårene 2001-2005.
 8) Overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt gevinst og tab ved afhændelse  

 heraf.
 Efter de gældende bestemmelser i realrenteafgiftslovens § 3, stk. 3, nr.  

 12, medregnes overskud eller underskud af eventuel anden erhvervsvirksomhed  

 end forsikrings- eller pensionskassevirksomhed samt fortjeneste eller tab ved  

 afhændelse heraf ikke ved opgørelsen af afgiftsgrundlaget.
Denne bestemmelse foreslås ikke opretholdt.
Bestemmelsen blev i sin tid  

 begrundet med, at forsikringsselskaber og pensionskasser efter loven om  

 forsikringsvirksomhed og pensionskasseloven ikke må drive anden  

 erhvervsmæssig virksomhed end forsikrings- og pensionsvirksomhed.
Det kan dog  

 forekomme, at de nævnte institutioner midlertidigt må overtage driften af en  

 erhvervsvirksomhed for at beskytte deres kreditorinteresser.
 Gevinst og tab på fordringer er omfattet af afgiftspligten efter kapitel  

 2, og det forekommer derfor naturligt at medregne overskud eller underskud af  

 en virksomhed og fortjeneste eller tab ved afståelse af en virksomhed, der er  

 overtaget for at beskytte interesser som kreditor ifølge en fordring på samme  

 måde som fordringen.
Til stk. 2 Opsparing i pensionsøjemed i pengeinstitutter efter § 1, stk. 2, nr. 1,  

 kan ske ved anbringelse af midlerne i værdipapirer.
Enten ejer den enkelte  

 kontohaver selv værdipapirerne, eller også ejer pengeinstituttet en  

 værdipapirbeholdning, hvis afkast tilfalder de enkelte kontohavere i form af  

 en variabel rente (puljeordninger). Grundlaget for skatten er ifølge stk. 2  

 hele afkastet af værdipapirerne i puljeordningen.
Det betyder, at  

 pengeinstituttet ikke kan fratrække omkostningerne ved administrationen af  

 værdipapirerne ved opgørelsen af den skattepligtige rente.
Værdipapirerne  

 skal være adskilt fra pengeinstituttets øvrige værdipapirbeholdning.
Skattepligten efter § 3 omfatter, jf. undtagelsen i stk. 3, nr. 8, ikke  

 renter, der tilskrives på grundlag af afkast, der er skattefrit efter kapitel  

 2. Det vil sige renter, der tilskrives på grundlag af aktieafkast mv.
Afkast  

 af denne art er skattepligtigt efter reglerne i kapitel 3, jf. § 9, nr. 3.
Til stk. 3 Ved opgørelsen af beskatningsgrundlaget efter kapitel 2 medregnes ikke:
 1) Renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond, Danmarks  

 Skibskreditfond og Kreditforeningen af Kommuner i Danmark.
 Bestemmelsen svarer til den gældende bestemmelse i realrenteafgiftslovens  

 § 3, stk. 3, nr. 2.
 2) Udbytte af aktier, anparter, andelsbeviser og investeringsbeviser i  

 akkumulerende investeringsforeninger.
 3) Gevinst og tab på indeksobligationer, aktier, anparter, andelsbeviser,  

 investeringsbeviser i akkumulerende investeringsforeninger samt konvertible  

 obligationer.
 4) Gevinst og tab på tegningsretter og andre rettigheder omfattet af  

 aktieavancebeskatningsloven til de under nr. 3 nævnte værdipapirer.
 5) Tab på kontrakter der indeholder ret eller pligt til at afstå og er  

 baseret enten på aktieindeks, aktier, anparter, andelsbeviser,  

 investeringsbeviser eller konvertible obligationer, bortset fra de tab, der  

 kan fradrages efter § 14, stk. 4.
 6) Gevinst eller tab ved udlodning af likvidationsprovenu fra  

 aktieselskaber, anpartsselskaber og andelsselskaber.
 For så vidt angår aktier, anparter og andelsbeviser samt konvertible  

 obligationer svarer bestemmelsen til den gældende bestemmelse i  

 realrenteafgiftslovens § 3, stk. 3, nr. 3-6. Som nævnt i bemærkningerne til  

 stk. 1 er det nyt, at afkast af investeringsbeviser i akkumulerende  

 investeringsforeninger foreslås behandlet som aktieafkast.
Efter de gældende regler i realrenteafgiftsloven er aktieafkast som  

 hovedregel helt fritaget for realrenteafgift.
Dog medregnes formueafkast som  

 nævnt i § 3, stk. 3, nr. 3-6, ved opgørelsen af beskatningsgrundlaget, når  

 selskabet er omfattet af reglerne i realrenteafgiftslovens § 3 a.
 Efter forslaget skal afkast som nævnt i § 3, stk. 3, nr. 2-6, af aktier,  

 anparter, andelsbeviser og konvertible obligationer være skattepligtigt efter  

 kapitel 2, når selskabet er omfattet af reglerne i den foreslåede bestemmelse  

 i § 4, stk. 1. Afkast af akkumulerende investeringsforeninger skal være  

 skattepligtigt efter kapitel 2, når investeringsforeningen er omfattet af  

 reglerne i den foreslåede bestemmelse i § 4, stk. 2. Bestemmelsen i § 4  

 svarer til realrenteafgiftslovens § 3 a med den ændring, der foreslås i  

 lovforslaget om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
 Aktieafkast som nævnt i § 3, stk. 3, nr. 2-6, der ikke er omfattet af  

 skattepligten efter kapitel 2, skal efter forslaget være omfattet af  

 afgiftspligten efter kapitel 3, jf. § 9, nr. 1.
 7) En efter reglerne i kapitel 2 skattefri del af udbytter og gevinst og  

 tab på investeringsbeviser i udloddende investeringsforeninger efter  

 ligningslovens § 16 C, stk. 1, der udsteder omsættelige beviser for  

 medlemmernes indskud.
 For så vidt angår definitionen af de udloddende investeringsforeninger  

 henvises til bemærkningerne til stk. 1. Reglerne om opgørelse af den  

 skattefri del findes i § 5. Der henvises til bemærkningerne til denne  

 bestemmelse.
 Bestemmelserne i § 3, stk. 3, nr. 7, og § 5 svarer med en enkelt rettelse  

 i § 5 til bestemmelserne i realrenteafgiftslovens § 3, stk. 3, nr. 7, og § 3  

 e.
 Da afgiftsfriheden efter den gældende affattelse af realrenteafgiftsloven  

 er begrundet i, at der er tale om aktiebaserede udloddende  

 investeringsforeninger, skal den del af afkastet, der fritages for skat efter  

 kapitel 2, efter forslaget være skattepligtigt efter kapitel 3, jf. § 9, nr.  

 2.
 8) Renter af kontantkonti efter § 1, stk. 1, nr. 1 og 2, der tilskrives på  

 grundlag af værdipapirer, som er udskilt fra pengeinstituttets øvrige  

 værdipapirer, i det omfang disse renter modsvarer afkast, der er skattefrit  

 efter kapitel 2.
 Bestemmelsen svarer til den gældende bestemmelse i realrenteafgiftslovens  

 § 3, stk. 3, nr. 8. Der henvises til bemærkningerne til stk. 2.
 9) Valutakursgevinst og -tab vedrørende afkast, der er skattefrit efter  

 kapitel 2.
 Efter forslaget følger valutakursgevinst og -tab det underliggende aktiv.  

 Valutagevinst og tab på afkast, der er skattefrit efter kapitel 2, er derfor  

 ligeledes skattefrit efter reglerne i kapitel 2. Bestemmelsen svarer til den  

 gældende bestemmelse i realrenteafgiftslovens § 3, stk. 3, nr. 13.
 Efter bestemmelsen i § 9, nr. 4, er valutagevinst vedrørende aktieafkast  

 m.v., der er skattepligtigt efter kapitel 3, også skattepligtigt efter  

 kapitel 3.
 10) Formueafkast af fast ejendom, hvis den skattepligtige før den 12.  

 marts 1986 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme samt  

 formueafkast af bygninger opført af den skattepligtige, hvis skriftlig aftale  

 om byggeriet er indgået før den nævnte dato.
 11) Formueafkast af fast ejendom, som en skattepligtig erhverver fra en  

 anden skattepligtig i forbindelse med opløsning af eller udtræden fra et  

 sameje, hvis samejet er indgået ved skriftlig aftale før den 12. marts 1986.
 12) Formueafkast af nyopført fast ejendom samt formueafkast af ejendom  

 efter § 3 b, stk. 1, nr. 2, i realrenteafgiftsloven, jf. lovbekendtgørelse  

 nr. 726 af 4. september 1995, som ændret ved § 6 i lov nr. 399 af 22. maj  

 1996, § 16 i lov nr. 1219 af 27. december 1996, § 9 i lov nr. 382 af 10. juni  

 1997, § 4 i lov nr. 440 af 10. juni 1997 og lov om ændring af  

 pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (Filialer af EU-forsikringsselskaber  

 og -pengeinstitutter, symmetri i pensionsbeskatningen, afgift af aktieafkast  

 og afskaffelse af kvoteordningen), hvis den skattepligtige har påbegyndt  

 byggeriet i perioden 1. januar 1993 til og med den 31. december 1994 og  

 færdiggjort det senest den 31. december 1997, samt formueafkast af  

 ombygnings- og forbedringsudgifter vedrørende disse ejendomme.
 13) Formueafkast af fast ejendom, hvis den skattepligtige før den 2. juni  

 1998 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme, formueafkast  

 af bygninger opført af den skattepligtige, hvis skriftlig aftale om byggeriet  

 er indgået før den nævnte dato, samt ombygnings- og forbedringsudgifter  

 vedrørende disse bygninger, alt for så vidt betingelserne for  

 realrenteafgiftsfrihed er opfyldt ved udgangen af afgiftsåret 1998, jf. § 3 b  

 i realrenteafgiftsloven.
 Bestemmelserne i nr. 10, 11 og 12 svarer til de gældende bestemmelser i  

 realrenteafgiftslovens § 3, stk. 3, nr. 9-11.
 Bestemmelsen i nr. 13 viderefører den afgiftsfritagelse, der er en følge  

 af den foreslåede bestemmelse til nr. 11 a i realrenteafgiftslovens § 3, stk.  

 3, jf. forslaget om ændring af pensionsbeskatningsloven,  

 realrenteafgiftsloven, fondsbeskatningsloven, kildeskatteloven og  

 skattekontrolloven (L 98).
 Efter dette forslag ophæves afgiftsfriheden for fast ejendom fra og med  

 den 2. juni 1998, og der fastsættes ikke nye kvoter for afgiftsåret 1999 og  

 senere år.
Kvoteordningen omfatter investeringer i 1) nybyggeri af erhvervsejendomme, der opføres af den afgiftspligtige, 2) ombygning af ejendomme omfattet af en beslutning om ombygning efter § 9  

 i lov om byfornyelse, når den realrenteafgiftspligtige institution afholder  

 ombygningsudgifter, der medfører en værdiforøgelse på ejendommen på mindst  

 100 pct., 3) nybyggeri af ejendomme, der opføres af den afgiftspligtige, når  

 byggeriet er omfattet af en beslutning om nybyggeri efter § 9 i lov om  

 byfornyelse, 4) aftalt boligforbedring efter kapitel 5 i lov om byfornyelse, der  

 foretages af den afgiftspligtige.
Efter forslaget er der skattefrihed for - fast ejendom, hvis den skattepligtige før den 2. juni 1998 skriftligt  

 har forpligtet sig til erhvervelsen, formueafkast af ombygnings- og  

 forbedringsudgifter vedrørende disse ejendomme.
Skattefriheden afhænger således af, om der på tidspunktet for  

 fremsættelsen af lovforslaget er afgivet bindende tilbud om erhvervelse af en  

 fast ejendom.
Er dette tilfældet, omfatter skattefriheden også formueafkast  

 af ombygnings- og forbedringsudgifter vedrørende ejendommen.
Efter forslaget er der endvidere skattefrihed for - formueafkast af bygninger opført af den skattepligtige, hvis skriftlig  

 aftale om byggeriet er indgået før den 2. juni 1998, og ombygnings- og  

 forbedringsudgifter vedrørende disse bygninger.
 Skattefriheden for nybyggeri afhænger af, om der på tidspunktet for  

 fremsættelsen af lovforslaget er indgået skriftlig kontrakt om det pågældende  

 byggeri.
Såfremt aftalen om byggeriet er indgået i form af en hoved- eller  

 totalentreprise, er det tidspunktet for aftalens indgåelse, der er afgørende.  

 Dette gælder, uanset om eventuelle underentrepriser er på plads.
Er der før  

 den 2. juni 1998 kun indgået en delentreprise omfattende bestemte arbejder på  

 et nybyggeri, må det bero på en konkret bedømmelse ud fra samtlige  

 foreliggende omstændigheder, om afkastet af nybyggeriet kan fritages for  

 skat.
Er der inden den 2. juni 1998 indgået aftale om murer- eller  

 støbearbejdet, vil det i reglen kunne tillægges afgørende betydning i den  

 samlede bedømmelse.
Byggeri, der befinder sig i planlægningsfasen, er ikke  

 omfattet af skattefritagelsen.
 Er nybyggeriet skattefrit, omfatter skattefriheden også ombygnings- og  

 forbedringsudgifter på byggeriet.
 Ud over betingelsen om skriftlig aftale om erhvervelse henholdsvis  

 opførelse inden den 2. juni 1998 gælder en yderligere betingelse  for  

 skattefriheden, nemlig at betingelserne i realrenteafgiftslovens § 3 b for  

 realrenteafgiftsfrihed skal være opfyldt ved udgangen af afgiftsåret 1998.  

 Det vil sige, at byggeri i 1998 skal holdes inden for kvoteordningens rammer.
Til § 4 § 4 indeholder regler om, at afkast af aktier fra finansielle selskaber i  

 lavskattelande skal undergives 26 pct.s-skat.
 Bestemmelsen i § 4 svarer til den gældende bestemmelse i  

 realrenteafgiftslovens § 3 a med den tilføjelse af et nyt stk. 3, der  

 foreslås i forslaget om ændring af pensionsbeskatningsloven,  

 realrenteafgiftsloven, fondsbeskatningsloven, kildeskatteloven og  

 skattekontrolloven (L 98).
Ved et lavskatteland forstås et land, der beskatter selskabets indkomster  

 væsentligt lavere end efter danske regler.
Siden gennemførelsen af  

 realrenteafgiftslovens § 3 a har definitionen af lavskattelande i  

 indkomstskattelovgivningen udviklet sig, således at begrebet ikke blot  

 omfatter lande med beskatning væsentligt lavere end den danske, men også  

 omfatter visse lande, hvor selskabet selv kan aftale en skattesats, der, selv  

 om den er lav, alligevel ligger lige over den grænse, der i Danmark normalt  

 accepteres som grænsen for et lavskatteland.
Derfor foreslås  

 realrenteafgiftsloven ændret, jf. ovenfor, og ændringen foreslås videreført  

 efter nærværende lovforslag.
 Bestemmelsen tilsigter at hindre, at de skattepligtige kan opnå kun at  

 betale 10 pct. skat efter kapitel 3 af aktieafkast m.v. ved investering af  

 pensionsmidler i udenlandske, lavt beskattede selskaber (stk. 1) eller lavt  

 beskattede investeringsselskaber (investeringsforeninger) (stk. 2).
Til § 5 Bestemmelsen svarer stort set til den gældende bestemmelse i  

 realrenteafgiftslovens § 3 e om placeringsreglerne for rene aktieafdelinger  

 af investeringsforeninger.
Bestemmelsen omfatter alene udloddende  

 investeringsforeninger; ikke de akkumulerende investeringsforeninger.
 Bestemmelsen indeholder reglerne for fordeling af afkast af udloddende  

 investeringsforeninger mellem afkast, der er skattepligtigt efter § 3, stk.  

 1, nr. 4, (kapitel 2) og afkast, der er skattefrit i henhold til bestemmelsen  

 i § 3, stk. 3, nr. 7, og dermed omfattet af skattepligten efter kapitel 3,  

 jf, § 9, stk. 1, nr. 2.
 For at være en såkaldt »ren aktieafdeling« må en  

 investeringsforening højst foretage anbringelse i kontanter samt anbringelser  

 på sikret basis i aktiver som nævnt i § 3, stk. 1, nr. 3, og kontanter i  

 tilknytning hertil inden for en samlet ramme på 25 pct. af foreningens øvrige  

 aktivmasse.
Den må i øvrigt ikke anbringe dele af aktivmassen i andre aktiver som  

 nævnt i § 3, stk. 1, eller § 4 bortset fra foreningens  

 administrationsbygning.
Det vil sige, at foreningen i øvrigt ikke må anbringe  

 dele af aktivmassen i aktiver, der er omfattet af skattepligten efter § 3.
Hvis foreningen opfylder disse betingelser, er gevinst og tab skattefri  

 efter kapitel 2, men skattepligtig efter kapitel 3, jf. § 9, stk. 1, nr. 2.  

 Udbytte anses fortrinsvis for at hidrøre fra afkastet fra foreningens aktiver  

 som nævnt i § 3, stk. 1, d.v.s. af kontanterne.
Denne del af udbyttet er  

 omfattet af skattepligten efter § 3, stk. 1, nr. 4. Den resterende del af  

 udbyttet er omfattet af skattepligten efter § 9, stk. 1, nr. 2.
 Hvis en investeringsforening overskrider eller ifølge vedtægterne må  

 overskride en af de foran nævnte grænser, og det ved overskridelse af 25  

 pct.s-grænsen sker i mere end 5 bankdage, er udbytter, kursgevinster eller  

 -tab omfattet af skattepligten efter § 3, stk. 1, nr. 4.
 Der ses bort fra 25 pct.s-grænsen inden for en periode på en måned efter  

 tegningsperiodens udløb i henhold til prospektet i forbindelse med  

 nyetablering af investeringsforeningen.
Der ses bort fra overskridelse af 25 pct.s-grænsen, når det godtgøres, at  

 overskridelsen ikke kan tilregnes investeringsforeningen som forsætlig eller  

 uagtsom, f.eks. i det tilfælde, at det senere ved revisionskontrol  

 konstateres, at grænsen har været overskredet, idet der i en periode har  

 været en fejl i kursen på en udenlandsk aktie fra en ekstern dataleverandør,  

 eller foreningens edb-system i en periode har været ramt af en ikke  

 iøjnefaldende systemfejl, der har resulteret i, at foreningen ikke inden en  

 efterfølgende rettelse af fejlen har kunnet konstatere overskridelsen.
Når  

 fejlen konstateres eller burde være konstateret, har foreningen 5 bankdage  

 til at bringe overskridelsen af 25 pct.s-grænsen til ophør.
De almindelige  

 regler begynder således at gælde fra det øjeblik, hvor foreningen kender  

 eller burde kende overskridelsen af 25 pct.s-grænsen.
Kan fejlen, der  

 resulterer i overskridelsen, tilregnes det administrationsselskab, som  

 forestår investeringsforeningens administration, eller andre, som handler på  

 vegne af foreningen, som uagtsom eller forsætlig, kan der ikke ses bort fra  

 overskridelsen.
Den forening eller det medlem af foreningen, der vil gøre  

 gældende, at overskridelsen af placeringsreglerne ikke kan tilregnes  

 foreningen som forsætlig eller uagtsom, har bevisbyrden herfor, og der  

 stilles som hidtil høje krav til foreningens agtpågivenhed.
Ved opgørelsen af 25 pct.s-grænsen medregnes som efter  

 realrenteafgiftslovens § 3 e værdien af kurssikringsinstrumenter med værdien  

 af de underliggende aktiver.
Selve værdien af kurssikringsinstrumentet er så  

 ringe, at man, hvis det var den, der blev regnet med, ville gøre 25  

 pct.s-grænsen illusorisk.
 Udbytte anses i den situation, hvor der bortses fra overskridelsen af 25  

 pct.s-grænsen, for fortrinsvis at hidrøre fra afkastet af foreningens aktiver  

 som nævnt i § 3, stk. 1, eller § 3, d.v.s. at afkastet fortrinsvis er  

 skattepligtigt efter kapitel 2. Den resterende del er skattepligtigt efter  

 kapitel 3.
Til § 6 Ifølge § 6 kan de renteudgifter, der er påløbet i indkomståret, fradrages  

 i beskatningsgrundlaget efter kapitel 2. Renter, der pålægges ved for sen  

 betaling, kan ikke fradrages.
Det samme gælder renter efter ligningslovens §  

 17 A.
Det vil bl.a. som hovedregel sige renter af skatter og told- og  

 forbrugsafgifter.
 Bestemmelsen svarer til den gældende bestemmelse i realrenteafgiftslovens  

 § 5, stk. 1.
 Den gældende bestemmelse i realrenteafgiftslovens § 5, stk. 2, foreslås  

 udvidet og indsat i § 3, stk. 1, som nr. 6. Der henvises til bemærkningerne  

 til § 3, stk. 1, nr. 6.
Til § 7 Til stk. 1 Forsikringsselskaber skulle indtil 1981 ifølge de forsikringsretlige  

 regler foretage henlæggelser til sikkerhedsfonds til gavn for de sikrede.  

 Disse henlæggelser, der ikke modsvarer egentlige forpligtelser over for de  

 forsikrede, men udgør en del af forsikringsselskabernes egenkapital, blev fra  

 og med 1981 gjort frivillige.
For indkomstårene 1959 til og med 1989 kunne  

 henlæggelserne foretages med skattemæssig virkning, idet de efter den  

 dagældende bestemmelse i selskabsskattelovens § 13, stk. 2, kunne fradrages  

 ved opgørelsen af den skattepligtige indkomst, hvis selskabets vedtægter  

 indeholdt en klausul om, at de kun kunne anvendes til fordel for de  

 forsikrede.
Forsikringsselskaberne havde gennem årene henlagt betydelige beløb til  

 sikkerhedsfonds, og da henlæggelserne ikke er policefordelt, skete der  

 normalt ikke overdragelse af nogen del af sikkerhedsfondshenlæggelsen i  

 forbindelse med en overdragelse af en forsikringsportefølje.
Dette havde i  

 praksis medført, at den ubeskattede del af sikkerhedsfondshenlæggelserne  

 først kom til beskatning ved likvidation af selskabet, medmindre  

 sikkerhedsfondshenlæggelserne forinden med Finanstilsynets tilladelse var  

 blevet anvendt til dækning af tab ved afvikling af de forsikringsmæssige  

 forpligtelser eller på anden måde til fordel for de forsikrede.
Set i lyset af henlæggelsernes formål må det anses for naturligt, at  

 udviklingen i henlæggelserne følger udviklingen i forsikringsbestanden.
Der  

 blev derfor ved lov nr. 256 af 19. april 1995 indsat en bestemmelse i  

 selskabsskatteloven som § 13 C om fremrykket beskatning af  

 sikkerhedsfondshenlæggelser med henblik på at sikre en mere ensartet  

 udvikling i forsikringsselskabernes ubeskattede sikkerhedsfondshenlæggelser  

 og deres policebestande.
I forbindelse med, at livsforsikringsselskaberne overføres fra beskatning  

 efter selskabsskatteloven til beskatning efter nærværende lov, foreslås en  

 bestemmelse svarende til selskabsskattelovens § 13 C, stk. 1, indsat i  

 nærværende lov.
Det vil sige, at de sikkerhedsfondshenlæggelser, der ved  

 overgangen henstår ubeskattede, medregnes ved opgørelsen af  

 beskatningsgrundlaget efter nærværende lov i samme takt, som de ville være  

 blevet beskattet efter selskabsskattelovens § 13 C, stk. 1. Til de  

 ubeskattede henlæggelser medregnes ubeskattede henlæggelser, der er erhvervet  

 efter reglerne i selskabsskattelovens § 13 C, stk. 2, og ubeskattede  

 henlæggelser, der er erhvervet ved fusion, spaltning og tilførsel af aktiver  

 efter reglerne i fusionsskatteloven.
 I § 18, stk. 3, findes en bestemmelse om fordeling af  

 sikkerhedsfondshenlæggelse ved spaltning og overdragelse af en  

 forsikringsbestand, der svarer til de gældende regler i fusionsskattelovens  

 §§ 15 b og 15 d.
Til stk. 2 Under indkomstbeskatning har livsforsikringsselskaberne fradrag for  

 udbetalinger til forsikringstagerne.
Dette indebærer, at selskaberne har  

 fradrag for beløb, der hæves fra konti for beskattede  

 sikkerhedsfondshenlæggelser.
Ved overgangen fra selskabsbeskatning til  

 beskatning efter nærværende lov ophører denne fradragsret.
Det foreslås  

 derfor, at livsforsikringsselskaberne skal have fradragsret for beløb, der  

 hæves fra konti fra beskattede henlæggelser til sikkerhedsfonds.
 Beløb på en konto for beskattede henlæggelser til sikkerhedsfonds kan dels  

 være beløb, der er henlagt uden virkning for opgørelsen af den skattepligtige  

 indkomst, dels beløb, der er overført til kontoen i forbindelse med  

 beskatning efter stk. 1, men det kan også være beløb, der frivilligt er  

 overført til kontoen fra konto for ubeskattede sikkerhedsfonds.
Til § 8 Efter de gældende regler i realrenteafgiftslovens § 8 friholdes  

 forsikringer og pensionsaftaler, der var i kraft ved udgangen af 1982, fra  

 realrenteafgiften.
 Efter forslaget skal de nævnte forsikringer og pensionsaftaler også  

 friholdes fra skat efter kapitel 2.
Til stk. 1 Bestemmelsen svarer til den gældende bestemmelse i realrenteafgiftslovens  

 § 8, stk. 1, nr. 1. I forslaget om ændring af pensionsbeskatningsloven,  

 realrenteafgiftsloven, fondsbeskatningsloven, kildeskatteloven og  

 skattekontrolloven (L 98) foreslås »samtlige passiver« defineret  

 som »passiverne ifølge årsregnskabet med tillæg af den udgiftsførte skat  

 af årets afkast«.
 Det bemærkes, at livrenter uden ret til bonus er omfattet af bestemmelsen  

 i § 16. Forsikrings- og pensionsaftaler med kommuner for disses  

 tjenestemandsforpligtelser er omfattet af § 15, stk. 3.
Til stk. 2 Bestemmelsen svarer til den gældende bestemmelse i realrenteafgiftslovens  

 § 8, stk. 2. Dog at bestemmelsen om opgørelsen af de samlede passiver er  

 flyttet til stk. 1, jf. ovenfor.
Til stk. 3 Bestemmelsen i stk. 3 om medlemmer af pensionskasser, hvor  

 pensionsordningen ikke er tarifmæssigt opbygget, svarer til den gældende  

 bestemmelse i realrenteafgiftslovens § 8, stk. 4.
Til stk. 4 Bestemmelsen i stk. 4 om den sociale pensionsfond m.m. svarer til den  

 gældende bestemmelse i realrenteafgiftslovens § 8, stk. 5. En bestemmelse  

 svarende til realrenteafgiftslovens § 4, stk. 3, er medtaget i § 16, stk. 7.
Til stk. 5 Bestemmelsen i stk. 5 om Arbejdsmarkedets Tillægspension svarer til den  

 gældende bestemmelse i realrenteafgiftslovens § 8, stk. 7.
Til stk. 6 Bestemmelsen i stk. 6 om Lønmodtagernes Dyrtidsfond m.m. svarer til den  

 gældende bestemmelse i realrenteafgiftslovens § 8, stk. 8.
Til stk. 7 Bestemmelsen i stk. 7 om de i § 1, stk. 2, nævnte opsparingsformer svarer  

 til den gældende bestemmelse i realrenteafgiftslovens § 8, stk. 9.
Til stk. 8 Bestemmelsen i stk. 8 svarer til den gældende bestemmelse i  

 realrenteafgiftslovens § 8, stk. 10.
Til stk. 9 Bestemmelsen i stk. 9 om overførsel af en forsikrings- eller  

 pensionsordning efter pensionsbeskatningslovens § 41 svarer til den gældende  

 bestemmelse i realrenteafgiftslovens § 8, stk. 11.
 Til kapitel 3 - skat af afkast af aktier m.v.
Til § 9 § 9 er hovedbestemmelsen vedrørende skat af afkast af aktier m.v.
Efter forslaget skal der betales en skat på 10 pct. af - udbytte af aktier, anparter, andelsbeviser og investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (akkumulerende investeringsforeninger), - urealiseret og realiseret gevinst eller tab på aktier, anparter,  

 andelsbeviser, investeringsbeviser i akkumulerende investeringsforeninger og  

 konvertible obligationer, - gevinst eller tab på tegningsretter og andre rettigheder omfattet af  

 aktieavancebeskatningsloven til aktier, anparter, andelsbeviser og  

 konvertible obligationer, - tab på kontrakter, der indeholder ret eller pligt til at afstå og er  

 baseret på enten et aktieindeks, aktier, anparter, andelsbeviser,  

 investeringsbeviser i investeringsforeninger, der udsteder omsættelige  

 beviser for medlemmernes indskud, eller konvertible obligationer, - gevinst eller tab ved udlodning af likvidationsprovenu fra  

 aktieselskaber, anpartsselskaber og andelsselskaber.
 Skattepligten gælder, i det omfang der ikke er skattepligt efter kapitel  

 2. Det vil sige, at der ikke skal betales skat efter nærværende bestemmelse  

 af afkast, der i medfør af bestemmelsen i § 4 er omfattet af skattepligten  

 efter § 3.
 Der skal betales skat af afkast af investeringsbeviser i udloddende  

 investeringsforeninger, i det omfang der ikke er skattepligt efter reglerne i  

 kapitel 2. Der henvises til bemærkningerne til § 3, stk. 1, nr. 4, § 3, stk.  

 3, nr. 7, og § 5.
 Der skal betales skat af renter af kontantkonti efter § 1, stk. 2, nr. 1  

 og 2, der tilskrives på grundlag af afkastet af værdipapirer, som er udskilt  

 fra pengeinstituttets øvrige værdipapirer, i det omfang disse renter  

 modsvarer afkast af aktier m.v., for hvilket der ikke er skattepligt efter  

 reglerne i kapitel 2. Der henvises til bemærkningerne til § 3, stk. 2, og §  

 3, stk. 3, nr. 8.
 Der skal endelig svares skat af valutakursgevinst og -tab vedrørende  

 afkast, der er skattepligtigt efter reglerne i dette kapitel.
 § 9 svarer således stort set til den foreslåede bestemmelse til  

 realrenteafgiftslovens § 11a, stk. 1, i forslaget om ændring af  

 pensionsbeskatningsloven, realrenteafgiftsloven, fondsbeskatningsloven,  

 kildeskatteloven og skattekontrolloven (L 98). Der er dog den ændring, at  

 afkast af akkumulerende investeringsforeninger foreslås behandlet som  

 aktieafkast.
Til kapitel 4 - skat af afkast i datterselskaber Til § 10 Formålet med bestemmelsen er at sikre, at livforsikringsselskaber,  

 pensionskassers og pensionsfondes beskatningsgrundlag er det samme uanset, om  

 hele aktiviteten foretages i selve livforsikringsselskabet, eller om f.eks.  

 obligationsbeholdninger eller ejendomme placeres i datterselskaber.  

 Grundlaget opgøres på samme måde, som hvis al aktivitet var udøvet i det  

 skattepligtige selskab.
Herved sikres der fleksibilitet ved valg af  

 koncernstruktur.
Endvidere sikres, at beskatning efter reglerne i denne lov  

 ikke undgås ved at udskille aktiviteterne i datterselskaber.
Det foreslås derfor, at skattepligtige efter § 1, stk.1, nr. 1-9  

 (moderselskabet), der direkte eller indirekte ejer 25 pct. eller mere af  

 aktie- eller andelskapitalen i et selskab (datterselskabet), ved opgørelsen  

 af beskatningsgrundlaget efter kapitel 2 og kapitel 3 skal medregne den del  

 af datterselskabets beskatningsgrundlag efter de foreslåede regler, der  

 svarer til den største af moderselskabet ejede andel af datterselskabets  

 aktie-eller anpartskapital i indkomståret.
Såvel positivt som negativt  

 grundlag medregnes.
Dog medregnes kun beskatningsgrundlag for den periode,  

 hvori ejerbetingelsen er opfyldt, og kun såfremt datterselskabet ikke selv er  

 skattepligtig efter forslaget.
Det er uden betydning, om datterselskabet er  

 skattemæssigt hjemmehørende i Danmark eller i udlandet.
I og med at datterselskaberne vil være underlagt selskabsskat enten her i  

 landet eller i udlandet, er det for at sikre mod dobbeltbeskatning  

 nødvendigt, at indkomstskatter betalt af datterselskabet, der forholdsmæssigt  

 kan henføres til den del af datterselskabets beskatningsgrundlag, der  

 medregnes ved moderselskabets beskatningsgrundlag, fradrages i  

 pensionsafkastskatten.
Der kan højst ske nedslag med beløb svarende til den  

 skat, der udløses ved, at beskatningsgrundlaget i datterselskabet medregnes  

 ved indkomstopgørelsen.
Er datterselskabet hjemmehørende i udlandet og  

 omfattet af en dobbeltbeskatningsoverenskomst, foreslås endvidere, at de  

 almindelige regler i ligningslovens § 33, stk. 2, finder tilsvarende  

 anvendelse.
Det vil sige, at der ikke kan opnås et større nedslag end den  

 skat, udlandet efter dobbeltbeskatningsoverenskomsten har et ubetinget krav  

 på at oppebære.
Med andre ord kan selskabet ikke vælge at bytte dansk skat ud  

 med udenlandsk skat ved at undlade at påberåbe sig en nedsættelse af den  

 udenlandske skat i henhold til bestemmelserne i  

 dobbeltbeskatningsoverenskomsten.
 I og med at datterselskabernes beskatningsgrundlag medregnes ved  

 moderselskabets indkomstopgørelse, skal stigningen i værdi på aktierne i  

 datterselskabet eller udbytter herfra i sagens natur ikke medregnes ved  

 indkomstopgørelsen, jf. stk. 3. Endvidere ses der ved indkomstopgørelsen bort  

 fra interne fordringer for at sikre, at grundlaget bliver det samme, som hvis  

 al aktivitet var udøvet i et og samme selskab.
 Hvis et datterselskab var omfattet af realrenteafgiftslovens § 3 f i 1999,  

og er omfattet af stk. 1 fra og med 2000, og  datterselskabet  

 har anvendt andre skattemæssige opgørelsesprincipper end moderselskabet, skal  

 differencen mellem den skattemæssigt opgjorte værdi ved udgangen af 1999 og  

 den skattemæssigt opgjorte værdi ved udgangen af 2000 indtægtsføres i  

 indkomståret 2000.
Bestemmelsen skyldes, at aktiverne i henhold til realrenteafgiftslovens §  

 3 f, stk. 12, kan være opgjort enten efter almindelige indkomstskattemæssige  

 principper eller efter realrenteafgiftslovens opgørelsesprincipper.
Med  

 bestemmelsen sikres en beskatningsmæssig kontinuitet, uanset hvilket  

 opgørelsesprincip man tidligere har valgt at anvende til opgørelsen af  

 afkastet i datterselskaberne.
 Til kapitel 5 - opgørelse af beskatningsgrundlaget m.v.
Til § 11 Bestemmelsen svarer i sit udgangspunkt til den gældende bestemmelse i  

 realrenteafgiftslovens § 4, stk. 1. Det foreslås dog at ændre betegnelsen  

 »afgiftsåret« til »indkomståret«.
Til § 12 Bestemmelsen fastlægger omfanget af den begrænsede skattepligt efter § 1,  

 stk. 1, nr. 1 og 2. Herefter skal forsikringsselskaber, der er hjemmehørende  

 i udlandet, på Færøerne eller i Grønland, og som driver forsikringsvirksomhed  

 her i landet gennem et fast driftssted, foretage en regnskabsmæssig  

 udskillelse af de aktiver, der ligger til sikring af de her i landet tegnede  

 forsikringer.
Beskatningsgrundlaget omfatter formueafkastet af de aktiver,  

 der ligger til sikring af de her i landet tegnede forsikringer, opgjort efter  

 de regler i loven, der gælder for forsikringsselskaber m.v., der er  

 hjemmehørende i Danmark.
Til § 13 Bestemmelsen svarer til den gældende bestemmelse i realrenteafgiftslovens  

 § 3 d.
 Efter bestemmelsen skal afkastet fra en kontoførende investeringsforening  

 splittes op i en del, der er skattepligtig efter kapitel 2 og en del, der er  

 skattepligtig efter kapitel 3. Opgørelsen skal ske efter de regler, der  

 gælder for skattepligtige efter § 1, stk. 2, d.v.s. for indehavere af  

 opsparingsordninger i pengeinstitutter.
Til § 14 Til stk. 1 Bestemmelsen svarer til den gældende bestemmelse i realrenteafgiftslovens  

 § 4, stk. 2. Efter bestemmelsen skal skattepligtige forsikringsselskaber,  

 pensionskasser, pensionsfonde og pengeinstitutter periodisere skattepligtige  

 renteindtægter.
Individuelle ordninger skal medregne de i indkomståret  

 forfaldne renter.
Ved ophævelse af en individuel ordning skal der ud over  

 forfaldne renter medregnes de til ophævelsestidspunktet påløbne,  

 ikke-forfaldne renter.
Renter af skattebeløb efter nærværende lov henføres  

 til betalingsåret.
Til stk. 2 Bestemmelsen om opgørelse af overskud eller underskud ved drift af fast  

 ejendom svarer til den gældende bestemmelse i realrenteafgiftslovens § 4 a.
Efter forslaget skal overskud eller underskud af anden virksomhed end  

 forsikrings- og pensionskassevirksomhed ligeledes opgøres efter  

 skattelovgivningens almindelige regler.
Reglerne om skattemæssige  

 afskrivninger finder dog ikke anvendelse.
Til stk. 3 Bestemmelsen indeholder reglerne om, at gevinst og tab på obligationer,  

 pantebreve og andre fordringer, investeringsbeviser, aktier, anparter,  

 andelsbeviser og konvertible obligationer samt fast ejendom skal opgøres  

 efter lagerprincippet.
 Dette svarer for så vidt angår investeringsbeviser, aktier, andelsbeviser,  

 konvertible obligationer og udenlandske obligationer til de gældende regler i  

 realrenteafgiftsloven.
Urealiseret gevinst og tab på obligationer, pantebreve og andre fordringer  

 opgøres efter de til og med afgiftsåret 2001 gældende regler i  

 realrenteafgiftslovens § 4, stk. 3, jf. forslagets § 35, stk. 4, til en værdi  

 fastsat ved matematisk kursopskrivning.
Det vil sige, at anskaffelsessummen  

 reguleres ved udgangen af hvert afgiftsår med den kursværdiændring, der ved  

 kontant effektiv rente fremkommer som følge af forkortelsen af restløbetiden.
Realiseret gevinst og tab ved afståelse af obligationer, pantebreve og  

 andre fordringer medregnes ikke direkte ved opgørelsen af afgiftsgrundlaget,  

 men medregnes på en særlig saldo.
Ved hvert afgiftsårs udløb medregnes 20  

 pct. af saldoen, jf. realrenteafgiftslovens § 4, stk. 4.
Ifølge reglerne i realrenteafgiftslovens § 3 f, stk. 12, der efter  

 forslaget om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98) bliver  

 stk. 11, kan den afgiftspligtige vælge at anvende enten de indkomstmæssige  

 principper, der følges i datterselskabet, eller realrenteafgiftslovens  

 regler.
Sidstnævnte indebærer, at matematisk kursregulering og 20 pct.-saldo  

 efter § 4, stk. 4, kan anvendes i samme omfang som ved opgørelsen af afkast i  

 øvrigt.
Den for det enkelte afgiftsår opgjorte 20 pct.s-saldo anses for  

 indtjent af moderselskabet med den følge, at det er uden betydning, om  

 datterselskabet efterfølgende bliver solgt eller ophører af anden årsag.  

 Ophører den realrenteafgiftspligtige institution derimod, skal hele 20  

 pct.s-saldoen medregnes i tillægsafgiftsgrundlaget for ophørsåret.
 Efter forslaget skal lagerprincippet fra og med indkomståret 2002, jf.  

 forslagets § 35, stk. 4, også gælde for obligationer, pantebreve og andre  

 fordringer.
Overgangen fra matematisk kursregulering til lagerprincippet indebærer en  

 opskrivning af værdien af de realrenteafgiftspligtige institutioners  

 beholdning af obligationer, pantebreve og andre fordringer.
Denne  

 engangsfortjeneste ved overgangen fra realrenteafgiftslovens regler til  

 nærværende lovs regler foreslås, jf. forslagets § 36, stk. 1 og 4, medregnet  

 ved opgørelsen af beskatningsgrundlaget efter § 3, stk. 1, nr. 2, med som  

 hovedregel 20 pct. i hvert af indkomstårene 2001-2005.
Efter forslaget videreføres ordningen med den særlige saldo til og med  

 indkomståret 2001. Det vil sige, at fortjeneste og tab ved afståelse af  

 obligationer m.v. fra og med indkomståret 2002 medregnes direkte ved  

 opgørelsen af beskatningsgrundlaget.
Den særlige saldo ved udgangen af  

 indkomståret 2001 - ved overgangen fra realrenteafgiftslovens regler til  

 reglerne ifølge forslaget - foreslås, jf. forslaget til § 36, stk. 2 og 4,  

 medregnet i beskatningsgrundlaget efter § 3, stk. 1, nr. 2, med som  

 hovedregel 20 pct. i hvert af indkomstårene 2001-2005.
Efter forslaget sker der ikke videreførelse af bestemmelsen i  

 realrenteafgiftslovens § 3 f.
Den særlige saldo ved udgangen af indkomståret  

 2001 - ved overgangen fra realrenteafgiftslovens regler til reglerne ifølge  

 forslaget - foreslås, jf. forslaget til § 36, stk. 3 og 4, medregnet til  

 beskatningsgrundlaget efter § 3, stk. 1, nr. 2, med som hovedregel 20 pct. i  

 hvert af indkomstårene 2001-2005.
Urealiseret gevinst og tab på fast ejendom medregnes efter de gældende  

 regler i realrenteafgiftslovens § 4 b på grundlag af anskaffelsessummen  

 omregnet til kontantværdi.
Denne anskaffelsessum reguleres hvert år fra og  

 med det andet afgiftsår efter anskaffelsesåret med et tillæg eller fradrag,  

 der beregnes som forskellen mellem ejendomsvurderingen i den seneste  

 ejendomsvurdering i afgiftsåret og ejendomsvurderingen ved seneste vurdering  

 i det foregående afgiftsår.
Udgifter til ombygning og forbedring fradrages i  

 afgiftsgrundlaget for afgiftsåret efter det år, hvor udgiften er afholdt.  

 Ombygnings- og forbedringsudgifter i anskaffelsesåret tillægges dog  

 anskaffelsessummen.
Udgifter til opførelse af nye bygninger tillægges den regulerede  

 kontantomregnede anskaffelsessum for ejendommen i det afgiftsår, hvori  

 udgifterne afholdes.
Prioriteringsomkostninger, herunder kurstab, kan ikke  

 tillægges anskaffelsessummen. Ændringer i værdien af den nyopførte bygning  

 medregnes først fra og med det andet afgiftsår efter det år, hvori byggeriet  

 er afsluttet.
 Efter forslaget skal lagerprincippet fra og med indkomståret 2002 også  

 gælde for fast ejendom.
Overgangen ved udgangen af indkomståret 2001 fra værdiansættelse efter  

 reglerne i realrenteafgiftslovens § 4 b til værdiansættelse efter  

 lagerprincippet må antages at indebære en opskrivning af ejendommene.
Denne  

 engangsfortjeneste foreslås, jf. forslagets § 36, stk. 5 og 7, medregnet ved  

 opgørelsen af beskatningsgrundlaget efter § 3, stk. 1, nr. 7, med som  

 hovedregel 20 pct. i hvert af indkomstårene 2001-2005.
Efter de gældende regler i realrenteafgiftslovens § 4 c medregnes  

 realiseret gevinst og tab på fast ejendom ikke direkte ved opgørelsen af  

 afgiftsgrundlaget.
Fortjeneste og tab, beregnet som forskellen mellem  

 salgssummen omregnet til kontantværdi og den regulerede kontantomregnede  

 anskaffelsessum, medregnes på en særlig saldo. 20 pct. af saldoen ved  

 udgangen af afgiftsåret tillægges, henholdsvis fradrages, ved opgørelsen af  

 afgiftsgrundlaget.
Efter forslaget videreføres den særlige saldo til og med indkomståret  

 2001. Det vil sige, at fortjeneste og tab ved afståelse af fast ejendom fra  

 og med indkomståret 2002 medregnes direkte ved opgørelsen af  

 beskatningsgrundlaget.
Den særlige saldo ved udgangen af indkomståret 2001 -  

 ved overgangen fra realrenteafgiftslovens regler til reglerne ifølge  

 forslaget - foreslås, jf. forslaget til § 36, stk. 6 og 7, medregnet i  

 beskatningsgrundlaget efter § 3, stk. 1, nr. 7, med som hovedregel 20 pct. i  

 hvert af indkomstårene 2001-2005.
Det fastsættes i bestemmelsen, at hvis et aktiv, der tidligere var  

 skattefrit, bliver skattepligtigt efter lovens regler, betragtes aktivet som  

 anskaffet for handelsværdien ved begyndelsen af det indkomstår, hvori  

 skattepligten indtræder.
Bestemmelsen svarer til den gældende bestemmelse i  

 realrenteafgiftslovens § 4 d, stk. 1, men gælder efter nærværende lov ikke  

 blot for fast ejendom, også for andre aktiver.
Dette gælder bl.a. ved  

 skattepligtens indtræden ved overgangen fra realrenteafgiftslovens regler til  

 nærværende lovs regler.
Det fastsættes i bestemmelsen, at hvis et aktiv, der tidligere var  

 skattepligtigt, bliver skattefrit, opgøres gevinst eller tab ved udgangen af  

 det sidste indkomstår, hvori skattepligten består, som om aktivet blev solgt  

 for handelsværdien på dette tidspunkt.
Bestemmelsen svarer til den gældende  

 bestemmelse i realrenteafgiftslovens § 4 d, stk. 2, men gælder efter  

 nærværende lov ikke blot for fast ejendom, men også for andre aktiver.
Det  

 vil f.eks. være tilfældet, hvis en pensionsfond ophører med at være  

 skattepligtig efter denne lov og går over til at være skattepligtig efter  

 fondsbeskatningsloven eller selskabsskatteloven.
 Det foreslås at videreføre bestemmelsen i realrenteafgiftslovens § 4, stk.  

 5, sidste pkt., om, at værdien af aktiver i fremmed valuta opgøres i danske  

 kroner.
Til stk. 4 Lagerprincippet gælder også for gevinst og tab på finansielle kontrakter.
 For så vidt angår de kontrakter, der indeholder ret eller pligt til at  

 afstå og er baseret på enten aktieindeks eller aktier, anparter,  

 andelsbeviser eller investeringsbeviser, foreslås en regel svarende til den  

 gældende regel i realrenteafgiftslovens § 4 e med den ændring, der foreslås i  

 forslaget om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
Efter de gældende regler kan uudnyttet tab fremføres i 5 år.
Efter  

 forslaget kan tabet fremføres uden begrænsning.
Derimod skal der fortsat være  

 en grænse på 5 år for tilbageførsel af underskud.
Til stk. 5 Lagerprincippet gælder også for gevinst og tab på gæld.
Bestemmelsen er i  

 overensstemmelse med de gældende regler i realrenteafgiftslovens § 5, stk. 2.
 Det bemærkes, at bestemmelsen om gevinst og tab på gæld ikke vedrører  

 selskabets forpligtelser over for de forsikrede.
Til § 15 Til stk. 1 Bestemmelsen om friholdelse af den del af afkastet, der kan henføres til  

 pensionskasseordninger, der er omfattet af pensionsbeskatningslovens §§ 53 A  

 og 53 B, svarer til realrenteafgiftslovens § 5 a, stk. 1, og § 11 a, stk. 3,  

 3. pkt., med den affattelse, der foreslås for disse bestemmelser ved  

 lovforslaget om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98) i  

 forbindelse med ændringerne i pensionsbeskatningslovens §§ 50, 53 A og 53 B.
Til stk. 2 Bestemmelsen svarer til realrenteafgiftslovens § 5 a, stk. 2, og § 11 a,  

 stk. 3, 3. pkt., med den affattelse, der foreslås for de nævnte bestemmelser  

 ved ovennævnte lovforslag.
 Da ingen af de af loven omfattede livsforsikringsselskaber og hjælpe- og  

 understøttelsesfonde fremover er undergivet beskatning efter de almindelige  

 regler i selskabsskatteloven eller fondsbeskatningsloven, er der ikke behov  

 for at videreføre bestemmelserne i realrenteafgiftslovens § 5 a, stk. 3, og §  

 6.
Til stk 3 Bestemmelsen om friholdelse af forsikrings- og pensionsaftaler med  

 kommuner for disses tjenestemandsforpligtelser for skat efter kapitel 2 og  

 kapitel 3 svarer til realrenteafgiftslovens § 8, stk. 1, nr. 3, og § 11 a,  

 stk. 3, 1. og 2. pkt., med den affattelse, der foreslås for disse  

 bestemmelser ved ovennævnte ændringsforslag.
Til § 16 Efter de gældende regler i realrenteafgiftslovens § 8, stk. 1, nr. 2,  

 friholdes livrenter uden ret til bonus tegnet før den 1. maj 1982 fra  

 realrenteafgift.
Efter forslaget friholdes livrenter uden ret til bonus tegnet før den 1.  

 maj 1982 for skat efter denne lov.
Beskatningsgrundlaget efter kapitel 2 og  

 kapitel 3 nedsættes med den procentdel, der svarer til forholdet mellem  

 hensættelser vedrørende livrenter uden bonus og passiverne ifølge  

 årsregnskabet med tillæg af den udgiftsførte skat af årets afkast.
 Bestemmelsen svarer til de gældende regler i realrenteafgiftsloven med den  

 definition af »samtlige passiver«, der foreslås i forslaget til lov  

 om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
 Den foreslåede bestemmelse i stk. 2 om beregning af hensættelser  

 vedrørende livrente uden bonus svarer til realrenteafgiftslovens § 8, stk. 3.
 Den foreslåede bestemmelse i stk. 3 om beregning af afkastprocent svarer  

 til bestemmelsen i realrenteafgiftslovens § 10, stk. 3, 1. pkt.
 De foreslåede bestemmelser i stk. 4 og 5 om beregning af gennemsnitlig  

 rente svarer til de gældende bestemmelser i realrenteafgiftslovens § 10, stk.  

 4, dels i indledningen, dels i litra b.
 Den foreslåede bestemmelse i stk. 6 om gennemsnitlig effektiv  

 obligationsrente svarer til den gældende bestemmelse i realrenteafgiftslovens  

 § 10, stk. 5.
 Den foreslåede bestemmelse i stk. 7 svarer til den gældende bestemmelse i  

 realrenteafgiftslovens § 4, stk. 3, om beregning af matematisk  

 kursopskrivning.
Til § 17 § 17 om opgørelse af beskatningsgrundlaget i forbindelse med genforsikring  

 svarer til den gældende bestemmelse i realrenteafgiftslovens § 7. Efter den  

 gældende bestemmelse beregnes afkastprocenten efter realrenteafgiftslovens §  

 8, stk. 3. Realrenteafgiftslovens § 8, stk. 3, foreslås, jf. ovenfor,  

 videreført i den foreslåede § 16, stk. 2, hvorfor denne bestemmelse foreslås  

 anvendt ved opgørelsen af beskatningsgrundlaget efter § 17.
Til § 18 § 18 om succession ved fusion, spaltning eller overdragelse af en  

 livsforsikringsbestand svarer, bortset fra stk. 3, til de gældende regler i §  

 8 a i realrenteafgiftsloven med de ændringer, der foreslås i lovforslaget om  

 ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
§ 7, stk. 1, viderefører de gældende regler i selskabsskattelovens § 13 C,  

 stk. 1, om beskatning af livsforsikringsselskabers  

 sikkerhedsfondshenlæggelser.
Den foreslåede bestemmelse i § 18, stk. 3,  

 indeholder regler svarende til reglerne i fusionsskattelovens §§ 15 b og 15 d  

 om fordeling af sikkerhedsfondshenlæggelser ved spaltning af et  

 livsforsikringsselskab og ved overdragelse af en livsforsikringsbestand.
Til § 19 § 19 indeholder regler om beregning af negativ skat, hvis  

 beskatningsgrundlaget efter kapitel 2 eller kapitel 3 bliver negativt, og om  

 fradrag i skat for samme indkomstår og derefter i summen af skatten for  

 efterfølgende indkomstår.
Efter forslaget kan negativ skat fremføres uden  

 begrænsning.
 Bestemmelsen svarer til realrenteafgiftslovens bestemmelser i §§ 9 og 11  

 a, stk. 5, som disse bestemmelser foreslås affattet ved lovforslaget om  

 ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
 Overgangsbestemmelsen i § 37 indeholder regler om fremførsel af uudnyttet  

 negativ realrenteafgift ved overgangen fra realrenteafgiftslovens regler til  

 nærværende lovs regler.
Til § 20 Det foreslås at give fradrag i skatten efter denne lov for skat betalt til  

 fremmed stat, Grønland eller Færøerne efter creditreglen i ligningslovens §  

 33, stk. 1 og 2.
 Til kapitel 6 - opkrævning m.v.
Til § 21 Bestemmelsen svarer til den gældende bestemmelse i realrenteafgiftslovens  

 § 12 med enkelte ændringer.
 Forsikringsselskaber, pensionskasser og pensionsfonde skal senest den 15.  

 december i indkomståret indgive en opgørelse over det forventede  

 beskatningsgrundlag og den skattepligtige del heraf efter henholdsvis kapitel  

 2 og kapitel 3 samt af skatten.
Af den opgjorte skat beregnes rente fra den 15. december til den 31.  

 december i indkomståret.
Skatten med fradrag af den beregnede rente  

 indbetales a conto samtidig med indsendelsen af opgørelsen.
Efter de gældende regler i realrenteafgiftslovens § 12 svarer renten til  

 den i § 10, stk. 3, litra b, nævnte rente til brug for afgiftssatsen for  

 afgiftsåret.
Det vil sige den af en af Københavns Fondsbørs efter nærmere  

 regler opgjort effektiv obligationsrente.
Realrenteafgiftslovens § 10, stk.  

 3, litra b, foreslås videreført i § 16, stk. 3, nr. 2, hvorfor denne rente  

 foreslås anvendt.
Til § 22 Bestemmelsen svarer til den gældende bestemmelse i realrenteafgiftslovens  

 § 13.
Til § 23 Bestemmelsen i stk. 1 svarer til den gældende bestemmelse i  

 realrenteafgiftslovens § 14, stk. 1. For så vidt angår rentesatsen henvises  

 til § 21.
 Bestemmelsen i stk. 2 svarer til den gældende bestemmelse i  

 realrenteafgiftslovens § 14, stk. 2. Bestemmelsen i realrenteafgiftslovens §  

 8, stk. 1, nr. 1, videreføres i forslagets § 8, stk. 1.
Til § 24 Efter de gældende regler i realrenteafgiftslovens § 16, stk. 1, skal  

 pengeinstitutter senest 3 måneder efter ophævelsen af en pensionsordning  

 indsende en opgørelse over realrenteafgiftsgrundlaget og afgiftens størrelse  

 til den centrale told- og skatteforvaltning.
Samtidig skal afgiften betales.  

 Er afgiftsgrundlaget negativt, skal der i stedet udbetales negativ  

 realrenteafgift.
Den gældende ordning indebærer manuel klargøring og fejlrettelse af årligt  

 ca. 50.000 opgørelser over realrenteafgiftsgrundlaget.
Det forslås at  

 afskaffe denne ordning.
Efter forslaget ophæves angivelses- og indbetalingsfristen på 3 måneder.
I  

 stedet skal pengeinstitutterne afregne skatten af ophævede pensionsordninger  

 een gang årligt - den 15. december sammen med årets skat af løbende  

 pensionsordninger.
Pengeinstitutterne skal beregne og hæve skatten på kundens konto senest 1  

 måned efter, at det har fået kendskab til ophævelsen.
Det hævede beløb  

 placeres på en »samlekonto« for skyldig skat.
Saldoen på »samlekontoen« afregnes den 15. december sammen med  

 årets skat.
Samtidig indsendes opgørelse over de på kontoen førte beløb,  

 specificeret på de enkelte opsparingsformer.
Omlægningen af afregningen vil give pengeinstitutterne en likviditets- og  

 rentefordel i forhold til efter de gældende regler.
Det foreslås derfor, at  

 pengeinstitutterne skal forrente de beløb, der placeres på  

 »samlekontoen«, med samme rente, der i øvrigt gælder på lovens  

 område, d.v.s. den i § 16, stk. 3, nævnte rente til brug for afkastprocenten  

 for indkomståret, jf. bemærkningerne til § 21.
Efter forslaget skal der ikke ske udbetaling af en eventuel negativ skat  

 ved ophøret af en opsparingsordning.
I det øvrige skattesystem gælder der  

 ikke regler om udbetaling af negativ skat.
Til § 25 Reglerne i § 25 svarer til de gældende regler i realrenteafgiftslovens §  

 16, stk. 2 og 4. For så vidt angår rentesatsen henvises til bemærkningerne  

 til § 21.
Efter forslaget skal der ikke - som efter realrenteafgiftslovens § 16,  

 stk. 3, - ske udbetaling af en eventuel negativ skat ved ophør af  

 skattepligt.
I det øvrige skattesystem gælder der ikke regler om udbetaling  

 af negativ skat.
Til § 26 § 26 svarer til den gældende bestemmelse i realrenteafgiftslovens § 17.
Til § 27 § 27 indeholder reglerne om skattemyndighedernes kontrol af de indsendte  

 opgørelser og skatteberegninger, om ændring af opgørelser og beregninger og  

 om påklage til Landsskatteretten.
 De foreslåede regler svarer til de gældende regler i  

 realrenteafgiftslovens § 18. For så vidt angår rentesatsen henvises til  

 bemærkningerne til § 21.
Til § 28 Bestemmelsen i § 28 om betaling af morarenter ved for sen indbetaling af  

 skatten med tillæg eller fradrag af eventuelle renter svarer til den gældende  

 bestemmelse i realrenteafgiftslovens § 19. For så vidt angår rentesatsen  

 henvises til bemærkningerne til § 21.
Til § 29 § 29 indeholder regler om skønsmæssig ansættelse, hvis opgørelserne efter  

 §§ 21-24 ikke indgives rettidigt, og om påklage heraf.
 § 29 indeholder endvidere hjemmel for den centrale told- og  

 skatteforvaltning til at pålægge skattepligtige efter § 1, stk. 1,  

 pengeinstitutter med konti som nævnt i § 1, stk. 2, og investeringsforeninger  

 at give de oplysninger, som forvaltningen har brug for ved kontrollen af  

 opgørelsen af skatten efter §§ 21-24.
 § 29 indeholder hjemmel for skatteministeren til at pålægge daglige eller  

 ugentlige bøder til fremtvingelse af opgørelserne efter §§ 21-24 og de  

 ovenfor nævnte oplysninger.
 Bestemmelserne i § 29 svarer til de gældende bestemmelser i  

 realrenteafgiftslovens § 20.
Til § 30 Efter bestemmelsen kan skatteministeren kan fastsætte de nærmere regler om  

 lovens administration, herunder om 1) kravene til udskillelsen af de værdipapirer i puljeordninger og  

 fordelingen heraf mellem den del, der er skattepligtig efter kapitel 2, og  

 den del der ikke er skattepligtig efter kapitel 2, og som derfor er  

 skattepligtig efter kapitel 3, 2) det regnskabsmæssige grundlag for udarbejdelsen af opgørelsen efter §§  

 21-24, 3) forskrifter for, hvilke oplysninger der skal meddeles den centrale  

 told- og skatteforvaltning til brug ved opgørelsen af beskatningsgrundlaget  

 og den skattepligtige del heraf henholdsvis efter kapitel 2 og kapitel 3,  

 samt den form, i hvilken disse oplysninger skal gives, 4) regler for omregning af anskaffelsessummer og afhændelsessummer til  

 kontantværdi, 5) regler for tilpasningen af beskatningsgrundlaget og den skattepligtige  

 del heraf samt af fristen for indsendelse af opgørelse og skat og tilpasning  

 af forrentningen heraf ved flytning af en ordning til eller fra et  

 pengeinstitut, der indgiver endelig opgørelse efter § 22, stk. 2, samt regler  

 for, hvem det påhviler at indbetale skatten, 6) regler for administrationen af 25-pct.-grænsen i § 5, stk. 1, 7) regler for videregivelse af oplysninger mellem institutioner og  

 pengeinstitutter til brug ved afgiftsberegningen i forbindelse med  

 overførsler som nævnt i § 8, stk. 9. Det vil sige forsikrings- eller  

 pensionsordninger efter pensionsbeskatningslovens § 41.
Til § 31 Bemyndigelsesreglen i § 31 svarer til den gældende regel i  

 realrenteafgiftslovens § 28 a.
Til §§ 32-34 §§ 32-34 indeholder regler om strafforfølgning af den person eller det  

 selskab m.v., der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug for  

 skattekontrollen, undlader at indgive opgørelse efter §§ 21-24, eller  

 undlader at indbetale skatten rettidigt.
Endvidere omhandles ransagning.
 Til kapitel 7 - ikrafttræden, overgangsbestemmelser m.v.
Til § 35 Det foreslås, at der som hovedregel første gang skal svares skat efter  

 nærværende lov for indkomståret 2000.
Dog kan livsforsikringsselskaber, forsikringsselskaber og  

 kreditinstitutter, der er hjemmehørende i udlandet, i Grønland eller på  

 Færøerne, og som ikke har drevet virksomhed her i landet før den 1. januar  

 1999, der er afgiftspligtig efter realrenteafgiftsloven, vælge at anvende  

 nærværende lovs regler for afgiftsåret 1999 i stedet for  

 realrenteafgiftslovens regler.
Vælger de at anvende nærværende lovs regler i  

 stedet for realrenteafgiftslovens regler, bliver de ikke omfattet af de  

 overgangsregler, der gælder for de afgiftspligtige efter  

 realrenteafgiftslovens regler, der fra og med indkomståret 2000 bliver  

 skattepligtige efter nærværende lovs regler.
 Det foreslås, at lovens regler som hovedregel skal finde anvendelse fra og  

 med indkomståret 2000.
 Dog foreslås, at realrenteafgiftslovens regler om værdiansættelse af  

 danske obligationer, pantebreve og andre fordringer og om værdiansættelse af  

 fast ejendom skal finde anvendelse til og med indkomståret 2001. Det vil  

 sige, at urealiserede fortjenester og tab i indkomstårene 2000 og 2001  

 medregnes efter realrenteafgiftslovens regler.
 Det foreslås endvidere, at reglerne om særlige 20 pct.s saldi for  

 realiseret gevinst og tab på danske obligationer og fast ejendom skal gælde  

 til og med indkomståret 2001.
 Det vil sige, at lagerprincippet i § 14 først skal gælde for danske  

 obligationer, pantebreve og andre fordringer og for fast ejendom fra og med  

 indkomståret 2002. For konvertible obligationer, udenlandske obligationer og  

 aktier, for hvilke der allerede nu gælder gælder lagerprincippet, skal der  

 også gælde lagerprincippet i indkomstårene 2000 og 2001.
Til § 36 § 36 indeholder regler om indtægtsføring af engangsfortjeneste og særlige  

 saldi i forbindelse med overgangen fra realrenteafgiftslovens regler til  

 nærværende lovs regler.
Til stk. 1-4 Realrenteafgiftslovens regler om værdiansættelse af obligationer,  

 pantebreve og andre fordringer foreslås som nævnt ovenfor videreført til  

 udgangen af indkomståret 2001. Overgangen fra realrenteafgiftslovens regler  

 til nærværende lovs regler antages at ville indebære en engangsfortjeneste.
 Efter forslaget skal et beløb svarende til 20 pct. af denne  

 engangsfortjeneste, opgjort som forskellen mellem den skattemæssige værdi ved  

 udgangen af indkomståret 2001 opgjort efter realrenteafgiftslovens regler og  

 den skattemæssige værdi ved udgangen af indkomståret 2001 opgjort efter  

 nærværende lovs regler, medregnes ved opgørelsen af gevinst og tab på  

 obligationer, pantebreve og andre fordringer i hvert af indkomstårene 2001,  

 2002, 2003, 2004 og 2005.
 Tilsvarende foreslås, at den særlige 20 pct.s-saldo videreføres til og med  

 indkomståret 2001.
 Efter forslaget skal et beløb svarende til 20 pct. af saldoen ved udgangen  

 af indkomståret 2001 medregnes ved opgørelsen af gevinst og tab på  

 obligationer, pantebreve og andre fordringer for hvert af indkomstårene 2001,  

 2002, 2003, 2004 og 2005.
 Endvidere foreslås, at den særlige saldo i koncernforhold videreføres til  

 og med indkomståret 2001.
 Efter forslaget skal et beløb svarende til 20 pct. af § 3 f, stk. 11, jf.  

 § 4, stk. 4-saldoen ved udgangen af indkomståret 2001 medregnes ved  

 opgørelsen af gevinst og tab på obligationer, pantebreve og andre fordringer  

 for hvert af indkomstårene 2001, 2002, 2003, 2004 og 2005.
Hvis opgørelsen af gevinst og tab på obligationer, pantebreve og andre  

 fordringer udviser tab efter, at der er overført 20 pct. af  

 engangsfortjenesten og 20 pct. af de to særlige saldi, skal der yderligere  

 overføres så meget, at tabet om muligt udlignes.
Der kan således ikke være et  

 skattemæssigt tab på obligationer m.v. samtidig med, at der resterer  

 ubeskattede dele af engangsfortjenesten eller de særlige saldi.
 Hvis afgiftspligten ophører inden udgangen af perioden, medregnes  

 resterende ubeskattede dele af engangsfortjenesten og de særlige saldi i  

 ophørsåret.
Til stk. 5-7 Realrenteafgiftslovens regler for værdiansættelse af fast ejendom foreslås  

 som ovenfor nævnt videreført til og med indkomståret 2001. Det vil sige, at  

 fra og med indkomståret 2002 skal fast ejendom medregnes efter nærværende  

 lovs regler (lagerprincippet). Det antages, at overgangen fra  

 realrenteafgiftslovens regler til nærværende lovs regler vil indebære en  

 opskrivning, det vil sige en engangsfortjeneste.
 Efter forslaget skal et beløb svarende til 20 pct. af engangsfortjenesten,  

 opgjort som forskellen mellem værdien ved udgangen af indkomståret 2001  

 opgjort efter realrenteafgiftslovens regler og værdien ved udgangen af  

 indkomståret 2001 opgjort efter nærværende lovs regler, medregnes ved  

 opgørelsen af overskud eller underskud, gevinst og tab på fast ejendom for  

 hvert af indkomstårene 2001, 2002, 2003, 2004 og 2005.
 Tilsvarende foreslås, at den særlige saldo videreføres til og med  

 indkomståret 2001.
 Efter forslaget skal et beløb svarende til 20 pct. af saldoen ved udgangen  

 af indkomståret 2001 medregnes ved opgørelsen af overskud og underskud,  

 gevinst og tab på fast ejendom for hvert af indkomstårene 2001, 2002, 2003,  

 2004 og 2005.
 Hvis opgørelsen af gevinst og tab på fast ejendom udviser tab efter, at  

 der er overført 20 pct. af engangsfortjenesten og 20 pct. af den særlige  

 saldo, skal der yderligere overføres så meget, at tabet om muligt udlignes.  

 Der kan således ikke være et skattemæssigt tab på fast ejendom samtidig med,  

 at der resterer ubeskattede dele af engangsfortjenesten eller den særlige  

 saldo.
 Hvis skattepligten ophører inden udgangen af perioden, medregnes  

 resterende ubeskattede dele af engangsfortjenesten og den særlige saldo i  

 ophørsåret.
Til § 37 § 37 indeholder regler om fremførsel af negativ afgift efter  

 realrenteafgiftslovens regler, der henstår uudnyttet ved overgangen fra  

 realrenteafgiftslovens regler til nærværende lovs regler.
Det vil sige  

 negativ realrenteafgift efter de gældende regler og negativ afgift efter de  

 foreslåede regler om en 10 pct. afgift på afkast af aktie m.v., jf.  

 lovforslaget om ændring af pensionsbeskatningsloven, realrenteafgiftsloven,  

 fondsbeskatningsloven, kildeskatteloven og skattekontrolloven (L 98).
Efter forslaget kan negativ realrenteafgift og negativ afgift af  

 aktieafkast m.v., der henstår uudnyttet ved udgangen af afgiftsåret 1999,  

 fremføres til fradrag i summen af skatten efter nærværende lovs kapitel 2 og  

 kapitel 3 for indkomståret 2000 og senere indkomstår.
Det vil sige i 26  

 pct.s-skatten af afkast af obligationer m.v. og fast ejendom og i 10  

 pct.s-skatten af aktieafkast m.v.
Uudnyttet negativ afgift efter  

 realrenteafgiftsloven fradrages før fradrag for negativ skat efter nærværende  

 lov.
Inden for det enkelte år skal der dog ske modregning af negativ og  

 positiv skat efter nærværende lov, før fradrag for uudnyttet afgift efter  

 realrenteafgiftsloven.
Fradrag skal ske i det tidligst mulige indkomstår.  

 Efter forslaget kan uudnyttet negativ afgift efter realrenteafgiftsloven  

 fremføres uden begrænsning.
Til § 38 Loven gælder ikke for Færøerne og Grønland.
 Skatteministeren (Ole Stavad):
 Jeg skal hermed tillade mig at fremsætte:
 Forslag til lov om beskatning af livsforsikringsselskaber,  

 pensionskasser, pensionsfonde, opsparings- og pensionsordninger  

 (pensionsafkastbeskatningsloven).
(Lovforslag nr.
L 97).
Efter gældende regler betales der realrenteafgift af kapitalafkastet af  

 opsparing i pensionsordninger.
Realrenteafgiften blev indført i starten af  

 1980'erne.
Den hidtidige skattefrihed var uforenelig med en holdbar udvikling  

 i de offentlige finanser.
Realrenteafgiften blev indført, da der var høj og ustabil inflation.  

 Derfor blev skatteprocenten gjort afhængig af realrenten, så afkastets værdi  

 kunne stabiliseres.
Skatteprocenten blev altså gjort variabel.
Derudover blev  

 store dele af afkastet i pensionsordninger undtaget fra beskatning, herunder  

 afkastet af investeringer i aktier.
Tiden er nu løbet fra denne beskatningsform.
I dag er inflationen lav og  

 stabil, og danskerne har fået meget mere fleksible muligheder for at tage lån  

 og omplacere deres opsparing.
Det er godt, men forudsætter til gengæld en  

 stabil og logisk sammenhæng mellem skatten på sammenlignelig indkomst.
Derfor foreslås det at lægge realrenteafgiften om til en kapitalafkastskat  

 med en fast lav sats på 26 pct. og at gøre skattegrundlaget bredere.
Satsen  

 på 26 pct. er sat lavt for at fastholde en skattemæssig tilskyndelse til at  

 foretage pensionsopsparing.
Men ikke så lavt, at forskellen til værdien af  

 rentefradraget fører til store pengeomplaceringer, lånefinansierede indskud  

 og dermed forringelser af de offentlige finanser i en størrelsesorden, der  

 ikke kan overskues.
 Overgangen til fast sats har først fuldt ud virkning fra og med  

 indkomståret 2002.
I forbindelse med overgangen til fast sats foreslås det at foretage  

 ændringer af beskatningsgrundlaget.
Efter de gældende regler kan  

 pensionsinstitutter medregne urealiserede gevinster på obligationer efter et  

 såkaldt matematisk kursopskrivningsprincip.
Det foreslås bl.a., at gevinst og  

 tab på obligationer fra indkomståret 2002 skal medregnes efter  

 lagerprincippet.
Det vil sige, at det er ændringen i handelsværdien af  

 værdipapirerne fra årets begyndelse til årets udløb, der indgår i  

 beskatningsgrundlaget.
Overgangen fra matematisk kursopskrivning til lagerprincippet indebærer,  

 at pensionsinstitutterne skattemæssigt konstaterer en eengangsgevinst.
Som en  

 overgangsordning foreslås denne eengangsgevinst medregnet ved opgørelsen af  

 beskatningsgrundlaget med som hovedregel 20 pct. i hvert af indkomstårene  

 2001-2005.
Efter de gældende regler indtægtsføres henholdsvis fradrages gevinst og  

 tab ved pensionsinstitutters afståelse af obligationer over en årrække.  

 Gevinst og tab føres på en særlig realisationssaldo, og 20 pct. af saldoen  

 ved årets udløb tillægges henholdsvis fradrages ved opgørelsen af  

 afgiftsgrundlaget.
Denne særregel foreslås ikke videreført.
Gevinster og tab  

 skal således fuldt ud indgå i beskatningsgrundlaget i det år, hvor gevinsten  

 eller tabet konstateres.
Som en overgangsordning foreslås den hidtidige saldo  

 ved udgangen af 2001 medregnet ved opgørelsen af beskatningsgrundlaget med  

 som hovedregel 20 pct. i hvert af indkomstårene 2001-2005.
 Som et led i forenklingen af skattesystemet foreslås endvidere, at  

 livsforsikringsselskaber, på linie med hvad der allerede gælder for  

 pensionskasser, ikke skal beskattes efter selskabsskattelovens regler, men at  

 de skal beskattes efter reglerne i den nye pensionsafkastbeskatningslov.
Efter de gældende regler kan pensionsinstitutter foretage investeringer i  

 fast ejendom, der er realrenteafgiftsfri, hvis investeringerne ikke  

 overstiger en kvote, der er afsat til formålet.
Det foreslås at ophæve  

 kvoteordningen med virkning fra og med den 2. juni 1998, men således at  

 formueafkast af erhvervelser og byggeri, hvorom der er indgået skriftlig  

 aftale inden den 2. juni 1998, samt formueafkast af ombygnings- og  

 forbedringsudgifter vedrørende disse ejendomme fortsat vil være skattefrit.
Det foreslås endvidere med virkning fra fremsættelsesdagen for  

 lovforslagene, dvs. fra den 2. juni 1998, at indføre en afgift på 10 pct. af  

 afkast på aktier i pensionsordninger, som efter de gældende regler ikke er  

 omfattet af realrenteafgiften.
Dette skal ses i sammenhæng med nedsættelsen  

 af selskabsskattesatsen fra 34 pct. til 26 pct., jf. det samtidig hermed  

 fremsatte forslag om ændring af forskellige skattelove (L 100). En del af den  

 nuværende skattefordel flyttes med omlægningen fra investorerne over til  

 virksomhederne.
Det vil være en fordel for dansk erhvervsliv og vil gøre danske aktier  

 relativt mere attraktive i forhold til udenlandske aktier.
Dette vil være til  

 gavn for dansk erhvervslivs muligheder for at få tilført risikovillig  

 kapital.
 Idet jeg i øvrigt henviser til bemærkningerne i lovforslagene, skal jeg  

 anbefale lovforslagene til Tingets velvillige behandling.
Bilag 1 Bekendtgørelse af lov om realrenteafgift af visse pensionskapitaler m.v. (* 1) § 1. Af de i § 2 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales realrenteafgift  

 til staten.
 § 2. Afgiftspligten påhviler:
1) livsforsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet  

 ved direkte tegning af livsforsikring, 2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet, i  

 det omfang de har en lukket bestand af livsforsikringer fra et likvideret  

 livsforsikringsselskab, 3) pensionskasser og pensionsfonde, 4) den sociale pensionsfond, 5) Arbejdsmarkedets Tillægspension, 6) Lønmodtagernes Dyrtidsfond, 7) hjælpe- og understøttelsesfonde, der er godkendt efter  

 pensionsbeskatningslovens § 52, og andre hjælpe- og understøttelsesfonde med  

 pensionslignende formål, 8) kapitalpensionsfonde, der er godkendt efter pensionsbeskatningslovens §  

 12 og 9) tontineordninger som nævnt i pensionsbeskatningslovens § 7, stk. 1,  

 sidste punktum.
 Stk. 2. Afgiftspligten påhviler endvidere indehaverne af følgende  

 konti her i landet:
1) pensionsopsparingskonti efter pensionsbeskatningslovens §§ 12 eller 13, 2) rateopsparingskonti efter pensionsbeskatningslovens § 11 A, 3) selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, 4) indekskonti efter pensionsbeskatningslovens § 15 og 5) konti efter pensionsbeskatningslovens § 42.
 § 3. (* 2) Afgiftsgrundlaget omfatter alle former for  

 formueafkast, der ikke er undtaget efter stk. 3, jf. dog §§ 3 a og 3 f,  

 herunder:
1)a) enteindtægt af obligationer, konvertible obligationer, pantebreve og  

 andre fordringer, 2) urealiserede ændringer i kursværdien som følge af forkortelse af  

 restløbetiden samt realiserede kursgevinster og -tab på de i nr. 1 nævnte  

 værdipapirer i danske kroner bortset fra konvertible obligationer, 2a)(* 3) gevinst og tab på finansielle kontrakter omfattet af  

 kursgevinstloven, 3) udbytter, kursværdiændringer og realiserede kursgevinster og -tab  

 vedrørende investeringsbeviser i investeringsforeninger, der udsteder  

 omsættelige beviser for medlemmernes indskud, 4) kursværdiændringer og realiserede kursgevinster og -tab på værdipapirer  

 i fremmed valuta samt øvrige urealiserede og realiserede valutakursgevinster  

 og -tab vedrørende afgiftspligtigt afkast, 5) overskud eller underskud ved drift af fast ejendom, stigning eller fald  

 i værdien af fast ejendom samt fortjeneste eller tab ved afståelse af fast  

 ejendom, jf. dog stk. 3, nr. 9 og 10.
Stk. 2. (* 2) Ved opgørelsen af den afgiftspligtige rente af  

 kontantkonti efter § 2, stk. 2, nr. 1-3, der tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 banken, sparekassen eller andelskassen (pengeinstituttet), skal hele det  

 årlige afkast af værdipapirer som nævnt i stk. 1, og §§ 3 a, 3 d og 3 f,  

 medregnes.
Såfremt der ved en sådan kontos ophævelse realiseres gevinst eller  

 tab i forhold til indeståendet, skal denne forskel medregnes i  

 afgiftsgrundlaget.
 Stk. 3. Ved opgørelsen af afgiftsgrundlaget medregnes ikke:
1)a(* 4) urealiserede ændringer i kursværdien som følge af ændringer i den effektive markedsrente vedrørende de i stk. 1, nr. 1, nævnte værdipapirer i danske kroner, 2)(* 4) renteindtægt og indekstillæg vedrørende indeksobligationer udstedt  

 af danske realkreditinstitutter, Dansk Landbrugs Realkreditfond, Danmarks  

 Skibskreditfond og Kreditforeningen af Kommuner i Danmark, 3) udbytte af aktier, anparter og andelsbeviser, 4) urealiserede ændringer i kursværdien og realiserede kursgevinster og  

 -tab på de i nr. 2 og 3 nævnte værdipapirer samt på konvertible obligationer,  

 jf. aktieselskabslovens § 41 og anpartsselskabslovens § 25, 5) urealiserede ændringer i kursværdien og realiserede kursgevinster og  

 -tab ved afståelse af tegningsretter og andre rettigheder omfattet af  

 aktieavancebeskatningsloven til de i nr. 3 nævnte værdipapirer samt til  

 konvertible obligationer, 5a(* )3) tab på kontrakter, der indeholder ret eller pligt til at afstå og er baseret på enten et aktieindeks, de i nr. 3 eller 7 nævnte værdipapirer eller konvertible obligationer bortset fra de tab, der kan fradrages efter § 4 e.
6) fortjeneste eller tab ved udlodning af likvidationsprovenu fra  

 aktieselskaber, anpartsselskaber og andelsselskaber, 7) en afgiftsfri del af udbytter, kursværdiændringer og realiserede  

 kursgevinster og -tab vedrørende investeringsbeviser i  

 investeringsforeninger, der udsteder omsættelige beviser for medlemmernes  

 indskud, jf. § 3 e, 8) renter af kontantkonti efter § 2, stk. 2, nr. 1-3, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afgiftsfrit afkast, 9) formueafkast af fast ejendom, hvis den realrenteafgiftspligtige før den  

 12. marts 1986 skriftligt har forpligtet sig til erhvervelsen, formueafkast  

 af ombygnings- og forbedringsudgifter vedrørende disse ejendomme samt  

 formueafkast af bygninger opført af den realrenteafgiftspligtige, hvis  

 skriftlig aftale om byggeriet er indgået før den nævnte dato, 10) formueafkast af fast ejendom, som en realrenteafgiftspligtig erhverver  

 fra en anden realrenteafgiftspligtig i forbindelse med opløsning af eller  

 udtræden fra et sameje, hvis samejet er indgået ved skriftlig aftale før den  

 12. marts 1986, 11) formueafkast af nyopført fast ejendom samt formueafkast af ejendom  

 efter § 3 b, stk. 1, nr. 2, hvis den realrenteafgiftspligtige har påbegyndt  

 byggeriet i perioden 1. januar 1993 til og med den 31. december 1994 og  

 færdiggjort det senest den 31. december 1997, samt formueafkast af  

 ombygnings- og forbedringsudgifter vedrørende disse ejendomme, 12) overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt fortjeneste eller tab ved  

 afhændelse heraf og 13) valutakursgevinster og -tab vedrørende afgiftsfrit afkast.
§ 3 a.
Formueafkast som nævnt i § 3, stk. 3, nr. 3-6, af aktier,  

 anparter, andelsbeviser og konvertible obligationer medregnes ved opgørelsen  

 af afgiftsgrundlaget, når selskabet er eller har været hjemmehørende i  

 udlandet, på Færøerne eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, 1) at virksomheden i selskabet overvejende har været af finansiel  

 karakter, og 2) at det samlede afkast heraf er beskattet væsentlig lavere end efter  

 danske beskatningsregler.
Stk. 2. Stk. 1 finder tilsvarende anvendelse, når selskabet i  

 væsentligt omfang direkte eller indirekte ejer eller har ejet aktier i  

 selskaber m.v., der er eller har været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, 1) at virksomheden i det sidstnævnte selskab m.v. overvejende har været af  

 finansiel karakter, 2) at det samlede afkast heraf er beskattet væsentlig lavere end efter  

 danske regler, og 3) at eventuelle udbytter fra det sidstnævnte selskab m.v. samlet  

 beskattes med en procentsats, der er væsentlig lavere end den i  

 selskabsskattelovens § 17, stk. 1, nævnte.
§ 3 b. (* 5) En institution, der er realrenteafgiftspligtig efter  

 § 2, nr. 1-3 og 5-8, kan foretage investeringer, der er fritaget for realrenteafgift efter stk. 2 og 3, hvis udgifterne til investeringerne ikke overstiger den afgiftspligtiges kvote, jf. § 3 c, og når investeringerne foretages i 1) nybyggeri af erhvervsejendomme, der opføres af den afgiftspligtige, 2) ombygning af ejendomme omfattet af en beslutning om ombygning efter § 9  

 i lov om byfornyelse, når den realrenteafgiftspligtige institution afholder  

 ombygningsudgifter, der medfører en værdiforøgelse på ejendommen på mindst  

 100 pct., 3) nybyggeri af ejendomme, der opføres af den afgiftspligtige, når  

 byggeriet er omfattet af en beslutning om nybyggeri efter § 9 i lov om  

 byfornyelse, 4) aftalt boligforbedring efter kapitel 5 i lov om byfornyelse, der  

 foretages af den afgiftspligtige.
Stk. 2. I de tilfælde, der omfattes af stk. 1, nr. 1-3, er alt  

 afkast fra ejendommen undtaget fra afgift.
Ydelsesstøtte efter lov om  

 byfornyelse til de i stk. 1, nr. 2 og 3, omtalte ejendomme er fritaget for  

 realrenteafgift.
Stk. 3. I de tilfælde, der omfattes af stk. 1, nr. 4, er den  

 lejeforhøjelse, der opkræves efter § 105, stk. 2, i lov om byfornyelse, og  

 det statstilskud, der ydes efter § 106, stk. 3, i samme lov, undtaget fra  

 afgift.
Den afgiftspligtige kan ikke fradrage eventuelle  

 vedligeholdelsesudgifter, der er omfattet af tilsagnsgrundlaget efter § 108 i  

 lov om byfornyelse.
Stk. 4. Den afgiftspligtige institution opgør sine årlige udgifter  

 til investering i de i stk. 1 nævnte tilfælde efter § 3 c, stk. 5 og 6. Hvis  

 den afgiftspligtiges kvote overskrides, kan den afgiftspligtige selv vælge,  

 til hvilke af årets udgifter på en eller flere af de i stk. 1, nr. 1, 2, 3  

 eller 4, nævnte ejendomme overskridelsen skal henføres.
I det omfang  

 overskridelsen henføres til udgifter på en af de i stk. 1, nr. 1-3, nævnte  

 ejendomme, bortfalder realrenteafgiftsfritagelsen for afkast og eventuel  

 ydelsesstøtte vedrørende den pågældende ejendom fra og med det år, hvori  

 overskridelsen sker.
I det omfang overskridelsen henføres til udgifter på en  

 af de ejendomme, der omfattes af stk. 1, nr. 4, nedsættes det beløb, der  

 efter stk. 3 er fritaget for afgift, efter forholdet mellem overskridelsen og  

 den samlede udgift til byfornyelsen på den pågældende ejendom.
Stk. 5. En ejendom som nævnt i stk. 1, nr. 1-3, der i et afgiftsår  

 ikke omfattes af fritagelsen, kan ikke inddrages under denne i et senere  

 afgiftsår.
Denne regel gælder fra og med det første år, hvor der afholdes  

 byggeomkostninger.
 Stk. 6. Hvis en aftalt boligforbedring efter lov om byfornyelse  

 omfattes af stk. 1, nr. 4, skal alle udgifter til boligforbedringen afholdes  

 inden for den afgiftspligtiges kvote, medmindre den afgiftspligtiges samlede  

 udgifter til investeringerne i stk. 1 overstiger kvoten, jf. stk. 4.
 Stk. 7. Realrenteafgiftsfritagelse for ombyggede ejendomme efter  

 stk. 1, nr. 2, ved ombygninger er betinget af, at den afgiftspligtige giver  

 afkald på offentlig støtte efter kapitel 4 i lov om byfornyelse.
§ 3 c.
Den afgiftspligtiges kvote beregnes som en så stor del af  

 en samlet årlig kvote, som svarer til forholdet mellem den afgiftspligtiges  

 selvangivne aktiver ved udgangen af afgiftsåret tre år før det år, som kvoten  

 gælder for, og de selvangivne aktiver på samme tidspunkt hos alle  

 realrenteafgiftspligtige som nævnt i § 2, nr. 1-3 og 5-8. Kvoten afrundes  

 nedad til nærmeste kronebeløb, der kan deles med 1000.
Stk. 2. Den samlede årlige kvote udgør et grundbeløb på 1.530 mio.  

 kr.
Grundbeløbet reguleres efter personskattelovens § 20, dog således at det  

 regulerede kronebeløb afrundes opad til nærmeste kronebeløb, der kan deles  

 med en million.
Stk. 3. En afgiftspligtig kan overdrage uudnyttede andele af sin  

 kvote efter stk. 1 til en anden afgiftspligtig.
Overdragelsen skal ske senest  

 den 15. juli i det følgende år.
Stk. 4. Den afgiftspligtige kan fremføre en uudnyttet del af  

 kvoten efter eventuel overdragelse efter stk. 3 til det følgende år.
Der kan  

 dog højst overføres et beløb svarende til 50 pct. af kvoten efter stk. 1.
Stk. 5. Som udgift til investering regnes i de under § 3 b, stk.  

 1, nr. 1, 2 og 3, omtalte tilfælde ejendommens handelsværdi i det afgiftsår,  

 hvor de første byggeomkostninger afholdes.
Allerede afholdte  

 projekteringsomkostninger medregnes i dette år.
Som udgift til investering i  

 de enkelte afgiftsår regnes endvidere afholdte byggeomkostninger, herunder  

 udgifter til forbedring og vedligeholdelse, og afholdte  

 projekteringsomkostninger.
Udgifter til genopførelse eller genanskaffelse af  

 en skadelidt ejendom i det omfang, der er udbetalt en skadeserstatning eller  

 en forsikringssum, medregnes dog ikke.
Handelsværdi opgøres som kontantværdi.  

 Udgifter vedrørende ejendom, der er afgiftsfri efter § 3, stk. 3, nr. 12,  

 medregnes ikke som udgift til investering.
Stk. 6. (* 5) Som udgift til investering regnes i de under § 3 b, stk. 1, nr. 4, omtalte tilfælde udgifter, der er omfattet af tilsagnsgrundlaget efter § 108 i lov om byfornyelse.
§ 3 d.
Hvis opsparing i en realrenteafgiftspligtig ordning  

 anbringes i en andel i en forening eller i en afdeling af en forening, der  

 ikke udsteder omsættelige beviser for medlemmernes indskud, og hvor medlemmet  

 løbende tilskrives sin andel af årets overskud og formue opgjort særskilt for  

 foreningens aktiver, opgøres en realrenteafgiftspligtig del af andelens  

 afkast.
Opgørelsen skal ske efter reglerne om afgiftsgrundlaget for  

 afgiftspligtige som nævnt i § 2, stk. 2. Opgørelsen foretages for det  

 tidsrum, hvori opsparingen er anbragt i andelen.
§ 3 e. (* 6) Hvis en investeringsforening ifølge sine vedtægter højst må foretage anbringelser i kontanter samt anbringelser på sikret basis i aktiver som nævnt i § 3, stk. 1, nr. 2 a, og kontanter i tilknytning hertil inden for en samlet ramme på 25 pct. af foreningens øvrige aktivmasse og i øvrigt ikke må anbringe dele af aktivmassen i andre aktiver som nævnt i § 3, stk. 1, eller § 3 a bortset fra foreningens administrationsbygning, er kursværdiændringer og realiserede kursgevinster og -tab afgiftsfri.
Anbringelse på anfordringskonto sidestilles med kontanter.
Udbytte anses for fortrinsvis at hidrøre fra afkastet af foreningens aktiver som nævnt i § 3, stk. 1. Denne del af udbyttet er omfattet af bestemmelsen i § 3, stk. 1, nr. 3. Den resterende del er afgiftsfri.
Stk. 2. (* 6) Hvis en investeringsforenings anbringelse af aktivmassen overskrider eller ifølge vedtægterne må overskride en af de i stk. 1 anførte grænser og det ved overskridelse af den i stk. 1, 1. pkt., nævnte grænse på 25 pct. sker i mere end fem på hinanden følgende bankdage, er udbytter, kursværdiændringer og realiserede kursgevinster og -tab omfattet af § 3, stk. 1, nr. 3. Der ses dog bort fra overskridelser af den i stk. 1, 1. pkt., nævnte grænse på 25 pct. inden for en periode på en måned efter tegningsperiodens udløb i henhold til prospektet i forbindelse med nyetablering af investeringsforeningen, og der ses bort fra overskridelser af den i stk. 1, 1. pkt., nævnte grænse på 25 pct., hvis det godtgøres, at overskridelsen ikke kan tilregnes investeringsforeningen som forsætlig eller uagtsom.
Udbytte fra en udloddende investeringsforening, jf. ligningslovens § 16 C, stk. 1, anses for fortrinsvis at hidrøre fra afkastet af foreningens aktiver som nævnt i § 3, stk. 1, eller § 3 a.
Denne del af udbyttet fra den udloddende investeringsforening er omfattet af bestemmelsen i § 3, stk. 1, nr. 3. Den resterende del er afgiftsfri.
Stk. 3. (* 6) Ved opgørelserne efter stk. 1 og 2 medregnes aktiver som nævnt i § 3, stk. 1, nr. 2 a, med værdien af de underliggende aktiver.
Stk. 4. (* 6) Ved anbringelser på sikret basis i aktiver som nævnt  

 i § 3, stk. 1, nr. 2 a, og kontanter i tilknytning hertil forstås anbringelser i de pågældende aktiver, der overholder reglerne i Finanstilsynets bekendtgørelse om investeringsforeningers adgang til at anbringe midler i finansielle instrumenter samt at indgå terminsforretninger.
§ 3 f. (* 6) Afgiftspligtige efter § 2, stk. 1, skal opgøre afkast som nævnt i § 3, stk. 1, og § 3 a bortset fra afkast som nævnt i § 3, stk. 1, nr. 5, i hvert enkelt af sine koncernforbundne selskaber, jf.
 dog stk. 5. Afkastet nedsættes med udgifter efter § 5, stk. 1.
Afkastet fra det enkelte selskab nedsættes endvidere med et beløb svarende til nyplaceringsrenten ganget med 10 pct. af værdien af fast ejendom i selskabet opgjort pr. 31. december i afgiftsåret.
Afkastet fra det enkelte selskab kan ikke blive negativt.
Afkastet medregnes hos den afgiftspligtige efter reglerne i stk. 7.
 Stk. 2. I koncernforbundne selskaber, der driver  

 erhvervsvirksomhed som administrationsselskab, herunder salgsselskab, agentur  

 og edb-selskab, udgør nedsættelsen af afkastet efter stk. 1, 2. og 3. pkt.,  

 et beløb svarende til nyplaceringsrenten ganget med halvdelen af  

 årsomsætningen.
Stk. 3. (* 6) I koncernforbundne selskaber, der driver virksomhed som skadesforsikringsselskab eller livsforsikringsselskab, udgør afkastet efter stk. 1, 1. og 2. pkt., et beløb svarende til nyplaceringsrenten ganget med egenkapitalen pr. 31. december i afgiftsåret.
I skadesforsikringsselskaberne udgør nedsættelsen af afkastet efter stk. 1, 3. pkt., et beløb svarende til nyplaceringsrenten ganget med 7 gange det lovpligtige solvenskrav pr. 31. december i afgiftsåret.
I livsforsikringsselskaberne udgør nedsættelsen efter stk. 1, 3. pkt., i det år, hvori selskabets virksomhed påbegyndes, og i de følgende fire år et beløb svarende til nyplaceringsrenten ganget med 7 gange det lovpligtige solvenskrav.
For år herudover udgør nedsættelsen nyplaceringsrenten ganget med tre gange det lovpligtige solvenskrav.
Stk. 4. (* 6) I koncernforbundne pengeinstitutter udgør afkastet efter stk. 1, 1. og 2. pkt., et beløb, der beregnes som nyplaceringsrenten gange instituttets ansvarlige kapital pr. 31.
december i afgiftsåret.
Nedsættelsen efter stk. 1, 3. pkt., udgør nyplaceringsrenten ganget med det største af følgende beløb, enten 3 gange solvenskravet efter bank- og sparekasselovens § 21, stk. 1, eller 1,5 gange mindstekravet til den ansvarlige kapital i samme lovs § 24, stk. 2.
Stk. 5. Afgiftspligten efter stk. 1-4 omfatter ikke afkast i  

 selskaber, der er afgiftspligtige efter § 2, stk. 1, eller afkast i disses  

 koncernforbundne datterselskaber svarende til ejerandelen.
Den omfatter  

 heller ikke afkast i et koncenforbundet børsnoteret moder- eller  

 søsterselskab, når aktiebesiddelsen i dette ikke overstiger 10 pct. af  

 stemmerne eller 10 pct. af aktiekapitalen.
Endelig omfatter den ikke  

 udviklingsselskaber omfattet af lov om statsgaranti til udviklingsvirksomhed.
Stk. 6. Som koncernforbundne selskaber anses selskaber, hvor samme  

 aktionærkreds direkte eller indirekte i løbet af afgiftsåret ejer mere end 50  

 pct. af aktiekapitalen eller mere end 50 pct. af stemmerne.
En pensionskasse  

 eller en fond anses for koncernforbundet med et selskab, hvori den direkte  

 eller indirekte i løbet af afgiftsåret ejer mere end 50 pct. af  

 aktiekapitalen eller mere end 50 pct. af stemmerne.
En flerhed af  

 afgiftspligtige efter § 2, stk. 1, der udøver virksomhed på grundlag af  

 fælles aftale, anses i denne relation for at udgøre eet selskab m.v.
 Stk. 7. Af afkastet opgjort efter stk. 1-4 beregnes en andel  

 svarende til årets gennemsnitlige ejerandel i det koncernforbundne selskab.  

 Andelen udskilles i et særligt afgiftsgrundlag.
Stk. 8. Afgift af afgiftsgrundlaget efter stk. 7 beregnes med en  

 sats, der opgøres som forskellen mellem den afgiftspligtiges effektive  

 afgiftssats og det koncernforbundne selskabs skatteprocent.
Hvis den  

 effektive afgiftssats er mindre end skatteprocenten, beregnes ikke afgift af  

 afgiftsgrundlaget efter stk. 7.
 Stk. 9. Hvis den realrenteafgiftspligtige og det koncernforbundne  

 selskab er sambeskattede og det koncernforbundne datterselskabs skat  

 nedsættes eller bortfalder på grund af sambeskatningen, beregnes afgift af  

 afgiftsgrundlaget efter stk. 7 med den afgiftspligtiges effektive  

 afgiftssats.
 Stk. 10. Ved den afgiftspligtiges effektive afgiftssats forstås  

 afgiftssatsen efter § 10, stk. 2, nedsat i samme forhold, som den  

 afgiftspligtiges almindelige beregningsgrundlag nedsættes efter § 8. Den  

 effektive afgiftssats beregnes med een decimal.
 Stk. 11. Ved nyplaceringsrenten i stk. 1-4 forstås den i § 10,  

 stk. 3, litra b, nævnte rente til brug for beregning af afkastprocenten for  

 afgiftsåret.
Stk. 12. Værdien af fast ejendom til brug for beregningen efter  

 stk. 1 opgøres efter denne lovs regler, jf. § 4 b.
Afkastet og fradrag som  

 nævnt i stk. 1 opgøres ligeledes efter denne lovs regler.
Den afgiftspligtige  

 kan dog en gang for alle vælge at anvende de indkomstskattemæssige  

 principper, som følges i de i stk. 1 og 2 omtalte datterselskaber.
§ 4. Afgiftsgrundlaget omfatter formueafkastet i afgiftsåret.  

 Afgiftsåret er kalenderåret.
For de i § 2, stk. 2, nævnte opsparingsformer  

 begynder afgiftsåret dog 1. december i året forud for det tilsvarende  

 kalenderår og slutter den 30. november i kalenderåret.
 Stk. 2. De afgiftspligtige efter § 2, stk. 1, opgør de i § 3, stk.  

 1, nr. 1, nævnte renteindtægter som de renter, der er påløbet i afgiftsåret.  

 For konti omfattet af § 2, stk. 2, opgøres disse renteindtægter som de i  

 afgiftsåret forfaldne renter, jf. dog §§ 16 og 25. Renter af afgiftsbeløb  

 efter denne lov henføres til betalingsåret.
Stk. 3. De i § 3, stk. 1, nr. 2, nævnte årlige urealiserede  

 ændringer i kursværdien opgøres på grundlag af anskaffelsessummen, jf. dog §§  

 24 og 25. Anskaffelsessummen reguleres ved udgangen af hvert afgiftsår med  

 den kursværdiændring, der ved konstant effektiv rente fremkommer som følge af  

 forkortelsen af restløbetiden.
Indeholder værdipapiret en opsigelsesadgang  

 for kreditor, anses lånet i henseende til reguleringen for opsagt på det  

 tidligst mulige tidspunkt.
Anskaffelsessummen for de enkelte obligationer i  

 en serie beregnes efter forholdet mellem den samlede anskaffelsessum for  

 obligationerne i serien og den samlede nominelle værdi af obligationerne.
Stk. 4. De i § 3, stk. 1, nr. 2, nævnte realiserede kursgevinster  

 og -tab opgøres som forskellen mellem afhændelses- eller indfrielsessummen og  

 den senest efter stk. 3 regulerede anskaffelsessum, der reguleres i forhold  

 til løbetidsforkortelsen frem til salgstidspunktet.
Afdrag på pantebreve og  

 andre fordringer betragtes som delvis indfrielse.
Kursgevinster og -tab, der  

 realiseres ved salg af værdipapirer, overføres til en særlig saldo. 20 pct.  

 af saldoen ved udgangen af hvert afgiftsår tillægges, henholdsvis fradrages,  

 ved opgørelsen af afgiftsgrundlaget for dette år.
Saldoen reduceres i  

 overensstemmelse hermed.
Kursgevinster ved afhændelse af obligationer, der er  

 udtrukket, indgår dog fuldt ud i afgiftsgrundlaget for afhændelsesåret.
Stk. 5. (* 2) De i § 3, stk. 1, nr. 3 og 4, og §§ 3 a og 3 f  

 nævnte ændringer i kursværdien opgøres som forskellen mellem kursværdien den  

 31. december i året før afgiftsåret og den 31. december i afgiftsåret.
I  

 anskaffelsesåret opgøres ændringerne som forskellen mellem anskaffelsessummen  

 og kursværdien den 31. december i samme år.
De realiserede kursgevinster og  

 -tab opgøres som forskellen mellem kursværdien den 31. december i året før  

 afgiftsåret, henholdsvis anskaffelsessummen, og salgssummen.
Ved aktiver i  

 fremmed valuta opgøres kursværdien i danske kroner.
§ 4 a.
Det i § 3, stk. 1, nr. 5, nævnte overskud eller underskud  

 ved drift af fast ejendom opgøres efter skattelovgivningens regler om  

 skattepligtig indkomst.
Reglerne om skattemæssige afskrivninger finder dog  

 ikke anvendelse.
§ 4 b. (* 7) De i § 3, stk. 1, nr. 5, nævnte stigninger eller fald  

 i værdien af fast ejendom opgøres på grundlag af anskaffelsessummen omregnet  

 til kontantværdi.
Denne anskaffelsessum reguleres hvert år fra og med det  

 andet afgiftsår efter anskaffelsesåret med et tillæg eller fradrag, der  

 beregnes som forskellen mellem ejendomsværdien ved den seneste  

 ejendomsvurdering i afgiftsåret og ejendomsværdien ved den seneste vurdering  

 i det foregående afgiftsår.
Udgifter til ombygning eller forbedring af fast  

 ejendom fradrages i afgiftsgrundlaget for afgiftsåret efter det år, hvor  

 udgiften er afholdt.
Ombygnings- eller forbedringsudgifter afholdt i  

 anskaffelsesåret tillægges dog anskaffelsessummen.
Stk. 2. Udgifter til opførelse af nye bygninger tillægges den  

 regulerede kontantomregnede anskaffelsessum for ejendommen i det afgiftsår,  

 hvori udgifterne afholdes.
Prioriteringsomkostninger, herunder kurstab, kan  

 ikke tillægges anskaffelsessummen. Ændringer i værdien af den nyopførte  

 bygning medregnes først fra og med det andet afgiftsår efter det år, hvori  

 byggeriet er afsluttet.
§ 4 c.
De i § 3, stk. 1, nr. 5, nævnte fortjenester eller tab ved  

 afhændelse af fast ejendom opgøres som forskellen mellem salgssummen omregnet  

 til kontantværdi og den regulerede kontantomregnede anskaffelsessum ved  

 udgangen af det foregående afgiftsår med tillæg af forbedringsudgifter  

 afholdt i afgiftsåret.
Fortjeneste eller tab ved afhændelse af fast ejendom  

 overføres til en særlig saldo. 20 pct. af saldoen ved udgangen af hvert  

 afgiftsår tillægges, henholdsvis fradrages, ved opgørelsen af  

 afgiftsgrundlaget for dette år.
Saldoen reduceres i overensstemmelse hermed.
§ 4 d.
Hvis en ejendoms hele afkast, der tidligere var  

 realrenteafgiftsfrit, jf. § 3 b, stk. 1, nr. 1, 2 og 3, bliver  

 afgiftspligtigt, betragtes ejendommen som anskaffet for handelsværdien ved  

 begyndelsen af det afgiftsår, hvori afgiftspligten indtræder.
 Stk. 2. Hvis en ejendoms hele afkast, der tidligere var  

 realrenteafgiftspligtigt, bliver afgiftsfrit, jf. § 3 b, stk. 1, nr. 1, 2 og  

 3, opgøres en avance efter § 4 c ved udgangen af det sidste afgiftsår, hvori  

 afgiftspligten består, som om ejendommen blev solgt for handelsværdien på  

 dette tidspunkt.
§ 4 e. (* 3) De i § 3, stk. 1, nr. 2 a, og stk. 3, nr. 5 a,  

 omtalte gevinster og tab på finansielle kontrakter opgøres efter  

 kursgevinstlovens § 33, stk. 1, dog således, at afgiftsåret træder i stedet  

 for indkomståret.
Tab på en af de i § 3, stk. 3, nr. 5 a, omtalte kontrakter  

 kan fradrages i realrenteafgiftsgrundlaget i det omfang, tabet ikke  

 overstiger de 5 seneste forudgående afgiftsårs afgiftspligtige nettogevinster  

 på kontrakten, hvori ikke er fradraget fremført tab fra kontrakter.
Uudnyttet  

 tab fra kontrakten kan fradrages i afgiftsårets og de følgende 5 afgiftsårs  

 nettogevinster på alle kontrakter omfattet af § 3, stk. 3, nr. 5 a, der er  

 baseret på samme aktiv som den tabsgivende kontrakt.
Fradrag for tab kan kun  

 fremføres til et senere afgiftsår, hvis det ikke kan rummes i afgiftspligtig  

 nettogevinst i et tidligere afgiftsår.
§ 5. De i afgiftsåret påløbne renteudgifter fradrages ved  

 opgørelsen af afgiftsgrundlaget.
Rente af afgiftsbeløb efter denne lov  

 henføres dog til betalingsåret.
Renteudgifter efter § 19 kan ikke fradrages  

 ved opgørelsen af afgiftsgrundlaget.
Det samme gælder renteudgifter, der  

 efter ligningslovens § 17 A ikke kan fradrages ved opgørelsen af  

 skattepligtig indkomst.
 Stk. 2. Ved opgørelsen af afgiftsgrundlaget medregnes realiserede  

 og urealiserede valutakursgevinster og -tab vedrørende gæld i fremmed valuta.  

 Andre kursgevinster og -tab vedrørende gæld indgår ikke i afgiftsgrundlaget.
§ 5 A. (* 8(* 9)Livsforsikringsselskaber omfattet af § 2, stk. 1, nr. 1, er ikke afgiftspligtige af den del af formueafkastet, som kan henføres til forsikringer omfattet af pensionsbeskatningslovens § 53 A, stk. 1-3. Afgiftsgrundlaget nedsættes med den procentdel, der svarer til forholdet mellem livsforsikringshensættelserne for livsforsikringer omfattet af pensionsbeskatningslovens § 53 A, stk. 1-3, og de samlede passiver ved afgiftsårets udløb.
Stk. 2. (* 8)(* 9) Ved beregningen af nedsættelsen efter stk. 1  

 ses der ved fastsættelsen af afgiftsgrundlaget og livsforsikringshensættelserne bort fra den del, der vedrører opsparing i investeringsfonde.
Er forsikringer omfattet af pensionsbeskatningslovens § 53 A, stk. 1-3, tilknyttet investeringsfonde, forhøjes nedsættelsen efter stk. 1 med disse forsikringstageres andele af hele afgiftsgrundlaget for hver af de pågældende investeringsfonde.
 Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.
§ 6. (* 2) For skattepligtige livsforsikringsselskaber nedsættes  

 afgiftsgrundlaget med en procentdel af den skattepligtige indkomst for det  

 indkomstår, der svarer til afgiftsåret.
Denne procentdel udgør forholdet  

 mellem på den ene side det afgiftspligtige formueafkast efter § 3, stk. 1, og  

 §§ 3 a og 3 f og på den anden side summen af det nævnte formueafkast og det  

 afgiftsfri formueafkast efter § 3, stk. 3, ganget med 100. Afkastet som nævnt  

 i § 3, stk. 3, opgøres efter selskabsskattelovgivningens regler.
 Stk. 2. For skattepligtige hjælpe- og understøttelsesfonde som  

 nævnt i § 2, stk. 1, nr. 7, nedsættes afgiftsgrundlaget med en procentdel af  

 den skattepligtige indkomst for det indkomstår, der svarer til afgiftsåret.  

 Denne procentdel udgør forholdet mellem på den ene side det afgiftspligtige  

 formueafkast efter § 3, stk. 1, nr. 5, og på den anden side summen af det  

 nævnte formueafkast og det afgiftsfri formueafkast efter § 3, stk. 3, nr. 9  

 og 10, ganget med 100. Afkastet som nævnt i § 3, stk. 3, nr. 9 og 10, opgøres  

 efter selskabsskattelovgivningens regler.
 Stk. 3. I år, hvor afgiftssatsen efter § 10 overstiger 34 pct.,  

 kan den skattepligtige indkomst ved beregningen efter stk. 1 og 2 ikke indgå  

 med et større beløb end gennemsnittet af de skattepligtige indkomster i de  

 forudgående tre indkomstår.
Stk. 4.(* 3) Skattepligtige livsforsikringsselskaber, der som følge af reglerne i kursgevinstlovens § 28, jf. § 41, stk. 13, overgår til at anvende reglerne i § 4, stk. 3 og 4, eller reglerne i kursgevinstlovens § 28, stk. 2, i stedet for realisationsprincippet ved opgørelsen af gevinst og tab, kan ved opgørelsen efter stk. 3 for afgiftsåret 1998 til gennemsnittet af de skattepligtige indkomster i de forudgående tre indkonstår lægge et beløb svarende til forskellen mellem de berørte fordringers skattemæssige anskaffelsessum og deres regnskabsmæssige værdi ved begyndelsen af indkomståret 1998.
 § 7. Et livsforsikringsselskab eller en pensionskasse, der i  

 genforsikring har afgivet en hensættelse, som ikke er deponeret fuldt ud,  

 skal i sit afgiftsgrundlag medregne et beløb, der beregnes som  

 afkastprocenten efter § 8, stk. 3, af afgiftsårets gennemsnitlige ikke  

 deponerede hensættelse.
Stk. 2. Et livsforsikringsselskab, der i genforsikring har  

 modtaget en hensættelse, som ikke er deponeret fuldt ud, kan i sit  

 afgiftsgrundlag fradrage bonus og teknisk rente vedrørende den ikke  

 deponerede hensættelse.
Der kan dog højst fradrages et beløb beregnet efter  

 stk. 1.
 Stk. 3. Som teknisk rente anvendes grundlagsrenten af afgiftsårets  

 gennemsnitlige ikke deponerede hensættelse.
 Stk. 4. Depotrenter kan ikke fradrages i afgiftsgrundlaget hos det  

 afgivende selskab og skal ikke medregnes i det modtagende selskabs  

 afgiftsgrundlag.
 Stk. 5. Bonus og teknisk rente skal ikke medregnes i det afgivende  

 selskabs afgiftsgrundlag.
 § 8. For de i § 2, stk. 1, nævnte afgiftspligtige nedsættes  

 afgiftsgrundlaget opgjort efter §§ 3-7 forholdsmæssigt, således at der ikke  

 betales afgift af den del, som summen af følgende hensættelser udgør af  

 samtlige passiver:
1) livsforsikringshensættelser eller pensionshensættelser med tillæg af en  

 forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt bortset fra hensættelser  

 omfattet af nr. 2, 2) hensættelser vedrørende livrenter uden ret til bonus tegnet før den 1.  

 maj 1982, jf. stk. 3, og 3) passiver vedrørende forsikrings- og pensionsaftaler med kommuner for  

 disses tjenestemandspensionsforpligtelser i det omfang, de heri indeholdte  

 hensættelser ikke indgår i nr. 1.
Stk. 2. De i stk. 1 nævnte hensættelser og passiver opgøres ved  

 udgangen af afgiftsåret.
Ved opgørelsen fratrækkes en eventuel statsgaranti  

 eller tilsagn om statslig underskudsdækning.
Endvidere bortses fra  

 hensættelser vedrørende overtagen genforsikring og fra depoter, der modsvarer  

 hensættelser vedrørende forsikringer afgivet i genforsikring.
Stk. 3. Hensættelser vedrørende livrenter uden ret til bonus efter  

 stk. 1, nr. 2, beregnes for hver kontrakt ud fra den eller de berettigedes  

 alder og den resterende ydelsesrække, der er aftalt inden den 1. juli 1983.  

 Denne ydelsesrække diskonteres tilbage til udgangen af afgiftsåret med en  

 rente svarende til den gennemsnitlige afkastprocent af  

 livsforsikringsselskabets obligationsbeholdning.
Afkastprocenten beregnes ud  

 fra kurserne på selskabets obligationer som nævnt i § 10, stk. 3, 1. pkt.,  

 ved udgangen af afgiftsåret, idet kurserne reguleres efter § 4, stk. 3, jf. §  

 24. For hver obligationsserie beregnes en effektiv rente svarende til kursen  

 og det resterende amortisationsforløb.
De således fundne effektive renter  

 vejes sammen til et totalt gennemsnit, idet selskabets kursværdier i hver  

 serie ved udgangen af afgiftsåret anvendes som vægte.
Stk. 4. For medlemmer af pensionskasser, hvor pensionsordningen  

 ikke er tarifmæssigt opbygget, og hvor pensionsudbetalingen endnu ikke er  

 påbegyndt, fordeles den del af hensættelserne, der er fritaget efter stk. 1,  

 på grundlag af nutidsværdien af det tilsagn, der er afgivet over for det  

 enkelte medlem.
Nutidsværdien ganges med forholdet mellem det antal år, den  

 pågældende har været medlem af pensionskassen ved udgangen af 1982, og det  

 antal år, den pågældende har været medlem af pensionskassen, når  

 pensionsudbetaling normalt skal påbegyndes.
Pensionskassen kan i stedet vælge  

 at fordele hensættelserne på grundlag af nutidsværdien af det enkelte medlems  

 pensionstilsagn med fradrag af nutidsværdien af fremtidige ordinære bidrag,  

 dog mindst nutidsværdien af de indbetalte ordinære bidrag for medlemmet med  

 fradrag af risikopræmie.
Stk. 5. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er nævnt i  

 § 36.22.11. på finansloven for 1995, fritages den del af afgiftsgrundlaget,  

 der svarer til forholdet mellem værdien af formuen ved udgangen af 1982 og  

 ved udgangen af afgiftsåret.
Værdien af formuen ved udgangen af 1982  

 nedsættes med 4 pct. årligt af det oprindelige beløb.
Værdien af formuen ved  

 udgangen af 1982 opgøres til anskaffelsessummen, mens værdien af formuen ved  

 udgangen af afgiftsåret opgøres efter § 4, stk. 3. For værdipapirer, der ikke  

 er omfattet af § 4, stk. 3, anvendes dog handelsværdien ved udgangen af 1982  

 og ved udgangen af afgiftsåret.
 Stk. 6. Reserverne ved udgangen af 1982 kan ændres som følge af  

 efterregulering vedrørende tiden før 1. januar 1983. En sådan ændring  

 omfatter også en heraf afledt regulering af rentetilskrivningen frem til  

 udgangen af 1982. Efterreguleringen får ingen virkning for de afgiftsår, for  

 hvilke der er indgivet endelig opgørelse efter § 14.
Stk. 7. For Arbejdsmarkedets Tillægspension opgøres de i stk. 1  

 nævnte hensættelser samlet for hver årgang af medlemmer.
Der foretages alene  

 opdeling efter køn samt egen- og ægtefællepension.
Stk. 8. For Lønmodtagernes Dyrtidsfond, kapitalpensionsfonde og  

 tontineordninger fritages den del af afgiftsgrundlaget, der svarer til  

 forholdet mellem værdien af formuen ved udgangen af 1982 og ved udgangen af  

 afgiftsåret.
Ved udbetaling efter 31. december 1982 af et indestående i  

 fonden eller ordningen formindskes den opgjorte værdi af formuen ved udgangen  

 af 1982 med værdien af den pågældendes indestående på dette tidspunkt.  

 Værdien af formuen i Lønmodtagernes Dyrtidsfond ved udgangen af 1982 opgøres  

 til anskaffelsessummen, mens værdien af formuen ved udgangen af afgiftsåret  

 opgøres efter § 4, stk. 3. For aktiver, der ikke er omfattet af § 4, stk. 3,  

 skal Lønmodtagernes Dyrtidsfond dog anvende handelsværdien ved udgangen af  

 1982 og ved udgangen af afgiftsåret.
Kapitalpensionsfonde og tontineordninger  

 skal opgøre værdien af formuen efter reglerne i stk. 9, idet dog pantebreve  

 og andre fordringer opgøres til handelsværdien ved udgangen af 1982 og til  

 den ifølge § 4, stk. 3, regulerede værdi ved udgangen af afgiftsåret.
Fast  

 ejendom opgøres til den kontante handelsværdi.
Stk. 6 finder tilsvarende  

 anvendelse på indeståender i disse fonde og ordninger.
Stk. 9. For de i § 2, stk. 2, nævnte opsparingsformer fritages en  

 så stor del af afgiftsgrundlaget efter §§ 3-5, som værdien af kontoens  

 indestående ved udgangen af 1982 udgør af værdien af indeståendet ved  

 udgangen af afgiftsåret.
For værdipapirdepoter udgør værdien af indeståendet  

 følgende beløb:
a) ved udgangen af 1982 værdien af obligationer opgjort til de i § 25,  

 stk. 2, 2. pkt., nævnte gennemsnitlige anskaffelseskurser, værdien af  

 pantebreve til kurs 85 samt børskursværdien af indeksobligationer,  

 konvertible obligationer, aktier og investeringsforeningscertifikater, b) ved udgangen af afgiftsåret den ifølge § 4, stk. 3, regulerede værdi af  

 obligationer og pantebreve samt børskursværdien af indeksobligationer,  

 konvertible obligationer, aktier og investeringsforeningscertifikater.
Stk. 10. Hvis værdien af indeståendet på en konto som nævnt i stk.  

 9 ved udgangen af et afgiftsår er nedbragt på grund af delvis udbetaling fra  

 ordningen, og denne udbetaling overstiger tilvæksten efter 1. januar 1983,  

 nedsættes den beregnede værdi af kontoen ved udgangen af 1982 med et beløb  

 svarende til forskellen mellem udbetalingen og tilvæksten.
Bestemmelsen  

 finder tilsvarende anvendelse ved delvis udbetaling til en kontohaver fra de  

 i stk. 8 nævnte fonde og ordninger.
Stk. 11. Ved overførsel af en forsikrings- eller pensionsordning  

 efter pensionsbeskatningslovens § 41 danner kontantværdien af den del af  

 opsparingen, der er fritaget efter stk. 1, 4, 8, 9 og 10, grundlag for  

 fritagelse i den nye ordning.
Det beløb, der danner grundlag for fritagelse i  

 den nye ordning, kan dog aldrig overstige det faktisk overførte beløb.
Ved  

 overførsel af forsikrings- eller pensionsporteføljer mellem  

 forsikringsselskaber eller pensionskasser finder tilsvarende regler  

 anvendelse.
§ 8 a.
Reglerne i stk. 2-5 gælder:
1) hvis en realrenteafgiftspligtig institution overdrager sine aktiver og  

 passiver som helhed til en anden realrenteafgiftspligtig institution, 2) hvis to eller flere realrenteafgiftspligtige institutioner  

 sammensmeltes til en ny realrenteafgiftspligtig institution (fusion), 3) hvis en realrenteafgiftspligtig institution spaltes i to eller flere  

 selvstændige realrenteafgiftspligtige institutioner (fission), og 4) hvis en realrenteafgiftspligtig institution overdrager en  

 livsforsikringsbestand til en anden realrenteafgiftspligtig institution efter  

 reglerne i kapitel 16 i lov om forsikringsvirksomhed.
 Stk. 2. Den fortsættende institution indtræder (succederer) i den  

 overdragende institutions realrenteafgiftsmæssige stilling.
Stk. 3. Datoen for den åbningsstatus, der udarbejdes for den  

 fortsættende institution i forbindelse med overdragelsen, anses i  

 realrenteafgiftsmæssig henseende for overdragelsesdato.
Det er en betingelse  

 for anvendelsen af reglerne i stk. 1 og 2, at overdragelsesdatoen er  

 sammenfaldende med skæringsdatoen for den fortsættende institutions  

 regnskabsår.
 Stk. 4. Stk. 1-3 finder kun anvendelse, hvis den fortsættende  

 institution senest 6 måneder efter overdragelsesdatoen har indsendt genpart  

 af de dokumenter, der er udarbejdet i forbindelse med overdragelsen, til den  

 centrale told- og skatteforvaltning.
 Stk. 5. Ligningsrådet kan under ganske særlige omstændigheder se  

 bort fra fristen efter stk. 4.
§ 9. Såfremt den afgiftspligtige del af afgiftsgrundlaget eller  

 det særskilte afgiftsgrundlag efter § 10 a, stk. 1, eventuelt nedsat efter §  

 8, bliver negativt, beregnes en negativ afgift med den efter § 10, stk. 1,  

 henholdsvis § 10 a, stk. 2, opgjorte sats.
Den negative afgift kan fradrages  

 i afgift for det pågældende eller de nærmest efterfølgende fem afgiftsår.  

 Fradrag skal ske i det tidligst mulige afgiftsår.
 § 10. Afgiften beregnes som en procentdel af den afgiftspligtige  

 del af afgiftsgrundlaget.
Stk. 2. Afgiftssatsen findes ved først at beregne forskellen  

 mellem på den ene side afkastprocenten efter stk. 3-5 og på den anden side  

 prisstigningsprocenten efter stk. 6 ganget med 1,035 og med tillæg af 3,5  

 procentpoints.
Denne forskel udtrykkes i procent af afkastprocenten, og den  

 således beregnede procentsats ganges med 0,99. Herved fremkommer  

 afgiftssatsen.
Afgiftssatsen kan dog ikke overstige 56 pct.
 Stk. 3. Den i stk. 2 nævnte afkastprocent opgøres årligt på  

 grundlag af følgende effektive renter for børsnoterede obligationer bortset  

 fra indeksobligationer, konvertible obligationer og præmieobligationer:
a) den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Arbejdsmarkedets Tillægspension og Lønmodtagernes  

 Dyrtidsfond, jf. stk. 4 , og b) den af Københavns Fondsbørs opgjorte gennemsnitlige effektive  

 obligationsrente, jf. stk. 5.
 c) Afkastprocenten beregnes herefter som summen af den i litra a nævnte  

 gennemsnitlige rente ganget med 0,9 og den i litra b nævnte gennemsnitlige  

 effektive obligationsrente ganget med 0,1, idet denne sum nedsættes med 0,03  

 procentpoint.
Stk. 4. Den i stk. 3, litra a, nævnte gennemsnitlige rente opgøres  

 ud fra de nævnte institutioners beholdninger i de enkelte obligationsserier  

 et år før afgiftsårets begyndelse.
For hver obligationsserie beregnes en  

 rente efter reglerne i litra a-b.
De således fundne renter vejes sammen til  

 renten i stk. 3, litra a, idet institutionernes samlede kursværdier efter §  

 4, stk. 3, i hver serie et år før afgiftsårets begyndelse anvendes som vægte:
 a) Til brug for afgiftssatsen i 1984 beregnes en rente for hver  

 obligationsserie ud fra gennemsnittet af institutionernes anskaffelseskurser  

 for beholdningerne i serien ved udgangen af 1982 og amortisationsforløbet  

 efter dette tidspunkt.
b) Til brug for afgiftssatsen i 1985 og følgende afgiftsår beregnes en  

 rente for hver obligationsserie med udgangspunkt i den beregnede rente for  

 serien to år før afgiftsårets begyndelse.
For serier, der er lukket to år før  

 afgiftsårets begyndelse, anvendes denne rente uændret.
For åbne serier  

 sammenvejes denne rente med et simpelt gennemsnit af de af Københavns  

 Fondsbørs opgjorte effektive renter for serien i året 2 år forud for  

 afgiftsåret.
Sidstnævnte rente tillægges en vægt svarende til værdien af de i  

 stk. 3, litra a, nævnte institutioners køb med fradrag af salg i serien i  

 dette år.
Førstnævnte rente tillægges en vægt svarende til resten af disse  

 institutioners beholdning i serien et år før afgiftsårets begyndelse  

 reguleret efter § 4, stk. 3, og denne rente anvendes uændret, såfremt  

 institutionernes salg overstiger købet i serien.
For serier, der åbnes i  

 løbet af året 2 år forud for afgiftsåret, anvendes gennemsnittet af de af  

 Københavns Fondsbørs opgjorte effektive renter for serien i dette år.
 Stk. 5. Den i stk. 3, litra b, nævnte gennemsnitlige effektive  

 obligationsrente beregnes som et simpelt gennemsnit af de af Københavns  

 Fondsbørs dagligt opgjorte effektive renter i de første syv måneder af året  

 forud for afgiftsåret af obligationer med en restløbetid på over 5 år.
 Stk. 6. Den i stk. 2 nævnte prisstigningsprocent beregnes som  

 gennemsnittet af:
a) den procent, hvormed det gennemsnitlige nettoprisindeks for 1. halvår  

 af året 3 år forud for afgiftsåret er steget i forhold til det gennemsnitlige  

 nettoprisindeks for 1. halvår af året 4 år forud for afgiftsåret, b) den procent, hvormed det gennemsnitlige nettoprisindeks for 1. halvår  

 af året 2 år forud for afgiftsåret er steget i forhold til det gennemsnitlige  

 nettoprisindeks for 1. halvår af året 3 år forud for afgiftsåret, og c) den procent, hvormed det gennemsnitlige nettoprisindeks for 1. halvår  

 af året 1 år forud for afgiftsåret er steget i forhold til det gennemsnitlige  

 nettoprisindeks for 1. halvår af året 2 år forud for afgiftsåret.
Stk. 7. Afkastprocenten, den gennemsnitlige rente af  

 obligationsbeholdningerne, den af Københavns Fondsbørs opgjorte  

 gennemsnitlige effektive obligationsrente og prisstigningsprocenten beregnes  

 med to decimaler.
Afgiftssatsen beregnes som en procent med een decimal.
 § 10 a. (* 6) Formueafkast som nævnt i § 3, stk. 1, nr. 3, af  

 investeringsbeviser i investeringsforeninger, der ikke er udloddende  

 investeringsforeninger efter ligningslovens § 16 C, stk. 1, (akkumulerende  

 investeringsforeninger), udskilles som et særskilt afgiftsgrundlag.
 Stk. 2. Afgiften beregnes som en procentdel af afgiftsgrundlaget  

 efter stk. 1 eventuelt nedsat efter § 8. Procenten beregnes ved at trække  

 investeringsforeningens skatteprocent fra afgiftssatsen efter § 10, stk. 2.
§ 10 b.
Til brug for opgørelsen af afgiftsgrundlaget foretager  

 investeringsforeningen en opgørelse af den afgiftspligtige del af udbyttet,  

 jf. § 3 e, stk. 1 og 2. Dette meddeles til den afgiftspligtige eller  

 pengeinstituttet senest samtidig med afgiftspligtens indtræden.
§ 11. Såfremt den efter § 10, stk. 2, beregnede afgiftssats bliver  

 nul eller negativ, betales der ikke afgift for dette afgiftsår.
Såfremt den  

 efter § 10 a, stk. 2, beregnede afgiftssats bliver nul eller negativ, betales  

 der ikke afgift af det særskilte afgiftsgrundlag for dette afgiftsår.
Stk. 2. Overstiger prisstigningsprocenten efter § 10, stk. 6,  

 afkastprocenten efter § 10, stk. 3, kan en beregnet negativ afgift fradrages  

 i afgiften i de nærmest følgende fem afgiftsår.
Inden for denne periode kan  

 fradraget dog kun overføres til et senere afgiftsår i det omfang, det ikke  

 kan rummes i et tidligere års afgift.
Stk. 3. Den negative afgift efter stk. 2 beregnes som en procent  

 af værdien af aktiver, hvis afkast er afgiftspligtigt efter § 3, stk. 1, og §  

 3 a.
Denne procent svarer til forskellen mellem prisstigningsprocenten efter  

 § 10, stk. 6, og afkastprocenten efter § 10, stk. 3, idet denne forskel dog  

 nedsættes forholdsmæssigt efter § 8. Aktiverne opgøres til de værdier, der  

 ligger til grund for opgørelsen af afgiftspligtigt afkast efter § 4. Værdien  

 af aktiverne opgøres ved afgiftsårets begyndelse eller ved dets slutning,  

 hvis denne værdi er mindre.
§ 12. De afgiftspligtige efter § 2, stk. 1, indgiver senest den  

 15. december i afgiftsåret en opgørelse over det forventede afgiftsgrundlag  

 og den afgiftspligtige del heraf samt af afgiften.
Af den opgjorte afgift  

 beregnes rente fra den 15. december, jf. dog § 17, til den 31. december i  

 afgiftsåret.
Renten svarer til den i § 10, stk. 3, litra b, nævnte rente til  

 brug for afgiftssatsen for afgiftsåret.
Afgiften med fradrag af den beregnede  

 rente indbetales a conto til den centrale told- og skatteforvaltning samtidig  

 med indsendelse af opgørelsen.
Skatteministeren kan bestemme, at visse  

 afgiftspligtige fra afgiftsåret 1985 eller senere i stedet skal indbetale a  

 conto-afgift i kvartalsvise rater.
Der skal i denne forbindelse ske  

 tilpasning af forrentningen af afgiftsbeløbet.
Samtidig kan fristen for  

 indgivelse af foreløbig opgørelse ændres.
§ 13. Pengeinstituttet indgiver senest den 15. december  

 umiddelbart efter afgiftsårets udløb en endelig opgørelse over  

 afgiftsgrundlaget og den afgiftspligtige del heraf samt over afgiften for  

 hver af de i § 2, stk. 2, nævnte afgiftspligtige opsparingsformer.
Opgørelsen  

 for de i § 2, stk. 2, nr. 1 og 5, nævnte opsparingsformer kan dog ske samlet.  

 Afgiften indbetales til den centrale told- og skatteforvaltning samtidig med  

 indsendelse af opgørelsen.
Stk. 2. Pengeinstituttet hæver afgiften med tillæg eller fradrag  

 af eventuelle renter efter denne lov på den konto, som afgiften vedrører, en  

 uge før den sidste rettidige indbetalingsdag.
Pengeinstituttet skal hæve  

 beløbet, selv om der ikke måtte være dækning på den kontantkonto, der er  

 knyttet til et værdipapirdepot.
Kontohaveren forrenter det beløb, hvormed  

 kontoen er overtrukket, med den for kontoen gældende indlånsrentesats.  

 Pengeinstituttet skal senest 8 uger efter afgiftens betaling underrette den  

 afgiftspligtige om afgiftsbeløbet.
Er kontoen overtrukket, skal kontohaveren  

 samtidig have underretning om, med hvilket beløb kontoen er overtrukket.  

 Renteudgifter efter denne lov kan ikke fradrages ved opgørelsen af  

 kontohaverens skattepligtige indkomst.
§ 14. De afgiftspligtige efter § 2, stk. 1, indgiver senest den  

 15. juli i året efter afgiftsåret endelig opgørelse over afgiftsgrundlaget og  

 den afgiftspligtige del heraf samt af afgiften for afgiftsåret.
Af forskellen  

 mellem den beregnede endelige afgift og den beregnede a conto-afgift for  

 afgiftsåret beregnes renter fra den 1. januar i året efter afgiftsåret, til  

 betaling sker.
Skyldige afgiftsbeløb med tillæg af beregnede renter  

 indbetales til den centrale told- og skatteforvaltning samtidig med  

 indsendelse af opgørelsen.
Overskydende afgiftsbeløb med tillæg af renter  

 tilbagebetales.
Renten svarer til den i § 10, stk. 3, litra b, nævnte rente  

 til brug for afgiftssatsen for året efter afgiftsåret.
Betales afgiften for  

 sent, beregnes denne rente dog kun til sidste rettidige indbetalingsdag.
 Stk. 2. For pensionskasser og pensionsfonde, hvor samtlige  

 passiver ved udgangen af afgiftsåret ikke overstiger de ifølge § 8, stk. 1,  

 nr. 1, opgjorte hensættelser, kan der i stedet for den i stk. 1 nævnte  

 opgørelse indgives en særlig erklæring herom attesteret af en  

 statsautoriseret eller registreret revisor.
§ 15. (Ophævet) § 16. Ved ophævelse af de i § 2, stk. 2, nævnte  

 opsparingsordninger i løbet af afgiftsåret skal pengeinstituttet senest 3  

 måneder efter, at det har fået kendskab til ophævelsen, indgive en endelig  

 opgørelse af afgiftsgrundlaget og den afgiftspligtige del heraf samt af  

 afgiften for det løbende afgiftsår og for det foregående afgiftsår, hvis der  

 ikke er indgivet endelig opgørelse for dette.
Pengeinstituttet tilbageholder  

 et tilstrækkeligt kontantbeløb til at dække afgiften med tillæg eller fradrag  

 af eventuelle renter efter denne lov.
Skyldige afgiftsbeløb med tillæg af  

 eventuelle renter efter stk. 4 indbetales til den centrale told- og  

 skatteforvaltning samtidig med indsendelse af opgørelserne.
Overskydende  

 afgiftsbeløb med tillæg af eventuelle renter efter stk. 4 tilbagebetales.  

 Samtidig med indbetalingen giver pengeinstituttet den afgiftspligtige  

 underretning om det indbetalte beløb.
Ved den endelige opgørelse af  

 afgiftsgrundlaget for en pensionsopsparingskonto anses et værdipapir for  

 afstået på tidspunktet for ophævelse af kontoen for et beløb svarende til  

 handelsværdien på ophævelsestidspunktet.
Ved denne opgørelse skal der ud over  

 forfaldne renter medregnes de til ophævelsestidspunktet påløbne ikke  

 forfaldne renter.
Stk. 2. Når afgiftspligten for de i § 2, stk. 1, nævnte  

 afgiftspligtige ophører, skal der senest 3 måneder efter ophøret indgives  

 endelig opgørelse af afgiftsgrundlaget og den afgiftspligtige del heraf samt  

 af afgiften for det løbende afgiftsår og for det foregående afgiftsår, hvis  

 der ikke er indgivet endelig opgørelse for dette.
Skyldige afgiftsbeløb med  

 tillæg af eventuelle renter efter stk. 4 indbetales til den centrale told- og  

 skatteforvaltning samtidig med indsendelse af opgørelserne.
Overskydende  

 afgiftsbeløb med tillæg af eventuelle renter efter stk. 4 tilbagebetales.
Ved  

 den endelige opgørelse af afgiftsgrundlaget anses et værdipapir for afstået  

 på tidspunktet for afgiftspligtens ophør for et beløb svarende til  

 handelsværdien på ophørstidspunktet.
Stk. 3. En eventuel saldo ifølge § 4, stk. 4, eller § 4 c  

 medregnes ved opgørelsen af afgiftsgrundlaget og den afgiftspligtige del  

 heraf ved ophævelse efter stk. 1 eller ved afgiftspligtens ophør efter stk.  

 2. Såfremt der ved ophævelsen eller ophøret realiseres kursgevinster eller  

 kurstab i forhold til den senest regulerede kursværdi af obligationer og  

 pantebreve m.v., indgår disse ligeledes i afgiftsgrundlaget.
Bliver  

 afgiftsgrundlaget negativt, udbetales til ordningen eller institutionen et  

 beløb svarende til årets afgiftssats ganget med den beregnede afgiftspligtige  

 del af det negative afgiftsgrundlag.
Stk. 4. Af forskellen mellem den beregnede endelige afgift og den  

 beregnede a conto-afgift for det foregående afgiftsår beregnes der renter fra  

 den 1. januar i det løbende afgiftsår, til betaling sker.
Renten svarer til  

 den i § 10, stk. 3, litra b, nævnte rente til brug for afgiftssatsen for det  

 løbende afgiftsår.
Betales afgiften for sent, beregnes denne rente dog kun  

 til den sidste rettidige indbetalingsdag.
Ved rettidig betaling af afgiften  

 for det løbende afgiftsår beregnes der ikke renter.
Betales afgiften for det  

 foregående eller for det løbende afgiftsår for sent, anvendes § 19.
 § 17. Hvis den seneste frist for indsendelse af opgørelse og  

 indbetaling af afgift falder på en helligdag eller en lørdag, forlænges  

 fristen til den følgende hverdag.
§ 18. Den centrale told- og skatteforvaltning kontrollerer  

 opgørelserne og afgiftsberegningerne efter §§ 12-16. Antager den centrale  

 told- og skatteforvaltning, at afgiftsgrundlaget og den afgiftspligtige del  

 heraf vil afvige væsentligt fra de forventede beløb ifølge opgørelsen efter  

 §§ 12-13, eller anser den centrale told- og skatteforvaltning den endelige  

 opgørelse eller beregning efter §§ 13 og 14-16 for urigtig, forelægger  

 forvaltningen sagen for Ligningsrådet, der kan ændre opgørelsen og  

 beregningen.
Forinden ændringen foretages, skal der gives den, der har  

 indsendt opgørelsen, lejlighed til at ytre sig skriftligt eller ved mundtlig  

 forhandling.
Stk. 2. Den centrale told- og skatteforvaltning underretter den,  

 der har indsendt opgørelsen, om eventuelle ændringer af afgiften og om  

 begrundelsen for ændringen samt om adgangen til at klage til  

 Landsskatteretten.
Pengeinstituttet videresender meddelelsen til den  

 afgiftspligtige inden 4 uger efter, at pengeinstituttet har modtaget  

 underretning om afgiftsændringen.
 Stk. 3. Anser en afgiftspligtig kontohaver i et pengeinstitut den  

 af pengeinstituttet foretagne endelige opgørelse af afgiftsgrundlaget eller  

 beregning af afgiften for urigtig, kan den afgiftspligtige indbringe  

 spørgsmålet for Landsskatteretten inden 12 uger efter betalingstidspunktet  

 efter §§ 13, 15 og 16, stk. 1. Kontohaveren skal vedlægge en erklæring fra  

 pengeinstituttet om beregningen af afgiften og anføre, på hvilke punkter  

 kontohaveren mener, at afgiften er opgjort forkert, samt pengeinstituttets  

 kommentarer hertil.
 Stk. 4. Skattestyrelseslovens regler for klage til  

 Landsskatteretten og indbringelse for domstolene finder tilsvarende  

 anvendelse på klager over ændringer af den endelige afgift, der er foretaget  

 af Ligningsrådet, jf. stk. 1 og 2, og klager over pengeinstituttets opgørelse  

 af afgiften, jf. stk. 3. Klager over afgiftsændringen medfører ikke, at  

 fristen for indbetaling af afgiften forlænges.
Stk. 5. Medfører en ændring, at et a conto-afgiftsbeløb eller et  

 endeligt afgiftsbeløb nedsættes, tilbagebetales for meget indbetalt afgift.  

 Yderligere afgiftsbeløb skal indbetales inden 6 uger efter meddelelsen fra  

 den centrale told- og skatteforvaltning om den ændrede afgift.
For konti i  

 pengeinstitutter finder § 13, stk. 2, tilsvarende anvendelse.
Stk. 6. Ændres et afgiftsbeløb, forrentes forskelsbeløbet fra den  

 1. januar i året efter afgiftsåret, til betaling sker.
Renten svarer til den  

 i § 10, stk. 3, litra b, nævnte rente til brug for afgiftssatsen for hvert af  

 de år, forrentningen vedrører.
Betales den yderligere afgift efter den i stk.  

 5 nævnte frist, beregnes denne rente dog kun til sidste rettidige  

 indbetalingsdag.
Stk. 7. Ligningsrådet kan af egen drift eller på begæring fra den,  

 der har indsendt opgørelsen, tage en tidligere af Ligningsrådet foretagen  

 ansættelse op til fornyet behandling og eventuel ændring.
Rådet kan ikke  

 ændre en ansættelse i det omfang, Landsskatteretten i en kendelse har taget  

 stilling til ansættelsen.
Forinden rådet foretager ændring af en ansættelse,  

 skal der gives den, der har indsendt opgørelsen, lejlighed til at ytre sig  

 skriftligt eller ved mundtlig forhandling.
Der skal i underretningen til den  

 pågældende om den ændrede ansættelse gives oplysning om begrundelsen for  

 denne og om klageadgangen.
§ 19. Hvis afgiften med tillæg eller fradrag af eventuelle renter  

 ikke er betalt rettidigt, skal der betales renter fra sidste rettidige  

 indbetalingsdag, til betaling sker.
Renten svarer til den i § 10, stk. 3,  

 litra b, nævnte rente til brug for afgiftssatsen for hvert af de år,  

 forrentningen vedrører.
 Stk. 2. Renter efter stk. 1 kan ikke fradrages i skattepligtig  

 indkomst.
§ 20. Hvis opgørelserne efter §§ 12-16 ikke indgives rettidigt,  

 kan den centrale told- og skatteforvaltning forelægge sagen for  

 Ligningsrådet, der opgør afgiftsgrundlaget og den afgiftspligtige del heraf  

 skønsmæssigt.
Forinden ansættelsen foretages, skal der gives den  

 afgiftspligtige efter § 2, stk. 1, eller pengeinstituttet med konti som nævnt  

 i § 2, stk. 2, lejlighed til at ytre sig skriftligt eller ved mundtlig  

 forhandling.
Der gives den afgiftspligtige efter § 2, stk. 1, eller  

 pengeinstituttet underretning om ansættelsen, begrundelsen for denne og  

 klageadgangen.
Den centrale told- og skatteforvaltning beregner og opkræver  

 afgiften hos de afgiftspligtige efter § 2, stk. 1, og hos pengeinstituttet.  

 Den afgiftspligtige efter § 2, stk. 1, og pengeinstituttet kan indbringe den  

 skønsmæssige ansættelse for Landsskatteretten inden 8 uger, efter at  

 underretning om den skønsmæssige ansættelse er modtaget.  

 Skattestyrelseslovens regler for klage til Landsskatteretten og indbringelse  

 for domstolene finder tilsvarende anvendelse.
Klage over afgiftsændringen  

 medfører ikke, at fristen for indbetaling af afgiften forlænges.
 Stk. 2. Er afgiften opgjort skønsmæssigt efter stk. 1, betales  

 renter efter § 19 fra den sidste rettidige indbetalingsdag efter §§ 12-17,  

 til betaling sker.
 Stk. 3. Den centrale told- og skatteforvaltning kan pålægge de  

 afgiftspligtige efter § 2, stk. 1, pengeinstitutter med konti som nævnt i §  

 2, stk. 2, og investeringsforeninger inden en nærmere angiven frist at give  

 de oplysninger, som forvaltningen har brug for ved kontrollen med opgørelsen  

 af afgiften efter §§ 12-16.
 Stk. 4. Indsendes opgørelserne efter §§ 12-16 eller oplysningerne  

 efter stk. 3 ikke rettidigt, kan skatteministeren pålægge den, der skal  

 indsende opgørelsen, daglige bøder, indtil opgørelserne eller oplysningerne  

 fremkommer.
§ 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) undlader at indgive opgørelse efter §§ 12-16, 3) undlader at indbetale afgiften rettidigt.
 Stk. 2. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
 Stk. 3. For overtrædelser, der begås af aktieselskaber, gensidige  

 selskaber og selvejende institutioner eller lignende, kan der pålægges  

 selskabet m.v. som sådant bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren tilkendegive den pågældende, at sagen kan  

 afgøres uden retslig forfølgning, såfremt denne erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
§ 23. Når sager om de i § 21 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 24. Ved udgangen af 1983 skal afgiftspligtige efter § 2, stk. 1,  

 opgøre obligationsbeholdningens anskaffelsessum efter § 4, stk. 3 og 4. I det  

 omfang den nominelle obligationsbeholdning i hver obligationsserie ikke  

 overstiger beholdningen ved udgangen af 1982 med fradrag af udtrækninger i  

 1983, opgøres anskaffelsessummerne på grundlag af de gennemsnitlige  

 anskaffelseskurser ved udgangen af 1982, der reguleres frem til udgangen af  

 1983 i forhold til et års forkortelse af restløbetiden, jf. § 4, stk. 3. For  

 den øvrige obligationsbeholdning reguleres de gennemsnitlige  

 anskaffelseskurser frem til udgangen af 1983 i forhold til et halvt års  

 forkortelse af restløbetiden, idet anskaffelseskurserne for obligationer i  

 serier, der åbnes i 1983, dog kun reguleres i forhold til en forkortelse af  

 restløbetiden svarende til halvdelen af seriens åbningsperiode i 1983.
 Stk. 2. For pantebreve og andre fordringer skal afgiftspligtige  

 efter § 2, stk. 1, opgøre anskaffelsessummen ved udgangen af 1983 efter § 4,  

 stk. 3 og 4, ud fra anskaffelseskursen, idet denne reguleres i forhold til et  

 års forkortelse af restløbetiden for fordringer, der var i beholdningen ved  

 udgangen af 1982, og i forhold til et halvt års forkortelse af restløbetiden  

 for fordringer erhvervet i 1983.
 Stk. 3. Såfremt en afgiftspligtig efter § 2, stk. 1, i 1983 ved  

 salg nedbringer sin nominelle beholdning i en obligationsserie, skal 70 pct.  

 af kursgevinster og -tab medregnes i den i § 4, stk. 4, omhandlede saldo.  

 Kursgevinsten eller -tabet opgøres som det beløb, hvormed afståelsessummen  

 overstiger anskaffelsessummen opgjort efter stk. 1, henholdsvis er mindre end  

 denne.
 Stk. 4. Ved udgangen af 1983 skal kapitalpensionsfonde efter § 2,  

 stk. 1, nr. 8, opgøre anskaffelsessummen efter § 4, stk. 3 og 4, for  

 obligationer som anført i § 25, stk. 2-4, og for pantebreve og andre  

 fordringer til handelsværdien ved udgangen af 1983. Den således opgjorte  

 anskaffelsessum anvendes tillige i de i stk. 3 omhandlede tilfælde.
 § 25. Afgiftspligtige efter § 2, stk. 2, skal for værdipapirer,  

 der er anskaffet før 1. januar 1984, anvende en beregnet anskaffelsessum ved  

 udgangen af 1983 i stedet for den faktiske anskaffelsessum ved opgørelsen  

 efter § 4, stk. 3 og 4. Den beregnede anskaffelsessum opgøres på grundlag af  

 de i stk. 2-6 nævnte kurser.
Stk. 2. For obligationsserier, der var lukket ved udgangen af  

 1982, benyttes en gennemsnitskurs.
Denne kurs beregnes ud fra et gennemsnit  

 af anskaffelseskurserne for de obligationer i den enkelte serie, som de i §  

 10, stk. 3, litra a, nævnte afgiftspligtige var i besiddelse af ved udgangen  

 af 1982. Den gennemsnitlige anskaffelseskurs ved udgangen af 1982 reguleres  

 dels i forhold til et års forkortelse af restløbetiden frem til udgangen af  

 1983, jf. § 4, stk. 3, dels med værdien af påløbne, ikke forfaldne  

 kuponrenter ved udgangen af 1983.
 Stk. 3. For obligationsserier, der var åbne ved udgangen af 1982,  

 benyttes en kurs, der beregnes som et vejet gennemsnit af kursen beregnet  

 efter stk. 2, 2. og 3. pkt., og en kurs beregnet ud fra gennemsnittet af de  

 af Københavns Fondsbørs noterede køberkurser i 1983. Sidstnævnte kurs  

 reguleres dels i forhold til et halvt års forkortelse af restløbetiden, dels  

 med værdien af påløbne, ikke forfaldne kuponrenter ved udgangen af 1983, og  

 den således beregnede kurs tillægges en vægt svarende til den nominelle  

 bruttotilgang i serien i 1983. Førstnævnte kurs tillægges en vægt svarende  

 til resten af den nominelle cirkulerende masse i serien ved udgangen af 1983.
 Stk. 4. For obligationsserier, der åbnes i 1983, anvendes  

 gennemsnittet af de af Københavns Fondsbørs noterede køberkurser i 1983, idet  

 den gennemsnitlige kurs reguleres dels i forhold til en forkortelse af  

 restløbetiden svarende til halvdelen af seriens åbningsperiode i 1983, dels  

 med værdien af påløbne, ikke forfaldne kuponrenter ved udgangen af 1983.
 Stk. 5. For certifikater i investeringsforeninger eller i  

 afdelinger af sådanne foreninger anvendes børskursværdien ved udgangen af  

 1983.
 Stk. 6. For pantebreve anvendes kurs 90.
 Stk. 7. For kontantkonti efter § 2, stk. 2, omfatter  

 afgiftsgrundlaget ikke den del af de i 1984 forfaldne renter, som er påløbet  

 ved udgangen af 1983.
 § 26. For afgiftsåret 1984 beregnes prisstigningsprocenten efter §  

 10, stk. 6, som den procent, hvormed det gennemsnitlige nettoprisindeks for  

 1. halvår 1983 er steget i forhold til det gennemsnitlige nettoprisindeks for  

 1. halvår 1982.
 § 27. Hvis der ved indgåelse af en forsikringsaftale med  

 tilknyttet bonusordning er givet forsikringstageren oplysning eller tilsagn  

 om en bestemt bonustildeling, som afhænger af forsikringsselskabets overskud  

 eller forrentning af de opsparede beløb, er det størrelsen af overskuddet  

 eller forrentningen efter betaling af afgiften efter denne lov, der danner  

 grundlag for bonustildelingen.
 § 28. Skatteministeren kan fastsætte de nærmere regler om lovens  

 administration, herunder:
1)(* 2) kravene til udskillelsen af de værdipapirer, der er nævnt i § 3,  

 stk. 2, og § 3, stk. 3, nr. 9, 2) det regnskabsmæssige grundlag for udarbejdelsen af opgørelsen efter §§  

 12-16, 3)(* 2) forskrifter for, hvilke oplysninger der skal meddeles Told- og Skattestyrelsen til brug ved opgørelsen af afgiftsgrundlaget og den afgiftspligtige del heraf, herunder oplysninger vedrørende aktiebesiddelser samt afkast, fradrag og værdien af fast ejendom i koncernforbundne selskaber, jf. § 3 f, samt oplysninger vedrørende kvoten, jf. §§ 3 b og 3 c, samt den form, i hvilken disse oplysninger skal gives, 4) forskrifter for, hvilke oplysninger de i § 10, stk. 3, litra a og b,  

 nævnte institutioner m.v. skal meddele Told- og Skattestyrelsen til brug ved  

 beregningen af afgiftssatsen, og frister for afgivelse af disse oplysninger, 5) nærmere regler for beregning af kursværdiændringer efter § 4, stk. 3 og  

 4, 6) bestemmelser, hvorefter kursværdiændringer efter § 4, stk. 3 og 4,  

 opgøres på en særlig forenklet måde for værdipapirer tilhørende kontohavere  

 efter § 2, stk. 2, nr. 1 og 2, og hvorefter afgiftspligtige efter § 2, stk.  

 1, der ikke er nævnt i § 10, stk. 3, litra a, kan vælge en tilsvarende  

 opgørelsesmåde, 7) de nærmere regler for opgørelse af stigning eller fald i værdien af  

 fast ejendom efter § 4 b, 8) regler for omregning af anskaffelsessummer og afhændelsessummer til  

 kontantværdi efter § 4 b og § 4 c, 9) regler for tilpasningen af afgiftsgrundlaget og den afgiftspligtige del  

 heraf samt af fristen for indsendelse af opgørelse og afgift og tilpasning af  

 forrentningen heraf ved flytning af en ordning til eller fra et  

 pengeinstitut, der indgiver endelig opgørelse efter § 13, stk. 2, samt regler  

 for, hvem det påhviler at indbetale afgiften, 10) regler for videregivelse af oplysninger mellem institutioner og  

 pengeinstitutter til brug ved afgiftsberegningen i forbindelse med de i § 8,  

 stk. 11, nævnte overførsler, 11) regler for investeringsforeningers oplysningspligt efter § 10b, 12) regler for administrationen af 25 pct.grænsen i § 3 e, stk. 1.
 Stk. 2. I forskrifter, der er udfærdiget efter stk. 1, kan der  

 fastsættes straf af bøde for overtrædelse af bestemmelserne.
§ 28a.
Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere adminstrativ myndighed.
 § 29. Afgift svares første gang for afgiftsåret 1984.
 § 30. Loven gælder ikke for Færøerne og Grønland.
Efter 2. behandling den 24. juni 1998 Kapitel 1 Skattepligten § 1. Pligt til at betale skat efter denne lov påhviler 1) livsforsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed her i  

 landet, og livsforsikringsselskaber, der efter koncession i et land inden for  

 De Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver  

 livsforsikringsvirksomhed her i landet gennem en filial, jf. § 211 i lov om  

 forsikringsvirksomhed, 2) forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets koncession til at drive forsikringsvirksomhed her i landet,  

 og forsikringsselskaber, der efter koncession i et land inden for De  

 Europæiske Fællesskaber eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, udøver virksomhed  

 her i landet gennem en filial, jf. § 211 i lov om forsikringsvirksomhed, i  

 det omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab, 3) pensionskasser og pensionsfonde, 4) den sociale pensionsfond, 5) Arbejdsmarkedets Tillægspension, 6) Lønmodtagernes Dyrtidsfond 7) hjælpe- og understøttelsesfonde, der er godkendt efter  

 pensionsbeskatningslovens § 52, og andre hjælpe- og understøttelsesfonde med  

 pensionslignende formål, 8) kapitalpensionsfonde, der er godkendt efter pensionsbeskatningslovens §  

 12, 9) tontineordninger som nævnt i pensionsbeskatningslovens § 7, stk. 1, 2.  

 pkt., og 10) pengeinstitutter, der er hjemmehørende her i landet eller udøver  

 pengeinstitutvirksomhed her i landet gennem et fast driftssted, og som har  

 Finanstilsynets tilladelse til at drive pengeinstitutvirksomhed her i landet,  

 og kreditinstitutter, der efter tilladelse i et andet land inden for De  

 Europæiske Fællesskaber udøver pengeinstitutvirksomhed her i landet gennem en  

 filial, jf. lov om banker og sparekasser m.v. § 6 a, stk. 1-4, samt andre  

 institutioner, der har opnået godkendelse efter pensionsbeskatningslovens §§  

 11 A og 12, i det omfang pengeinstituttet m.v. udbyder puljeindlån omfattet  

 af § 2, stk. 2, eller § 8, nr. 3.
 Stk. 2. Skattepligten påhviler endvidere indehaverne af følgende  

 konti her i landet, for så vidt disse ikke er omfattet af § 2, stk. 2, eller  

 § 8, nr. 3:
 1) Pensionsopsparingskonti efter pensionsbeskatningslovens §§ 12 eller 13.
 2) Rateopsparingskonti efter pensionsbeskatningslovens § 11 A.
 3) Selvpensioneringskonti efter pensionsbeskatningslovens § 51 og lignende  

 skattebegunstigede selvpensioneringskonti, der er oprettet før den 2. juni  

 1998.
 4) Indekskonti efter pensionsbeskatningslovens § 15.
 5) Konti efter pensionsbeskatningslovens § 42.
Kapitel 2 Skat af afkast af fordringer m.v. og fast ejendom § 2. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 26 pct. af alle former for formueafkast, der ikke er undtaget efter  

 stk. 3, jf. dog §§ 3, 9 og 12, herunder 1) renteindtægter af obligationer, konvertible obligationer, pantebreve og  

 andre fordringer, 2) gevinst eller tab på de i nr. 1 nævnte værdipapirer bortset fra  

 konvertible obligationer, 3) gevinst eller tab på finansielle kontrakter omfattet af  

 kursgevinstloven, 4) udbytter samt gevinst eller tab på investeringsbeviser i udloddende  

 investeringsforeninger efter ligningslovens § 16 C, stk. 1, der udsteder  

 omsættelige beviser for medlemmernes indskud, jf. dog stk. 3, nr. 7, 5) gevinst eller tab på værdipapirer i fremmed valuta samt øvrige  

 valutakursgevinster og -tab vedrørende afkast, der er skattepligtigt efter  

 reglerne i dette kapitel, 6) gevinst og tab på gæld, idet kursgevinstlovens § 7, stk. 1, 1. pkt., og  

 stk. 2, og kursgevinstlovens § 8 dog finder tilsvarende anvendelse, 7) overskud eller underskud ved drift af fast ejendom samt gevinst eller  

 tab på fast ejendom, jf. dog stk. 3, nr. 12-15, og 8) overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt gevinst og tab ved afhændelse  

 heraf.
Stk. 2. Ved opgørelsen af den skattepligtige rente af kontantkonti  

 efter § 1, stk. 2, nr. 1-3, der tilskrives på grundlag af afkastet af  

 værdipapirer, som er udskilt fra øvrige værdipapirer tilhørende banken,  

 sparekassen eller andelskassen (pengeinstituttet), skal hele det årlige  

 afkast af værdipapirer som nævnt i stk. 1 og §§ 3, 9 og 12 medregnes.
Såfremt  

 der ved en sådan kontos ophævelse er gevinst eller tab i forhold til  

 indeståendet, skal denne forskel medregnes til beskatningsgrundlaget.
Stk. 3. Ved opgørelsen af beskatningsgrundlaget medregnes ikke 1) renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond, Danmarks  

 Skibskreditfond og Kreditforeningen af Kommuner i Danmark, 2) udbytte af aktier, anparter, andelsbeviser og investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (akkumulerende investeringsforeninger), 3) gevinst eller tab på de i nr. 1 og 2 nævnte værdipapirer samt  

 konvertible obligationer, jf. aktieselskabslovens § 41 og  

 anpartsselskabslovens § 25, 4) gevinst eller tab på tegningsretter og andre rettigheder omfattet af  

 aktieavancebeskatningsloven til de i nr. 2 nævnte værdipapirer samt  

 konvertible obligationer, 5) tab på kontrakter, der indeholder ret eller pligt til at afstå og er  

 baseret på enten et aktieindeks, de i nr. 2 eller 7 nævnte værdipapirer eller  

 konvertible obligationer, bortset fra de tab, der kan fradrages efter § 13,  

 stk. 4, 6) gevinst eller tab ved udlodning af likvidationsprovenu fra  

 aktieselskaber, anpartsselskaber og andelsselskaber, 7) en efter reglerne i dette kapitel skattefri del af udbytter og gevinst  

 eller tab på investeringsbeviser i udloddende investeringsforeninger efter  

 ligningslovens § 16 C, stk. 1, der udsteder omsættelige beviser for  

 medlemmernes indskud, jf. § 4, 8) renter af kontantkonti efter § 1, stk. 2, nr. 1-3, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, der er  

 skattefrit efter reglerne i dette kapitel, 9) valutakursgevinst og -tab vedrørende afkast, der er skattefrit efter  

 reglerne i dette kapitel, 10) tab på fordringer i koncernforbundne selskaber, jf. kursgevinstlovens  

 § 4, stk. 2, idet det ikkefradragsberettigede tab opgøres på grundlag af  

 valutakurserne på tidspunktet for fordringens erhvervelse uden hensyn til  

 ændringer i valutakurserne, 11) tab på en fordring, såfremt renteindtægter af fordringen eller  

 gevinster på fordringen omfattet af denne lov som følge af en  

 dobbeltbeskatningsoverenskomst ikke skal medregnes ved opgørelsen af  

 beskatningsgrundlaget, 12) formueafkast af fast ejendom, hvis den skattepligtige før den 12.  

 marts 1986 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme samt  

 formueafkast af bygninger opført af den skattepligtige, hvis skriftlig aftale  

 om byggeriet er indgået før den nævnte dato, 13) formueafkast af fast ejendom, som en skattepligtig erhverver fra en  

 anden skattepligtig i forbindelse med opløsning af eller udtræden fra et  

 sameje, hvis samejet er indgået ved skriftlig aftale før den 12. marts 1986, 14) formueafkast af nyopført fast ejendom samt formueafkast af ejendom  

 efter de hidtil gældende regler i § 3 b, stk. 1, nr. 2, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, hvis den skattepligtige har påbegyndt byggeriet i perioden  

 1. januar 1993 til og med den 31. december 1994 og færdiggjort det senest den  

 31. december 1997, samt af formueafkast af ombygnings- og forbedringsudgifter  

 vedrørende disse ejendomme, 15) formueafkast af fast ejendom, hvis den skattepligtige før den 2. juni  

 1998 skriftligt har forpligtet sig til erhvervelsen, formueafkast af  

 ombygnings- og forbedringsudgifter vedrørende disse ejendomme, formueafkast  

 af bygninger opført af den skattepligtige, hvis skriftlig aftale om byggeriet  

 er indgået før den nævnte dato, samt af ombygnings- og forbedringsudgifter  

 vedrørende disse bygninger, alt for så vidt betingelserne for  

 realrenteafgiftsfrihed er opfyldt ved udgangen af afgiftsåret 1998, jf. de  

 hidtil gældende regler i § 3 b i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer.
§ 3. Formueafkast som nævnt i § 2, stk. 3, nr. 2-6, af aktier,  

 anparter, andelsbeviser og konvertible obligationer medregnes ved opgørelsen  

 af beskatningsgrundlaget, når selskabet er eller har været hjemmehørende i  

 udlandet, på Færøerne eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, at 1) virksomheden i selskabet overvejende har været af finansiel karakter og 2) det samlede afkast heraf er beskattet væsentligt lavere end efter  

 danske beskatningsregler.
Stk. 2. Stk. 1 finder tilsvarende anvendelse, når selskabet i  

 væsentligt omfang direkte eller indirekte ejer eller har ejet aktier i  

 selskaber m.v., der er eller har været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, at 1) virksomheden i det sidstnævnte selskab m.v. overvejende har været af  

 finansiel karakter, 2) det samlede afkast heraf er beskattet væsentligt lavere end efter  

 danske regler og 3) eventuelle udbytter fra det sidstnævnte selskab m.v. samlet beskattes  

 med en procentsats, der er væsentligt lavere end den i selskabsskattelovens §  

 17, stk. 1, nævnte.
 Stk. 3. Hvis et selskab har indgået aftale om skattesats eller  

 beskatningsgrundlag med skattemyndighederne i den stat, hvor selskabet er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor ejerne af kapitalandele i selskabet er  

 hjemmehørende, anses betingelserne i stk. 1, nr. 2, og stk. 2, nr. 2, for  

 opfyldte.
§ 4. Hvis en udloddende investeringsforening, jf. ligningslovens §  

 16 C, stk. 1, ifølge sine vedtægter højst må foretage anbringelser i  

 kontanter samt anbringelser på sikret basis i aktiver som nævnt i § 2, stk.  

 1, nr. 3, og i kontanter i tilknytning hertil inden for en samlet ramme på 25  

 pct. af foreningens øvrige aktivmasse og i øvrigt ikke må anbringe dele af  

 aktivmassen i andre aktiver som nævnt i § 2, stk. 1, eller § 3 bortset fra  

 foreningens administrationsbygning, er gevinst eller tab skattefri efter  

 reglerne i dette kapitel.
Anbringelse på anfordringskonto sidestilles med  

 kontanter.
Udbytte anses fortrinsvis for at hidrøre fra afkastet fra  

 foreningens aktiver som nævnt i § 2, stk. 1. Denne del af udbyttet er  

 omfattet af bestemmelsen i § 2, stk. 1, nr. 4. Den resterende del er  

 skattefri efter reglerne i dette kapitel.
Stk. 2. Hvis en udloddende investeringsforenings anbringelse af  

 aktivmassen overskrider eller ifølge vedtægterne må overskride en af de i  

 stk. 1 anførte grænser og det ved overskridelse af den i stk. 1, 1. pkt.,  

 nævnte grænse på 25 pct. sker i mere end fem på hinanden følgende bankdage,  

 er udbytter og kursgevinst eller -tab omfattet af § 2, stk. 1, nr. 4. Der ses  

 dog bort fra overskridelser af den i stk. 1, 1. pkt., nævnte grænse på 25  

 pct. inden for en periode på en måned efter tegningsperiodens udløb i henhold  

 til prospektet i forbindelse med nyetablering af investeringsforeningen, og  

 der ses bort fra overskridelser af den i stk. 1, 1. pkt., nævnte grænse på 25  

 pct., hvis det godtgøres, at overskridelsen ikke kan tilregnes  

 investeringsforeningen som forsætlig eller uagtsom.
Udbytte anses for  

 fortrinsvis at hidrøre fra afkastet af foreningens aktiver som nævnt i § 2,  

 stk. 1, eller § 3. Denne del af udbyttet er omfattet af bestemmelsen i § 2,  

 stk. 1, nr. 4. Den resterende del er skattefri efter reglerne i dette  

 kapitel.
 Stk. 3. Ved opgørelserne efter stk. 1 og 2 medregnes aktiver som  

 nævnt i § 2, stk. 1, nr. 3, med værdien af de underliggende aktiver.
 Stk. 4. Ved anbringelser på sikret basis i aktiver som nævnt i §  

 2, stk. 1, nr. 3, og i kontanter i tilknytning hertil forstås anbringelser i  

 de pågældende aktiver, der overholder reglerne i Finanstilsynets  

 bekendtgørelse om investeringsforeningers adgang til at anbringe midler i  

 finansielle instrumenter samt at indgå terminsforretninger.
§ 5. De i indkomståret påløbne renteudgifter fradrages ved  

 opgørelsen af beskatningsgrundlaget.
Rente af skattebeløb efter denne lov  

 henføres dog til betalingsåret.
Renteudgifter efter § 28 kan ikke fradrages  

 ved opgørelsen af beskatningsgrundlaget.
Det samme gælder renteudgifter, der  

 efter ligningslovens § 17 A ikke kan fradrages ved opgørelsen af  

 skattepligtig indkomst.
 § 6. Et livsforsikringsselskab eller en pensionskasse, der i  

 genforsikring har givet en hensættelse, som ikke er deponeret fuldt ud, skal  

 i sit beskatningsgrundlag medregne et beløb, der beregnes som afkastprocenten  

 efter § 16, stk. 2, af indkomstårets gennemsnitlige ikke deponerede  

 hensættelse.
Stk. 2. Et livsforsikringsselskab, der i genforsikring har  

 modtaget en hensættelse, som ikke er deponeret fuldt ud, kan i sit  

 beskatningsgrundlag fradrage bonus og teknisk rente vedrørende den ikke  

 deponerede hensættelse.
Der kan dog højst fradrages et beløb beregnet efter  

 stk. 1.
 Stk. 3. Som teknisk rente anvendes grundlagsrenten af  

 indkomstårets gennemsnitlige ikke deponerede hensættelse.
 Stk. 4. Depotrenter kan ikke fradrages i beskatningsgrundlaget hos  

 det afgivende selskab og skal ikke medregnes i det modtagende selskabs  

 beskatningsgrundlag.
 Stk. 5. Bonus og teknisk rente skal ikke medregnes til det  

 afgivende selskabs beskatningsgrundlag.
 § 7. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 livsforsikringshensættelser eller pensionshensættelser med tillæg af en  

 forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af indkomståret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt, bortset fra hensættelser  

 vedrørende livrenter uden ret til bonus tegnet før den 1. maj 1982.  

 Beskatningsgrundlaget efter §§ 2-5 nedsættes med den procentdel, der svarer  

 til forholdet mellem de i 1. pkt. nævnte hensættelser og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. De i stk. 1 nævnte hensættelser opgøres ved udgangen af  

 hvert af indkomstårene.
Ved opgørelsen fratrækkes en eventuel statsgaranti  

 eller tilsagn om statslig underskudsdækning.
Endvidere bortses fra  

 hensættelser vedrørende overtagen genforsikring og fra depoter, der modsvarer  

 hensættelser vedrørende forsikringer afgivet i genforsikring.
Stk. 3. For medlemmer af pensionskasser, hvor pensionsordningen  

 ikke er tarifmæssigt opbygget, og hvor pensionsudbetalingen endnu ikke er  

 påbegyndt, fordeles den del af hensættelserne, der er fritaget efter stk. 1,  

 på grundlag af nutidsværdien af det tilsagn, der er afgivet over for det  

 enkelte medlem.
Nutidsværdien ganges med forholdet mellem det antal år, den  

 pågældende har været medlem af pensionskassen ved udgangen af 1982, og det  

 antal år, den pågældende har været medlem af pensionskassen, når  

 pensionsudbetaling normalt skal påbegyndes.
Pensionskassen kan i stedet vælge  

 at fordele hensættelserne på grundlag af nutidsværdien af det enkelte medlems  

 pensionstilsagn med fradrag af nutidsværdien af fremtidige ordinære bidrag,  

 dog mindst nutidsværdien af de indbetalte ordinære bidrag for medlemmet med  

 fradrag af risikopræmie.
Stk. 4. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er nævnt i  

 § 36.22.11. på finansloven for 1995, fritages den del af  

 beskatningsgrundlaget, der svarer til forholdet mellem værdien af formuen ved  

 udgangen af 1982 og ved udgangen af indkomståret.
Værdien af formuen ved  

 udgangen af 1982 nedsættes med 4 pct. årligt af det oprindelige beløb.  

 Værdien af formuen ved udgangen af 1982 opgøres til anskaffelsessummen, mens  

 værdien af formuen ved udgangen af indkomståret opgøres efter § 16, stk. 7.  

 For værdipapirer, der ikke er omfattet af § 16, stk. 7, anvendes dog  

 handelsværdien ved udgangen af 1982 og ved udgangen af indkomståret.
Stk. 5. For Arbejdsmarkedets Tillægspension opgøres de i stk. 1  

 nævnte hensættelser samlet for hver årgang af medlemmer.
Der foretages alene  

 opdeling efter køn samt egen- og ægtefællepension.
Stk. 6. For Lønmodtagernes Dyrtidsfond, kapitalpensionsfonde og  

 tontineordninger fritages den del af beskatningsgrundlaget, der svarer til  

 forholdet mellem værdien af formuen ved udgangen af 1982 og ved udgangen af  

 indkomståret.
Ved udbetaling efter 31. december 1982 af et indestående i  

 fonden eller ordningen formindskes den opgjorte værdi af formuen ved udgangen  

 af 1982 med værdien af den pågældendes indestående på dette tidspunkt.  

 Værdien af formuen i Lønmodtagernes Dyrtidsfond ved udgangen af 1982 opgøres  

 til anskaffelsessummen, mens værdien af formuen ved udgangen af indkomståret  

 opgøres efter § 16, stk. 7. For aktiver, der ikke er omfattet af § 16, stk.  

 7, skal Lønmodtagernes Dyrtidsfond dog anvende handelsværdien ved udgangen af  

 1982 og ved udgangen af indkomståret.
Kapitalpensionsfonde og  

 tontineordninger skal opgøre værdien af formuen efter reglerne i stk. 7, idet  

 dog pantebreve og andre fordringer opgøres til handelsværdien ved udgangen af  

 1982 og til den ifølge § 16, stk. 7, regulerede værdi ved udgangen af  

 indkomståret.
Fast ejendom opgøres til den kontante handelsværdi.
Stk. 7. For de i § 1, stk. 2, nævnte opsparingsformer fritages en  

 så stor del af beskatningsgrundlaget efter §§ 2-5, som værdien af kontoens  

 indestående ved udgangen af 1982 udgør af værdien af indeståendet ved  

 udgangen af indkomståret.
For værdipapirdepoter udgør værdien af indeståendet  

 følgende beløb:
 1) Ved udgangen af 1982 værdien af obligationer opgjort til et gennemsnit  

 af anskaffelseskurserne for de obligationer i den enkelte serie, som de i §  

 16, stk. 3, nr. 1, nævnte skattepligtige var i besiddelse af ved udgangen af  

 1982, værdien af pantebreve til kurs 85 samt børskursværdien af  

 indeksobligationer, konvertible obligationer, aktier og  

 investeringsforeningscertifikater.
 2) Ved udgangen af indkomståret den ifølge § 16, stk. 7, regulerede værdi  

 af obligationer og pantebreve samt børskursværdien af indeksobligationer,  

 konvertible obligationer, aktier og investeringsforeningscertifikater.
Stk. 8. Hvis værdien af indeståendet på en konto som nævnt i stk.  

 7 ved udgangen af et indkomstår er nedbragt på grund af delvis udbetaling fra  

 ordningen og denne udbetaling overstiger tilvæksten efter 1. januar 1983,  

 nedsættes den beregnede værdi af kontoen ved udgangen af 1982 med et beløb  

 svarende til forskellen mellem udbetalingen og tilvæksten.
Bestemmelsen  

 finder tilsvarende anvendelse ved delvis udbetaling til en kontohaver fra de  

 i stk. 6 nævnte fonde og ordninger.
Stk. 9. Ved overførsel af en forsikrings- eller pensionsordning  

 efter pensionsbeskatningslovens § 41 danner kontantværdien af den del af  

 opsparingen, der kan fradrages efter stk. 1, 3, 6, 7 og 8, grundlag for  

 fradrag i den nye ordning.
Det beløb, der danner grundlag for fritagelse i  

 den nye ordning, kan dog aldrig overstige det faktisk overførte beløb.
Ved  

 overførsel af forsikrings- eller pensionsporteføljer mellem  

 forsikringsselskaber eller pensionskasser finder tilsvarende regler  

 anvendelse.
Kapitel 3 Skat af afkast af aktier m.v.
 § 8. Af de i § 1 nævnte livsforsikringsselskaber, pensionskasser,  

 pensionsfonde samt opsparings- og pensionsordninger betales en skat til  

 staten på 5 pct. af følgende former for formueafkast:
 1) Formueafkast som nævnt i § 2, stk. 3, nr. 2-6, af aktier, anparter,  

 andelsbeviser, investeringsbeviser i akkumulerende investeringsforeninger og  

 konvertible obligationer, i det omfang der ikke er skattepligt efter reglerne  

 i kapitel 2.
 2) Afkast af investeringsbeviser i udloddende investeringsforeninger, i  

 det omfang der ikke er skattepligt efter reglerne i kapitel 2, bortset fra  

 afkast, der modsvarer afkast af indeksobligationer, jf. § 2, stk. 3, nr. 1 og  

 3.
 3) Renter af kontantkonti efter § 1, stk. 2, nr. 1 og 2, der tilskrives på  

 grundlag af afkastet af værdipapirer, som er udskilt fra pengeinstituttets  

 øvrige værdipapirer, i det omfang disse renter modsvarer afkast, for hvilket  

 der ikke er skattepligt efter reglerne i kapitel 2, bortset fra afkast, der  

 modsvarer afkast af indeksobligationer, jf. § 2, stk. 3, nr. 1 og 3.
 4) Valutakursgevinst og -tab vedrørende afkast, der er skattepligtigt  

 efter reglerne i dette kapitel.
 Stk. 2. Skattepligtige efter § 1, stk. 1, nr. 1-9, skal ikke  

 medregne afkast af aktier eller andele i selskaber, hvori den skattepligtige  

 direkte eller indirekte ejer 25 pct. eller mere af aktie- eller  

 andelskapitalen (datterselskaber), jf. dog § 8.
Kapitel 4 Skat af afkast i datterselskaber § 9. Skattepligtige efter § 1, stk.1, nr. 1-9 (moderselskabet),  

 der direkte eller indirekte ejer 25 pct. eller mere af aktie- eller  

 andelskapitalen i et selskab (datterselskabet), skal ved opgørelsen af  

 beskatningsgrundlaget efter kapitel 2 og kapitel 3 medregne den del af  

 datterselskabets beskatningsgrundlag opgjort efter denne lov, der svarer til  

 den største af moderselskabet ejede andel af datterselskabets aktie- eller  

 anpartskapital i indkomståret.
Overskud eller underskud ved drift af fast  

 ejendom som nævnt i § 2, stk. 1, nr. 7, eller virksomhed som nævnt i § 2,  

 stk. 1, nr. 8, opgøres efter reglerne i § 13, stk. 2, 1. pkt.
Skattemæssige  

 afskrivninger foretages med samme sats som ved opgørelsen af den  

 skattepligtige indkomst.
Dog medregnes kun beskatningsgrundlag for den  

 periode, hvori ejerbetingelsen er opfyldt, og kun såfremt datterselskabet  

 ikke selv er skattepligtigt efter denne lov.
Stk. 2. Indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets indkomstopgørelse  

 efter denne lov, fradrages i skatterne efter kapitel 2 og kapitel 3, dog  

 højst med et beløb svarende til skatten af beskatningsgrundlaget i  

 datterselskabet.
Dette gælder dog ikke, hvis datterselskabet er sambeskattet  

 med moderselskabet, jf. selskabsskattelovens § 31. Ligningslovens § 33, stk.  

 2, finder tilsvarende anvendelse.
Stk. 3. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1 finder  

 anvendelse.
Endvidere ses der ved opgørelsen af beskatningsgrundlaget for  

 denne periode bort fra fordringer og gæld mellem moderselskabet og  

 datterselskabet.
 Stk. 4. Aktiver i et datterselskab, der inddrages under beskatning  

 efter stk. 1, anses ved beskatning efter stk. 1 for anskaffet til  

 handelsværdien på tidspunktet for inddragelsen.
Kapitel 5 Opgørelse af beskatningsgrundlaget m.v.
§ 10. Beskatningsgrundlaget omfatter formueafkastet i  

 indkomståret.
Indkomståret er kalenderåret.
For de i § 1, stk. 2, nævnte  

 opsparingsformer begynder indkomståret dog 1. december i året forud for det  

 tilsvarende kalenderår og slutter den 30. november i kalenderåret.
 § 11. Livsforsikringsselskaber og forsikringsselskaber som nævnt i  

 § 1, stk. 1, nr. 1 og 2, der er hjemmehørende i udlandet, på Færøerne eller i  

 Grønland, skal foretage en regnskabsmæssig udskillelse af de aktiver, der  

 ligger til sikring af de i her i landet tegnede forsikringer.  

 Beskatningsgrundlaget omfatter formueafkastet af de nævnte aktiver opgjort  

 efter reglerne i denne lov.
 § 12. Hvis opsparing i en skattepligtig ordning anbringes i en  

 andel i en forening eller i en afdeling af en forening, der ikke udsteder  

 omsættelige beviser for medlemmernes indskud, og hvor medlemmet løbende  

 tilskrives sin andel af årets overskud og formue opgjort særskilt for  

 foreningens aktiver, opgøres en skattepligtigtig del af andelens afkast efter  

 kapitel 2 henholdsvis kapitel 3. Opgørelsen skal ske efter reglerne om  

 beskatningsgrundlaget for skattepligtige som nævnt i § 1, stk. 2. Opgørelsen  

 foretages for det tidsrum, hvori opsparingen er anbragt i andelen.
§ 13. De skattepligtige efter § 1, stk. 1, opgør renteindtægter  

 som de renter, der er påløbet i indkomståret.
For konti omfattet af § 1, stk.  

 2, opgøres disse renteindtægter som de i indkomståret forfaldne renter, jf.  

 dog § 23. Renter af skattebeløb efter denne lov henføres til betalingsåret.
Stk. 2. Overskud eller underskud ved drift af fast ejendom som  

 nævnt i § 2, stk. 1, nr. 7, eller virksomhed som nævnt i § 2, stk. 1, nr. 8,  

 opgøres efter skattelovgivningens almindelige regler om skattepligtig  

 indkomst.
Reglerne om skattemæssige afskrivninger finder dog ikke anvendelse.
Stk. 3. Gevinst eller tab på obligationer, pantebreve og andre  

 fordringer, investeringsbeviser, aktier, anparter, andelsbeviser og  

 konvertible obligationer samt fast ejendom opgøres som forskellen mellem  

 værdien af det pågældende aktiv ved indkomstårets udløb og værdien ved  

 indkomstårets begyndelse (lagerprincippet). Er aktivet anskaffet i  

 indkomståret, opgøres gevinst eller tab som forskellen mellem værdien ved  

 indkomstårets udløb og anskaffelsessummen omregnet til kontantværdi.
Er  

 aktivet realiseret i indkomståret, opgøres gevinst eller tab som forskellen  

 mellem afståelsessummen omregnet til kontantværdi og værdien ved  

 indkomstårets begyndelse.
Er aktivet anskaffet og afstået i samme indkomstår,  

 opgøres gevinst og tab som forskellen mellem afståelsessummen omregnet til  

 kontantværdi og anskaffelsessummen omregnet til kontantværdi.
Hvis et aktiv,  

 der tidligere var skattefrit, bliver skattepligtigt, betragtes aktivet som  

 anskaffet for handelsværdien ved begyndelsen af det indkomstår, hvori  

 skattepligten indtræder.
Hvis et aktiv, der tidligere var skattepligtigt,  

 bliver skattefrit, opgøres gevinst eller tab ved udgangen af det sidste  

 indkomstår, hvori skattepligten består, som om aktivet blev solgt for  

 handelsværdien på dette tidspunkt.
Ved aktiver i fremmed valuta opgøres  

 værdien i danske kroner.
Stk. 4. Stk. 3 gælder også for gevinst og tab på finansielle  

 kontrakter.
Tab på en af de i § 2, stk. 3, nr. 5, omtalte kontrakter kan  

 fradrages i beskatningsgrundlaget, i det omfang tabet ikke overstiger de 5  

 seneste forudgående indkomstårs skattepligtige nettogevinster på kontrakten,  

 hvori der ikke er fradraget fremført tab fra kontrakter.
Uudnyttet tab fra  

 kontrakten kan fradrages i indkomstårets og efterfølgende indkomstårs  

 nettogevinster på alle kontrakter baseret på enten aktieindeks, de i § 2,  

 stk. 3, nr. 2 eller 7, nævnte værdipapirer eller konvertible obligationer,  

 der indeholder ret eller pligt til at afstå eller erhverve samme aktiv som  

 den tabsgivende kontrakt.
Fradrag for tab kan kun fremføres til et senere  

 indkomstår, hvis det ikke kan rummes i skattepligtig nettogevinst i et  

 tidligere indkomstår.
 Stk. 5. Stk. 3 finder tilsvarende anvendelse for gevinst og tab på  

 gæld.
§ 14. For livsforsikringsselskaber, der er skattepligtige efter  

 selskabsskatteloven, nedsættes beskatningsgrundlagene efter denne lov med en  

 procentdel af den skattepligtige indkomst for det indkomstår, der svarer til  

 indkomståret efter denne lov.
For det skattepligtige formueafkast efter  

 kapitel 2 svarer denne procentdel til forholdet mellem på den ene side det  

 skattepligtige formueafkast efter kapitel 2 og på den anden side  

 livsforsikringsselskabets samlede formueafkast ganget med 100. For det  

 skattepligtige formueafkast efter kapitel 3 svarer denne procentdel til  

 forholdet mellem på den ene side det skattepligtige formueafkast efter  

 kapitel 3 og på den anden side livsforsikringsselskabets samlede formueafkast  

 ganget med 100. I opgørelsen af det samlede afkast opgøres afkast, der ikke  

 er skattepligtigt efter denne lov, efter selskabsskattelovgivningens regler,  

 dog således at skattefrie ejendomsavancer, som efter selskabsskattelovens §  

 13, stk. 11-13, anses for medgået til udbetalinger til de forsikrede, til  

 hensættelser og til skat efter denne lov, indgår ved beregningen af det  

 samlede afkast.
Stk. 2. I tilfælde, hvor et livsforsikringsselskab skal medregne  

 afkast i datterselskaber efter § 9 og datterselskabet samtidig er omfattet af  

 sambeskatning efter selskabsskattelovens § 31, gælder stk. 1 tilsvarende på  

 det samlede beskatningsgrundlag.
Som skattepligtig indkomst anvendes  

 sambeskatningsindkomsten, dog således at skattefrie udbytter og aktie- og  

 ejendomsavancer i de sambeskattede selskaber, som efter selskabsskattelovens  

 § 13, stk. 11-13, anses for medgået til udbetalinger til de forsikrede, til  

 hensættelser og til skat efter denne lov, indgår ved beregningen af det  

 samlede afkast.
 Stk. 3. Nedsættelse af beskatningsgrundlagene efter stk. 1 og 2  

 foretages forud for nedsættelse efter §§ 7, 15 eller 16.
 Stk. 4. Stk. 1-3 finder tilsvarende anvendelse for hjælpe- og  

 understøttelsesfonde som nævnt i § 1, stk. 1, nr. 7, der er skattepligtige  

 efter selskabsskatteloven.
§ 15. Skattepligtige omfattet af § 1, stk.1, er ikke  

 skattepligtige af den del af formueafkastet, som kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B.
Beskatningsgrundlaget nedsættes  

 med den procentdel, der svarer til forholdet mellem  

 livsforsikringshensættelserne henholdsvis pensionshensættelserne til de  

 pågældende livsforsikringer og pensionsordninger og passiverne ifølge  

 årsregnskabet med tillæg af den udgiftsførte skat af årets afkast.
Stk. 2. Ved beregningen af nedsættelsen efter stk. 1 ses der ved  

 fastsættelsen af beskatningsgrundlaget og livsforsikringshensættelserne  

 henholdsvis pensionshensættelserne bort fra den del, der vedrører opsparing i  

 investeringsfonde.
Er forsikringer eller pensionskasseordninger omfattet af  

 pensionsbeskatningslovens §§ 53 A eller 53 B tilknyttet investeringsfonde,  

 forhøjes nedsættelsen efter stk. 1 med disse forsikringstageres eller  

 pensionsopspareres andele af hele beskatningsgrundlaget for hver af de  

 pågældende investeringsfonde.
Stk. 3. Pensionsinstitutter omfattet af § 1, stk. 1, er ikke  

 skattepligtige af den del af formueafkastet, der kan henføres til  

 forsikrings- og pensionsaftaler med kommuner for disses  

 tjenestemandspensionsforpligtelser.
Stk. 1, 2. pkt., og stk. 2 finder  

 tilsvarende anvendelse.
Stk. 4. Skattepligtige som nævnt i § 1, stk. 1, er ikke  

 skattepligtige af den del af formueafkastet, som kan henføres til  

 børneopsparingsordninger omfattet af pensionsbeskatningslovens § 51.  

 Livsforsikringsselskabers beskatningsgrundlag nedsættes med den procentdel,  

 der svarer til forholdet mellem livsforsikringshensættelserne til  

 børneopsparingsordninger omfattet af pensionsbeskatningslovens § 51 og  

 passiverne ifølge årsregnskabet med tillæg af den udgiftsførte skat af årets  

 afkast.
Pengeinstitutters beskatningsgrundlag vedrørende puljeindlån  

 nedsættes med den procentdel, der svarer til forholdet mellem puljeindlån  

 vedrørende børneopsparingsordninger omfattet af pensionsbeskatningslovens §  

 51 og de samlede puljeindlån.
Stk. 2 finder tilsvarende anvendelse.
 Stk. 5. Livsforsikringsselskaber omfattet af § 1, stk. 1, er ikke  

 skattepligtige af den del af formueafkastet, som kan henføres til  

 forsikringer, der er tegnet i selskabets filial i udlandet, på Færøerne eller  

 i Grønland, og hvis ejer ikke er omfattet af kildeskattelovens § 1. Stk. 1,  

 2. pkt., og stk. 2 finder tilsvarende anvendelse.
 § 16. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet før den 1. maj  

 1982, jf. stk. 2-7. Beskatningsgrundlaget nedsættes med den procentdel, der  

 svarer til forholdet mellem hensættelser vedrørende livrenter uden ret til  

 bonus, jf. stk. 2, og passiverne ifølge årsregnskabet med tillæg af den  

 udgiftsførte skat af årets afkast.
Stk. 2. Hensættelser vedrørende livrenter uden ret til bonus  

 beregnes for hver kontrakt ud fra den eller de berettigedes alder og den  

 resterende ydelsesrække, der er aftalt inden 1. juli 1983. Denne ydelsesrække  

 diskonteres tilbage til udgangen af indkomståret med en rente svarende til  

 den gennemsnitlige afkastprocent af livsforsikringsselskabets  

 obligationsbeholdning.
Afkastprocenten beregnes ud fra kurserne på selskabets  

 obligationer som nævnt i stk. 3 ved udgangen af indkomståret, idet kurserne  

 reguleres efter stk. 7. For hver obligationsserie beregnes en effektiv rente  

 svarende til kursen og det resterende amortisationsforløb.
De således fundne  

 effektive renter vejes sammen til et totalt gennemsnit, idet selskabets  

 kursværdier i hver serie ved udgangen af indkomståret anvendes som vægte.
 Stk. 3. Den i stk. 2 nævnte afkastprocent opgøres årligt på  

 grundlag af følgende effektive renter for børsnoterede obligationer bortset  

 fra indeksobligationer, konvertible obligationer og præmieobligationer:
 1) Den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Arbejdsmarkedets Tillægspension og Lønmodtagernes  

 Dyrtidsfond, jf. stk. 4 og 5.
 2) Den af Københavns Fondsbørs opgjorte gennemsnitlige effektive  

 obligationsrente, jf. stk. 6.
Stk. 4. Den i stk. 3, nr. 1, nævnte gennemsnitlige rente opgøres  

 ud fra de nævnte institutioners beholdninger i de enkelte obligationsserier  

 et år før indkomstårets begyndelse.
For hver obligationsserie beregnes en  

 rente efter reglerne i stk. 5. De således fundne renter vejes sammen til  

 renten i stk. 3, nr. 1, idet institutionernes samlede kursværdier efter stk.  

 7 i hver serie et år før indkomstårets begyndelse anvendes som vægte.
Stk. 5. Til brug for afkastsatsen beregnes en rente for hver  

 obligationsserie med udgangspunkt i den beregnede rente for serien to år før  

 indkomstårets begyndelse.
For serier, der er lukket to år før indkomstårets  

 begyndelse, anvendes denne rente uændret.
For åbne serier sammenvejes denne  

 rente med et simpelt gennemsnit af de af Københavns Fondsbørs opgjorte  

 effektive renter for serien i året 2 år forud for indkomståret.
Sidstnævnte  

 rente tillægges en vægt svarende til værdien af de i stk. 3, nr. 1, nævnte  

 institutioners køb med fradrag af salg i serien i dette år.
Førstnævnte rente  

 tillægges en vægt svarende til resten af disse institutioners beholdning i  

 serien et år før indkomstårets begyndelse reguleret efter stk. 7, og denne  

 rente anvendes uændret, såfremt institutionernes salg overstiger købet i  

 serien.
For serier, der åbnes i løbet af året 2 år forud for afgiftsåret,  

 anvendes gennemsnittet af de af Københavns Fondsbørs opgjorte effektive  

 renter for serien i dette år.
 Stk. 6. Den i stk. 3, nr. 2, nævnte effektive gennemsnitlige  

 obligationsrente beregnes som et simpelt gennemsnit af de af Københavns  

 Fondsbørs dagligt opgjorte effektive renter i de første 7 måneder af året  

 forud for indkomståret af obligationer med en restløbetid på over 5 år.
Stk. 7. Den i stk. 2 nævnte årlige kursregulering foretages på  

 grundlag af anskaffelsessummen.
Anskaffelsesummen reguleres ved udgangen af  

 hvert indkomstår med den kursværdiændring, der ved konstant effektiv rente  

 fremkommer som følge af forkortelsen af restløbetiden.
Indeholder  

 værdipapiret en opsigelsesadgang for kreditor, anses lånet i henseende til  

 reguleringen for opsagt på det tidligst mulige tidspunkt.
Anskaffelsessummen  

 for de enkelte obligationer i en serie beregnes efter forholdet mellem den  

 samlede anskaffelsessum for obligationerne i serien og den samlede nominelle  

 værdi af obligationerne.
§ 17. Reglerne i stk. 2-4 gælder, hvis 1) en skattepligtig institution overdrager sine aktiver og passiver som  

 helhed til en anden skattepligtig institution, 2) to eller flere skattepligtige institutioner sammensmeltes til en ny  

 skattepligtig institution (fusion), 3) en skattepligtig institution spaltes i to eller flere selvstændige  

 skattepligtige institutioner (fission) eller 4) en skattepligtig institution overdrager en livsforsikringsbestand til  

 en anden skattepligtig institution efter reglerne i kapitel 16 i lov om  

 forsikringsvirksomhed.
 Stk. 2. Den fortsættende institution indtræder (succederer) i den  

 overdragende institutions skattemæssige stilling, såfremt den første endelige  

 skatteopgørelse for det første indkomstår, der påvirkes af successionen, er  

 udformet under denne forudsætning.
Stk. 3. Datoen for den åbningsstatus, der udarbejdes for den  

 fortsættende institution i forbindelse med overdragelsen, anses i  

 skattemæssig henseende for overdragelsesdato.
Det er en betingelse for  

 anvendelsen af reglerne i stk. 1 og 2, at overdragelsesdatoen er  

 sammenfaldende med skæringsdatoen for den fortsættende institutions  

 regnskabsår.
 Stk. 4. Sammen med den første endelige skatteopgørelse for det  

 første indkomstår, der berøres af successionen, indsendes til den centrale  

 told- og skatteforvaltning genpart af de dokumenter, der er udarbejdet i  

 forbindelse med overdragelsen.
§ 18. Såfremt den skattepligtige del af beskatningsgrundlaget  

 efter kapitel 2 bliver negativ, beregnes en negativ skat med den i § 2, stk.  

 1, angivne sats.
Den negative skat kan fradrages i skat for det pågældende  

 indkomstår efter kapitel 3 eller for efterfølgende indkomstår i skat efter  

 kapitel 2 og kapitel 3. Fradrag skal ske i det tidligst mulige indkomstår.
Stk. 2. Såfremt den skattepligtige del af beskatningsgrundlaget  

 efter kapitel 3 bliver negativ, beregnes en negativ skat med den i § 8  

 angivne sats.
Den negative skat kan fradrages i skat for det pågældende  

 indkomstår efter kapitel 2 eller for efterfølgende indkomstår i skat efter  

 kapitel 3 og kapitel 2. Fradrag skal ske i det tidligst mulige indkomstår.
 § 19. Skat betalt til fremmed stat, Færøerne eller Grønland kan  

 fradrages i skat efter kapitel 2 og kapitel 3 efter reglerne i ligningslovens  

 § 33, stk. 1 og 2.
Kapitel 6 Opkrævning m.v.
§ 20. De skattepligtige efter § 1, stk. 1, indgiver senest den 15.  

 december i indkomståret til den centrale told- og skatteforvaltning en  

 opgørelse over det forventede beskatningsgrundlag og den skattepligtige del  

 heraf efter kapitel 2 henholdsvis kapitel 3 samt af skatten.
Af den opgjorte  

 skat beregnes rente fra den 15. december, jf. dog § 26, til den 31. december  

 i indkomståret.
Renten svarer til den i § 16, stk. 3, nr. 2, nævnte rente til  

 brug for afkastprocenten for indkomståret.
Skatten med fradrag af den  

 beregnede rente indbetales a conto samtidig med indsendelse af opgørelsen.  

 Skatteministeren kan bestemme, at visse skattepligtige i stedet skal  

 indbetale acontoskat i kvartalsvise rater.
Der skal i så fald ske tilpasning  

 af forrentningen af skattebeløbet.
Samtidig kan fristen for indgivelse af  

 foreløbig opgørelse ændres.
§ 21. Pengeinstituttet indgiver senest den 15. december  

 umiddelbart efter indkomstårets udløb til den centrale told- og  

 skatteforvaltning en endelig opgørelse over beskatningsgrundlaget og den  

 skattepligtige del heraf efter kapitel 2 henholdsvis kapitel 3 samt over  

 skatten for hver af de i § 1, stk. 2, nævnte skattepligtige opsparingsformer.  

 Opgørelsen for de i § 1, stk. 2, nr. 1 og 5, nævnte opsparingsformer kan dog  

 ske samlet.
Skatten indbetales samtidig med indsendelse af opgørelsen.
Stk. 2. Pengeinstituttet hæver skatten med tillæg eller fradrag af  

 eventuelle renter efter denne lov på den konto, som skatten vedrører, en uge  

 før den sidste rettidige indbetalingsdag.
Pengeinstituttet skal hæve beløbet,  

 selv om der ikke måtte være dækning på den kontantkonto, der er knyttet til  

 et værdipapirdepot.
Kontohaveren forrenter det beløb, hvormed kontoen er  

 overtrukket, med den for kontoen gældende indlånsrentesats.
Pengeinstituttet  

 skal senest 8 uger efter skattens betaling underrette den skattepligtige om  

 skattebeløbet.
Er kontoen overtrukket, skal kontohaveren samtidig have  

 underretning om, med hvilket beløb kontoen er overtrukket.
Renteudgifter  

 efter denne lov kan ikke fradrages ved opgørelsen af kontohaverens  

 skattepligtige indkomst.
§ 22. De skattepligtige efter § 1, stk. 1, indgiver senest den 15.  

 juli i året efter indkomståret til den centrale told- og skatteforvaltning en  

 endelig opgørelse over beskatningsgrundlaget og den skattepligtige del heraf  

 efter kapitel 2 henholdsvis kapitel 3 samt af skatten for indkomståret.
Af  

 forskellen mellem den beregnede endelige skat og den beregnede acontoskat for  

 indkomståret beregnes renter fra den 1. januar i året efter indkomståret, til  

 betaling sker.
Skyldige skattebeløb med tillæg af beregnede renter indbetales  

 samtidig med indsendelse af opgørelsen.
Overskydende skattebeløb med tillæg  

 af renter tilbagebetales.
Renten svarer til den i § 16, stk. 3, nr. 2, nævnte  

 rente til brug for afkastprocenten for året efter indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
 Stk. 2. For pensionskasser og pensionsfonde, hvor samtlige  

 passiver ved udgangen af indkomståret ikke overstiger de ifølge § 7, stk. 1,  

 opgjorte hensættelser, kan der i stedet for den i stk. 1 nævnte opgørelse  

 indgives en særlig erklæring herom attesteret af en statsautoriseret revisor.
§ 23. Ved ophævelse af de i § 1, stk. 2, nævnte  

 opsparingsordninger i løbet af indkomståret skal pengeinstituttet senest 1  

 måned efter, at det har fået kendskab til ophævelsen, foretage en endelig  

 opgørelse af beskatningsgrundlaget og den skattepligtige del heraf efter  

 kapitel 2 henholdsvis kapitel 3. Pengeinstituttet tilbageholder et  

 tilstrækkeligt kontantbeløb til at dække skatten med tillæg eller fradrag af  

 eventuelle renter efter denne lov, bortset fra renter efter stk. 3. Samtidig  

 med tilbageholdelsen indsætter pengeinstituttet den skyldige skat på en  

 særlig samlekonto i pengeinstituttet.
Samtidig med indsættelsen på den  

 særlige konto giver pengeinstituttet den skattepligtige underretning om det  

 indsatte beløb.
Ved den endelige opgørelse af beskatningsgrundlaget for en  

 pensionsopsparingskonto anses et værdipapir for afstået på tidspunktet for  

 ophævelse af kontoen for et beløb svarende til handelsværdien på  

 ophævelsestidspunktet.
Ved denne opgørelse skal der ud over forfaldne renter  

 medregnes de til ophævelsestidspunktet påløbne, ikke forfaldne renter.
Stk. 2. Pengeinstituttet indbetaler senest den 15. december i  

 indkomståret skyldige skattebeløb efter stk. 1 med tillæg af beregnede renter  

 efter stk. 3 til den centrale told- og skatteforvaltning.
Samtidig indsendes  

 opgørelse over beskatningsgrundlaget og den skattepligtige del heraf efter  

 kapitel 2 henholdsvis kapitel 3 samt skatten for hver af de i § 1, stk. 2,  

 nævnte skattepligtige opsparingsformer.
Opgørelsen for de i § 1, stk. 2, nr.  

 1 og 5, nævnte opsparingsformer kan dog ske samlet.
Overskydende skattebeløb  

 med tillæg af beregnede renter efter stk. 3 udbetales til pengeinstituttet.
Stk. 3. Af den til enhver tid værende saldo på den særlige konto  

 beregnes renter, til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for indkomståret.
Betales  

 skatten for sent, beregnes denne rente dog kun til sidste rettidige  

 indbetalingsdag.
Betales skatten for sent, anvendes § 28.
§ 24. Når skattepligten for de i § 1, stk. 1, nævnte  

 skattepligtige ophører, skal der senest 3 måneder efter ophøret til den  

 centrale told- og skatteforvaltning indgives endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3 samt af skatten for det løbende indkomstår og for det  

 foregående indkomstår, hvis der ikke er indgivet endelig opgørelse for dette.  

 Skyldige skattebeløb med tillæg af eventuelle renter efter stk. 2 indbetales  

 samtidig med indsendelse af opgørelserne.
Overskydende skattebeløb med tillæg  

 af eventuelle renter efter stk. 2 tilbagebetales.
Ved den endelige opgørelse  

 af beskatningsgrundlaget anses et værdipapir for afstået på tidspunktet for  

 skattepligtens ophør for et beløb svarende til handelsværdien på  

 ophørstidspunktet.
Stk. 2. Af forskellen mellem den beregnede endelige skat og den  

 beregnede acontoskat for det foregående indkomstår beregnes der renter fra  

 den 1. januar i det løbende indkomstår, til betaling sker.
Renten svarer til  

 den i § 16, stk. 3, nr. 2, nævnte rente til brug for afkastprocenten for det  

 løbende indkomstsår.
Betales skatten for sent, beregnes denne rente dog kun  

 til den sidste rettidige indbetalingsdag.
Ved rettidig betaling af skatten  

 for det løbende indkomstår beregnes der ikke renter.
Betales skatten for det  

 foregående eller for det løbende indkomstår for sent, anvendes § 28.
§ 25. Henstår der ved udgangen af det indkomstår, hvori en af de i  

 § 1, stk. 2, nævnte opsparingsordninger ophører, eller hvori skattepligten  

 for en af de i § 1, stk. 1, nævnte skattepligtige ophører, en negativ skat,  

 jf. § 18, der ikke kan udnyttes til fradrag i skat for efterfølgende  

 indkomstår, kan et til den negative skat svarende beløb udbetales til  

 ordningen eller institutionen.
Der kan dog højst udbetales et beløb svarende  

 til den skat efter denne lov og den afgift efter realrenteafgiftsloven, jf.  

 lovbekendtgørelse nr. 726 af 4. september 1995 med senere ændringer, der er  

 betalt for de 5 indkomstår umiddelbart forud for det første af de år, for  

 hvilke der foreligger uudnyttet negativ skat.
 § 26. Hvis den seneste frist for indsendelse af opgørelse og  

 indbetaling af skat falder på en helligdag eller en lørdag, forlænges fristen  

 til den følgende hverdag.
§ 27. Den centrale told- og skatteforvaltning kontrollerer  

 opgørelserne og skatteberegningerne efter §§ 20-24. Antager den centrale  

 told- og skatteforvaltning, at beskatningsgrundlaget og den skattepligtige  

 del heraf efter kapitel 2 henholdsvis kapitel 3 vil afvige væsentligt fra de  

 forventede beløb ifølge opgørelsen efter § 20, eller anser den centrale told-  

 og skatteforvaltning den endelige opgørelse eller beregning efter §§ 21-24  

 for urigtig, forelægger forvaltningen sagen for Ligningsrådet, der kan ændre  

 opgørelsen og beregningen.
Forinden ændringen foretages, skal der gives den,  

 der har indsendt opgørelsen, lejlighed til at ytre sig skriftligt eller ved  

 mundtlig forhandling.
Stk. 2. Den centrale told- og skatteforvaltning underretter den,  

 der har indsendt opgørelsen, om eventuelle ændringer af skatten og om  

 begrundelsen for ændringen samt om adgangen til at klage til  

 Landsskatteretten.
Pengeinstituttet videresender meddelelsen til den  

 skattepligtige inden 4 uger efter, at pengeinstituttet har modtaget  

 underretning om ændringen af skatten.
 Stk. 3. Anser en skattepligtig kontohaver i et pengeinstitut den  

 af pengeinstituttet foretagne opgørelse af beskatningsgrundlaget eller  

 beregning af skatten for urigtig, kan den skattepligtige indbringe  

 spørgsmålet for Landsskatteretten inden 12 uger efter betalingstidspunktet  

 efter § 21 og § 23, stk. 1. Kontohaveren skal vedlægge en erklæring fra  

 pengeinstituttet om beregningen af skatten og anføre, på hvilke punkter  

 kontohaveren mener, at skatten er opgjort forkert, samt pengeinstituttets  

 kommentarer hertil.
Stk. 4. Medmindre andet følger af denne lov, finder  

 skattestyrelseslovens regler for klage til Landsskatteretten over  

 skatteansættelser og indbringelse for domstolene tilsvarende anvendelse på  

 såvel klager over Ligningsrådets opgørelse eller ændringer af skat, der ikke  

 er foreløbig efter § 20, som på klager over pengeinstituttets opgørelse af  

 skat.
De pågældende klager medfører ikke, at fristen for indbetaling af skat  

 forlænges.
 Stk. 5. Medfører en ændring, at et acontoskattebeløb eller et  

 endeligt skattebeløb nedsættes, tilbagebetales for meget indbetalt skat.  

 Yderligere skattebeløb skal indbetales inden 6 uger efter meddelelsen fra den  

 centrale told- og skatteforvaltning om den ændrede skat.
Stk. 6. Ændres et skattebeløb, forrentes forskelsbeløbet fra den  

 1. januar i året efter indkomståret, til betaling sker.
Renten svarer til den  

 i § 16, stk. 3, nr. 2, nævnte rente til brug for afkastprocenten for hvert af  

 de indkomstår, som forrentningen vedrører.
Betales den yderligere afgift  

 efter den i stk. 5 nævnte frist, beregnes denne rente dog kun til sidste  

 rettidige indbetalingsdag.
Stk. 7. Ligningsrådet kan af egen drift eller på begæring fra den,  

 der har indsendt opgørelsen, tage en tidligere af Ligningsrådet foretagen  

 ansættelse op til fornyet behandling og eventuel ændring.
Rådet kan ikke  

 ændre en ansættelse, i det omfang Landsskatteretten i en kendelse har taget  

 stilling til ansættelsen.
Forinden rådet foretager ændring af en ansættelse,  

 skal der gives den, der har indsendt opgørelsen, lejlighed til at ytre sig  

 skriftligt eller ved mundtlig forhandling.
Der skal i underretningen til den  

 pågældende om den ændrede ansættelse gives oplysning om begrundelsen for  

 denne og om klageadgangen.
§ 28. Hvis skatten med tillæg eller fradrag af eventuelle renter  

 ikke er betalt rettidigt, skal der betales renter fra sidste rettidige  

 indbetalingsdag, til betaling sker.
Renten svarer til den i § 16, stk. 3, nr.  

 2, nævnte rente til brug for afkastprocenten for hvert af de indkomstår, som  

 forrentningen vedrører.
 Stk. 2. Renter efter stk. 1 kan ikke fradrages i skattepligtig  

 indkomst.
§ 29. Hvis opgørelserne efter §§ 20-24 ikke indgives rettidigt,  

 kan den centrale told- og skatteforvaltning forelægge sagen for  

 Ligningsrådet, der opgør beskatningsgrundlaget og den skattepligtige del  

 heraf efter kapitel 2 henholdsvis kapitel 3 skønsmæssigt.
Forinden  

 ansættelsen foretages, skal der gives den skattepligtige efter § 1, stk. 1,  

 eller pengeinstituttet med konti som nævnt i § 1, stk. 2, lejlighed til at  

 ytre sig skriftligt eller ved mundtlig forhandling.
Der gives den  

 skattepligtige efter § 1, stk. 1, eller pengeinstituttet underretning om  

 ansættelsen, begrundelsen for denne og klageadgangen.
Den centrale told- og  

 skatteforvaltning beregner og opkræver skatten hos de skattepligtige efter §  

 1, stk. 1, og hos pengeinstituttet.
Den skattepligtige efter § 1, stk. 1, og  

 pengeinstituttet kan indbringe den skønsmæssige ansættelse for  

 Landsskatteretten inden 8 uger efter, at underretning om den skønsmæssige  

 ansættelse er modtaget.
Skattestyrelseslovens regler for klage til  

 Landsskatteretten og indbringelse for domstolene finder tilsvarende  

 anvendelse.
Klage over ændringen af skatten medfører ikke, at fristen for  

 indbetaling af skatten forlænges.
 Stk. 2. Er skatten opgjort skønsmæssigt efter stk. 1, betales  

 renter efter § 28 fra den sidste rettidige indbetalingsdag efter §§ 20-24 og  

 26, til betaling sker.
 Stk. 3. Den centrale told- og skatteforvaltning kan pålægge de  

 skattepligtige efter § 1, stk. 1, pengeinstitutter med konti som nævnt i § 1,  

 stk. 2, og investeringsforeninger inden en nærmere angiven frist at give de  

 oplysninger, som forvaltningen har brug for ved kontrollen med opgørelsen af  

 skatten efter §§ 20-24.
 Stk. 4. Indsendes opgørelserne efter §§ 20-24 eller oplysningerne  

 efter stk. 3 ikke rettidigt, kan skatteministeren som tvangsmiddel pålægge  

 den, der skal indsende opgørelsen, daglige eller ugentlige bøder, indtil  

 opgørelserne eller oplysningerne fremkommer.
§ 30. Skatteministeren kan fastsætte de nærmere regler om lovens  

 administration, herunder om 1) kravene til udskillelsen af de værdipapirer, der er nævnt i § 2, stk.  

 2, og § 2, stk. 3, nr. 8, 2) det regnskabsmæssige grundlag for udarbejdelsen af opgørelsen efter §§  

 20-24, 3) forskrifter for, hvilke oplysninger der skal meddeles den centrale  

 told- og skatteforvaltning til brug ved opgørelsen af beskatningsgrundlaget  

 og den skattepligtige del heraf henholdsvis efter kapitel 2, kapitel 3 og  

 kapitel 4, samt den form, i hvilken disse oplysninger skal gives, 4) regler for omregning af anskaffelsessummer og afhændelsessummer til  

 kontantværdi, jf. § 13, stk. 3, 5) regler for tilpasningen af beskatningsgrundlaget og den skattepligtige  

 del heraf efter kapitel 2 henholdsvis kapitel 3 samt af fristen for  

 indsendelse af opgørelse og skat og tilpasning af forrentningen heraf ved  

 flytning af en ordning til eller fra et pengeinstitut samt regler for, hvem  

 det påhviler at indbetale skatten, 6) regler for administrationen af 25-pct.-grænsen i § 4, stk. 1, 7) regler for videregivelse af oplysninger mellem institutioner og  

 pengeinstitutter til brug ved skatteberegningen i forbindelse med overførsler  

 som nævnt i § 7, stk. 9, 8) nærmere regler til brug for pengeinstituttets beregning og indbetaling  

 af skatten vedrørende puljeindlån omfattet af § 2, stk. 2, eller § 8, nr. 3, 9) kravene til udskillelsen af de aktiver, der er nævnt i § 11.
§ 31. Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere administrativ myndighed.
§ 32. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for skattekontrollen, 2) undlader at indgive opgørelse efter §§ 20-24, 3) undlader at indbetale skatten rettidigt.
 Stk. 2. Den, der begår en af de nævnte overtrædelser med forsæt  

 til at unddrage statskassen skat, straffes med bøde, hæfte eller fængsel  

 indtil 2 år.
 Stk. 3. I forskrifter, der af skatteministeren udstedes i medfør  

 af loven, kan der fastsættes straf af bøde for overtrædelse af bestemmelser i  

 forskrifterne.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 33. Skønnes en overtrædelse ikke at ville medføre højere straf  

 end bøde, kan skatteministeren tilkendegive den pågældende, at sagen afgøres  

 uden retslig forfølgning, såfremt denne erkender sig skyldig i overtrædelsen  

 og erklærer sig rede til inden for en nærmere angiven frist, der efter  

 begæring kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 § 34. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Kapitel 7 Ikrafttræden, overgangsbestemmelser m.v.
 § 35. Loven træder i kraft dagen efter bekendtgørelsen i  

 Lovtidende.
 Stk. 2. Skat efter denne lov svares første gang for indkomståret  

 2000, jf. dog stk. 3-5 og § 36.
Stk. 3. Livsforsikringsselskaber og forsikringsselskaber som nævnt  

 i § 1, stk. 1, nr. 1 og 2, og pengeinstitutter som nævnt i § 1, stk. 1, nr.  

 10, der er hjemmehørende i udlandet, på Færøerne eller i Grønland, og som  

 ikke har drevet afgiftspligtig virksomhed her i landet inden 1. januar 1999,  

 kan vælge at anvende reglerne i denne lov fra og med indkomståret 1999 i  

 stedet for reglerne i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer.
Dog finder den for afgiftsåret 1999  

 efter realrenteafgiftslovens § 10 fastsatte realrenteafgiftssats anvendelse i  

 stedet for satsen efter denne lovs § 2, stk. 1. Bestemmelserne i stk. 4 og §§  

 36 og 39 finder i så fald ikke anvendelse.
 Stk. 4. Bortset fra de i stk. 3 nævnte tilfælde gælder følgende:
 1) Bestemmelserne i § 13, stk. 2-5, har først virkning fra og med  

 indkomståret 2002.
 2) For indkomstårene 2000 og 2001 finder de hidtil gældende bestemmelser i  

 § 4, stk. 3-5, og §§ 4 b-4 e i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer, fortsat anvendelse.
 § 36. Ved opgørelsen af de i § 2, stk. 1, nr. 2, nævnte gevinster  

 og tab på værdipapirer medregnes for hvert af indkomstårene 2001, 2002, 2003,  

 2004 og 2005 et beløb svarende til 20 pct. af et beløb, der opgøres som  

 differencen mellem på den ene side den skattemæssige værdi ved udgangen af  

 indkomståret 2001 opgjort efter de hidtil gældende regler i § 4, stk. 3, i  

 realrenteafgiftsloven, jf. lovbekendtgørelse nr. 726 af 4. september 1995 med  

 senere ændringer, af de i § 2, stk. 1, nr. 1, nævnte værdipapirer bortset fra  

 konvertible obligationer og på den anden side den skattemæssige værdi ved  

 udgangen af indkomståret 2001 af de samme værdipapirer opgjort efter reglerne  

 i nærværende lovs § 13, stk. 3, jf. dog stk. 4. Ophører skattepligten efter  

 denne lov inden udløbet af den nævnte periode, medregnes et resterende beløb  

 ved opgørelsen af beskatningsgrundlaget for ophørsåret.
 Stk. 2. Ved opgørelsen af de i § 2, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4,  

 stk. 4, i realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, nævnte særlige saldo, jf. dog stk. 4.  

 Ophører skattepligten efter denne lov inden udløbet af den nævnte periode,  

 medregnes et resterende beløb ved opgørelsen af beskatningsgrundlaget for  

 ophørsåret.
 Stk. 3. Ved opgørelsen af de i § 2, stk. 1, nr. 2, nævnte  

 gevinster og tab på værdipapirer medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 3 f,  

 stk. 11, jf. § 4, stk. 4, i realrenteafgiftsloven, jf. lovbekendtgørelse nr.  

 726 af 4. september 1995 med senere ændringer, nævnte særlige saldo, jf. dog  

 stk. 4. Ophører skattepligten efter denne lov inden udløbet af den nævnte  

 periode, medregnes et resterende beløb ved opgørelsen af  

 beskatningsgrundlaget for ophørsåret.
Stk. 4. Udviser opgørelsen efter § 2, stk. 1, nr. 2, tab på  

 værdipapirer efter medregning af beløb efter stk. 1, 2 og 3, medregnes der så  

 stor en del af de resterende beløb efter stk. 1, 2 og 3, at tabet om muligt  

 udlignes.
Et herefter resterende beløb efter stk. 1, 2 og 3 medregnes med  

 lige store beløb til afgiftsgrundlaget for den resterende del af perioden.
 Stk. 5. Ved opgørelsen af de i § 2, stk. 1, nr. 7, nævnte  

 gevinster og tab på fast ejendom medregnes for hvert af afgiftsårene 2001,  

 2002, 2003, 2004 og 2005 et beløb svarende til 20 pct. af et beløb, der  

 opgøres som differencen mellem på den ene side den skattemæssige værdi ved  

 udgangen af indkomståret 2001 opgjort efter de hidtil gældende regler i § 4 b  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, af de i § 2, stk. 1, nr. 7, nævnte faste ejendomme og  

 på den anden side den skattemæssige værdi ved udgangen af indkomståret 2001  

 af de samme faste ejendomme opgjort efter reglerne i nærværende lovs § 13,  

 stk. 3, jf. dog stk. 7. Ophører skattepligten efter denne lov inden udløbet  

 af den nævnte periode, medregnes et resterende beløb ved opgørelsen af  

 beskatningsgrundlaget for ophørsåret.
 Stk. 6. Ved opgørelsen af de i § 2, stk. 1, nr. 7, nævnte  

 gevinster og tab på fast ejendom medregnes for hvert af indkomstårene 2001,  

 2002, 2003, 2004 og 2005 et beløb svarende til 20 pct. af saldoen ved  

 udgangen af indkomståret 2001 på den efter de hidtil gældende regler i § 4 c  

 i realrenteafgiftsloven, jf. lovbekendtgørelse nr. 726 af 4. september 1995  

 med senere ændringer, nævnte særlige saldo, jf. dog stk. 7. Ophører  

 skattepligten efter denne lov inden udløbet af den nævnte periode, medregnes  

 et resterende beløb ved opgørelsen af beskatningsgrundlaget for ophørsåret.
 Stk. 7. Udviser opgørelsen efter § 2, stk. 1, nr. 7, tab på fast  

 ejendom efter medregning af beløb efter stk. 5 og 6, medregnes der så stor en  

 del af det resterende beløb efter stk. 5 og 6, at tabet om muligt udlignes.  

 Et herefter resterende beløb efter stk. 5 og 6 medregnes med lige store beløb  

 til afgiftsgrundlaget for den resterende del af perioden.
 § 37. Aktiver i et datterselskab, hvis afkast for afgiftsåret 1999  

 har været omfattet af afgiftsberegningen efter § 3 f i realrenteafgiftsloven,  

 jf. lovbekendtgørelse nr. 726 af 4. september 1995 med senere ændringer, og  

 hvis afkast for indkomståret 2000 er omfattet af beskatningen efter denne  

 lovs § 9, stk. 1, anses ved beskatningen for indkomståret 2000 efter denne  

 lovs § 9, stk. 1, for at være anskaffet til den afgiftsmæssigt opgjorte værdi  

 ved udgangen af afgiftsåret 1999.
 § 38. Tab på en af de i § 2, stk. 3, nr. 5, omtalte kontrakter,  

 der efter de hidtil gældende regler i § 4 e i realrenteafgiftsloven, jf.  

 lovbekendtgørelse nr. 726 af 4. september 1995 med senere ændringer, henstår  

 uudnyttet ved udgangen af indkomståret 1999, kan fremføres til fradrag efter  

 reglerne i denne lovs § 13, stk. 4.
§ 39. Negativ afgift efter de hidtil gældende regler i  

 realrenteafgiftslovens kapitel 1 og 2, jf. lovbekendtgørelse nr. 726 af 4.  

 september 1995 med senere ændringer, der henstår uudnyttet ved udgangen af  

 indkomståret 1999, kan fremføres til fradrag i summen af skat efter kapitel 2  

 og kapitel 3 i denne lov for indkomståret 2000 og efterfølgende indkomstår.  

 Fradrag skal ske før fradrag for negativ skat efter denne lov.
Fradrag skal  

 ske i det tidligst mulige indkomstår.
 § 40. Loven gælder ikke for Færøerne og Grønland.
 (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget i folketingsårene 1995-96  

 og 1996-97. Bemærkningerne om ikrafttrædelses- og overgangsbestemmelser for  

 tidligere ændringer i realrenteafgiftsloven er kun medtaget i det omfang, de  

 skønnes at have betydning.
 (* 2) Bestemmelserne i § 3, stk. 1, § 3, stk. 2, 1. pkt., § 4, stk.
5, § 6, stk. 1, 2. pkt., og § 28, stk. 1, nr. 3, i den her anførte affattelse, samt indsættelsen af § 3 f har virkning fra og med afgiftsåret 1996, jf. § 3, stk. 2, 2. pkt., i lov nr. 425 af 14.
juni 1995. Den ændrede affattelse af de nævnte bestemmelser skyldes indsættelsen af § 3 f.
(* 3) Bestemmelsen i § 3, stk. 1, nr. 2 a, i den her anførte affattelse samt indsættelse af § 3, stk. 3, nr. 5 a, § 4 e og § 6, stk. 4, træder i kraft den 12. juni 1997 og har virkning fra og med afgiftsåret 1998, jf. § 12, stk. 1 og 6, i lov nr. 440 af 10. juni 1997.
 (* 4) Bestemmelsen i § 3, stk. 3, nr. 2, har i den her anførte affattelse  

 virkning for obligationer, der udstedes til finansiering af skibe, når  

 skriftlig aftale om bygning af skib er indgået senest den 31. december 1993  

 med aftalt levering senest den 31. december 1996, jf. § 11 i lov nr. 209 af  

 28. april 1993.
 (* 5) Bestemmelsen i § 3 c, stk. 6, i den her anførte affattelse samt  

 indsættelse af ny § 3 b træder i kraft den 1. januar 1998 og har virkning for  

 byggeri, der påbegyndes i afgiftsåret 1998 og senere år, jf. § 10, stk. 1 og  

 2, i lov nr. 382 af 10. juni 1997. Ved anvendelse af lovens §§ 3 b og 3 c  

 sidestilles ejendomme, som inden afgiftsåret 1998 var omfattet af lovens § 3  

 b, stk. 1, nr. 1-3, jf. lovbekendtgørelse nr. 726 af 4. september 1995, med  

 ejendomme, der for afgiftsåret 1998 og senere afgiftsår er omfattet af lovens  

 § 3 b, stk. 1, nr. 1-3, som affattes ved § 9, nr. 1, i lov nr. 382 af 10.  

 juni 1997. Ved anvendelse af lovens §§ 3 b og 3 c sidestilles ejendomme, som  

 inden afgiftsåret 1998 var omfattet af lovens § 3 b, stk. 1, nr. 4, jf.  

 lovbekendtgørelse nr. 726 af 4. september 1995, med ejendomme, der for  

 afgiftsåret 1998 og senere afgiftsår er omfattet af lovens § 3 b, stk. 1, nr.  

 4, som affattet ved § 9, nr. 1, i lov nr. 382 af 10. juni 1997.
 (* 6) § 3 e, stk. 1, 1. pkt., (bortset fra afgiftsfriheden for foreningens  

 administrationsbygning og afgiftspligten af § 3 a aktier) og stk. 4, har  

 virkning for investeringsforeningernes anskaffelser efter 1. januar 1997.  

 Henvisningen til § 3 a i § 3 e, stk. 1, 1. pkt., § 3 e, stk. 2, 3. pkt., har  

 virkning for investeringsforeningens anskaffelser efter 1. januar 1996. § 3  

 e, stk. 2 og 3, bortset fra 3. pkt. i stk. 2, og opregningen af foreningens  

 administrationsbygning i lovens § 3 e, stk. 1, 1. pkt., blandt aktiver, der  

 ikke medfører afgiftspligt af kursgevinster, har virkning for afgiftsåret  

 1995 og senere afgiftsår. § 3 e, stk. 2, 3. pkt., § 3 f, stk. 3, 3. og 4.  

 pkt., stk. 4, 2. pkt., og § 10 a, stk. 1, har virkning for afgiftsåret 1996  

 og senere afgiftsår, jf. § 11, stk. 8, i lov nr. 399 af 22. maj 1996. § 3 e,  

 stk. 3, i lovbekendtgørelse nr. 726 af 4. september 1995, gælder også for  

 afgiftsåret 1995.
 (* 7) § 4 b, stk. 1, træder i den her anførte affattelse i kraft den 19.  

 maj 1994 og har virkning for afgiftsåret 1999 og senere afgiftsår, jf. § 9,  

 stk. 1 og 6, i lov nr. 378 af 18. maj 1994. For afgiftsårene 1995-1998 finder  

 reglen i § 4 b, stk. 1, som affattet i lovbekendtgørelse nr. 702 af 2.  

 september 1993, anvendelse.
(* 8) Bestemmelserne i § 5 A, stk. 1, og § 5 A, stk. 2, 2. pkt., i den her anførte affattelse har virkning fra og med afgiftsåret 1996, jf. § 3, stk. 2, 2. pkt., i lov nr. 425 af 14. juni 1995. Efter den ændrede affattelse af bestemmelserne omfatter disse også rene risikoforsikringer som nævnt i pensionsbeskatningslovens § 53 A, stk. 4.
 (* 9) Bestemmelserne i § 5 A, stk. 1 og 2, træder i den her anførte  

 affattelse i kraft den 29. december 1996 og har virkning fra og med  

 indkomståret 1997, jf. § 27 i lov nr. 1219 af 27. december 1996.
