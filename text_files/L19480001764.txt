Ved kgl.
Resolution af 24. Februar 1947 har Danmark ratificeret ovennævnte  

 Konvention, hvis Tekst lyder som følger:
Konvention angaaende international civil Luftfart INDLEDNING DA den fremtidige Udvikling af den internationale civile Luftfart i høj  

 Grad kan bidrage til at skabe og bevare Venskab og Forstaaelse blandt Verdens  

 Nationer og Folk, medens Misbrug deraf kan blive faretruende for den almene  

 Sikkerhed; og DA det er ønskeligt at undgaa Uenighed og at fremme det Samarbejde mellem  

 Nationer og Folk, hvoraf Verdensfreden afhænger; HAR de undertegnede Regeringer efter at være kommet overens om visse  

 Principper og Foranstaltninger for saaledes at kunne opnaa en betryggende og  

 velordnet Udvikling af den internationale civile Luftfart og Oprettelse af  

 internationale Luftruter paa lige Vilkaar og med en sund og økonomisk Drift, I Overensstemmelse hermed afsluttet nærværende Konvention i dette Øjemed.
1. DEL - LUFTFART KONVENTIONENS ALMINDELIGE PRINCIPPER OG  

 ANVENDELSE Artikel 1 Højhedsret De kontraherende Stater anerkender, at enhver Stat har fuldstændig og  

 udelukkende Højhedsret over Luftrummet over dens Territorium.
Artikel 2 Territorium Ved en Stats Territorium forstaas i nærværende Konvention de Landomraader  

 med tilhørende Territorialfarvande, der staar under den paagældende Stats  

 Højhedsret, Herredømme, Beskyttelse eller Mandat.
Artikel 3 Civil- og Statsluftfartøjer og i Overensstemmelse med de heri fastsatte Betingelser.
Artikel 4 Misbrug af civil Luftfart Hver af de kontraherende Stater indgaar paa ikke at drive civil Luftfart i  

 noget Øjemed, der er uforeneligt med Formaalene for nærværende Konvention.
FLYVNING OVER DE KONTRAHERENDE STATERS  

 TERRITORIUM Artikel 5 Ret til ikke-planmæssig Flyvning Hver af de kontraherende Stater indgaar paa, at alle i de øvrige  

 kontraherende Stater hjemmehørende Luftfartøjer, som ikke anvendes i  

 international Ruteflyvning, under Overholdelse af Bestemmelserne i nærværende  

 Konvention skal have Ret til Indflyvning paa, Overflyvning af og tekniske  

 Mellemlandinger paa dens Territorium, uden at det er nødvendigt forud at  

 erholde Tilladelse, dog med det Forbehold, at den overfløjne Stat har Ret til  

 af forlange Landing.
Desuagtet forbeholder hver af de kontraherende Stater  

 sig Ret til, af Hensyn til Flyvesikkerheden, at forlange, at Luftfartøjer,  

 der ønsker at flyve over Omraader, der er utilgængelige eller savner  

 tilstrækkelige Luftfartshjælpemidler, skal følge foreskrevne Ruter, eller at  

 de skal indhente særlig Tilladelse til saadanne Flyvninger.
 De omhandlede Luftfartøjer skal, hvis de udenfor planmæssig international  

 Lufttrafik anvendes til erhvervsmæssig Befordring af Passagerer, Ladning  

 eller Post, ogsaa have Ret til, med Forbehold af Bestemmelserne i Artikel 7,  

 at optage eller afsætte Passagerer, Ladning eller Post, dog at en hvilken som  

 helst Stat, hvor saadan Ind- eller Udladning finder Sted, har Ret til at  

 fastsætte Forskrifter, Betingelser eller Indskrænkninger, som den maatte anse  

 for ønskelige.
Artikel 6 Planmæssig Lufttrafik Ingen international planmæssig Lufttrafik maa drives over eller paa en  

 kontraherende Stats Territorium, undtagen med særlig Tilladelse eller anden  

 Bemyndigelse fra denne Stat, og i Overensstemmelse med Vilkaarne i en saadan  

 Tilladelse eller Bemyndigelse.
Artikel 7 Cabotage Hver af de kontraherende Stater har Ret til at nægte andre kontraherende  

 Staters Luftfartøjer Adgang til paa dens Territorium at optage Passagerer,  

 Post og Ladning til erhvervsmæssig Befordring til en anden Plads inden for  

 dens Territorium.
Hver af de kontraherende Stater forpligter sig til ikke at  

 træffe nogen Aftale, som udtrykkelig indrømmer en anden Stat eller en anden  

 Stats Luftfartselskab et saadant Privilegium paa eksklusivt Grundlag, og til  

 ikke at modtage et saadant eksklusivt Privilegium fra nogen anden Stat.
Artikel 8 Luftfartøjer uden Fører Intet Luftfartøj, der kan flyves uden Fører, maa uden Fører flyves over en  

 kontraherende Stats Territorium uden at have særlig Tilladelse fra denne Stat  

 og at være i Overensstemmelse med Vilkaarerne i en saadan Tilladelse.
Hver af  

 de kontraherende Stater forpligter sig til at garantere, at Flyvning med  

 saadanne Luftfartøjer uden Fører over Omraader, der er aabne for civile  

 Luftfartøjer, bliver kontrolleret paa en saadan Maade, at Fare for civile  

 Luftfartøjer forebygges.
Artikel 9 Forbudte Omraader Artikel 10 Landing i Toldlufthavn Bortset fra Tilfælde, hvor Luftfartøjer i Henhold til Bestemmelserne i  

 nærværende Konvention eller en særlig Tilladelse har opnaaet Ret til at  

 gennemflyve en kontraherende Stats Territorium uden Landing, skal ethvert  

 Luftfartøj, som undflyver paa en kontraherende Stats Territorium, saafremt  

 det forlanges i denne Stats Bestemmelser, lande i en af denne Stat udpeget  

 Lufthavn afg Hensyn til Toldbehandling og anden Undersøgelse.
Ved Afgangen  

 fra en kontraherende Stats Territorium skal saadanne Luftfartøjer starte fra  

 en paa samme Maade udpeget Toldlufthavn.
En specificeret Fortegnelse over  

 alle udpegede Toldlufthavne skal udgives af Staten og sende til den i Medfør  

 af II.
Del af nærværende Konvention oprettede Organisation for international  

 civil Luftfart til Videresendelse til de øvrige kontraherende Stater.
Artikel 11 Anvendelse af Bestemmelser vedrørende Luftfart Med Forbehold af Bestemmelserne i nærværende Konvention skal en  

 kontraherende Stats Love og Forskrifter angaaende Adgang til og Afgang fra  

 dens Territorium for Luftfartøjer, indsat i international Luftfart, saavelsom  

 angaaende Driften og Navigeringen af saadanne Luftfartøjer, medens de  

 befinder sig indenfor dens Territorium, finde Anvendelse paa samtlige  

 kontraherende Staters Luftfartøjer uden Hensyn til disses Nationalitet, og  

 skal efterkommes af disse Luftfartøjer ved Indflyvning paa eller Udflyvning  

 fra den paagældende Stats Territorium, eller medens de befinder sig indenfor  

 dette.
Artikel 12 Luftens Regler Hver af de kontraherende Stater forpligter sig til at træffe  

 Forholdsregler til at sikre, at ethvert Luftfartøj, der overflyver eller  

 manøvrerer indenfor dens Territorium, og ethvert Luftfartøj, der bærer dens  

 Nationalitetsmærke, hvor det end maatte befinde sig, efterkommer de der  

 gældende Regler og Forskrifter angaaende Luftfartøjers Flyvning og  

 Manøvrering.
Hver af de kontraherende Stater forpligter sig til i videst  

 muligt Omfang at holde sine egne Forskrifter i disse Henseender i  

 Overensstemmelse med de Forskrifter, der efterhaanden fastsættes i Medfør af  

 nærværende Konvention.
Over det aabne Hav skal de i Henhold til nærværende  

 Konvention fastsatte Regler være gældende.
Hver af de kontraherende Stater  

 forpligter sig til at indlede Retsforfølgning mod enhver, der overtræder de  

 gældende Forskrifter.
Artikel 13 Indrejse- og Klareringsbestemmelser En kontraherende Stats Love og Forskrifter vedrørende Adgang til eller  

 Afgang fra dens Territorium for Luftfartøjers Passagerer, Besætning eller  

 Ladning, saasom Bestemmelser angaaende Indrejse, Klarering, Indvandring, Pas,  

 Told og Karantæne, skal efterkommes af eller for saadanne Passagerer,  

 Besætning eller Ladning ved Ankomsten til, Opholdet paa eller Afrejse fra den  

 paagældende Stats Territorium.
Artikel 14 Forebyggelse af Udbredelse af Sygdomme Hver af de kontraherende Stater forpligter sig til at træffe virksomme  

 Forholdsregler til at forebygge, at der ad Luftvejen udbredes Kolera, Tyfus  

 (epidemisk), Kopper, gul Feber og saadanne andre smitsomme Sygdomme, som de  

 kontraherende Stater til enhver Tid maatte beslutte at medregne, og de  

 kontraherende Stater vil i dette Øjemed holde sig i nøje Kontakt med de  

 Organer, under hvilke internationale Forskrifter angaaende sanitære  

 Forholdsregler for Luftfartøjer henhørende.
Denne Kontakt maa ikke medføre  

 Tilsidesættelse af nogen bestaaende international Overenskomst angaaende  

 disse Forhold, som de kontraherende Stater maatte være Parter i.
Artikel 15 Lufthavns- og lignende Afgifter Enhver Lufthavn i en kontraherende Stat, som staar aaben for almen  

 Benyttelse for indenlandske Luftfartøjer, skal med Forbehold af  

 Bestemmelserne i Artikel 68 ligeledes være aaben paa tilsvarende Vilkaar for  

 alle øvrige kontraherende Staters Luftfartøjer.
Tilsvarende Vilkaar skal  

 finde Anvendelse paa enhver kontraherende Stats Luftfartøjer for Benyttelsen  

 af samtlige Luftfartshjælpemidler, herunder Radio- og Vejrtjenesten, der  

 maatte være stillet til Raadighed til offentlig Benyttelse med Henblik paa at  

 sikre og fremme Luftfarten.
 De Afgifter, som en kontraherende Stat maatte paalægge eller tillade  

 paalagt Luftfartøjer, hjemmehørende i en anden kontraherende Stat, for  

 Benyttelsen af saadanne Lufthavne og Luftfartshjælpemidler, maa ikke  

 overstige:
Alle saadanne Afgifter skal offentliggøres og meddeles til Organisation  

 for international civil Luftfart, idet der forudsættes, at de for Benyttelse  

 af Lufthavne og andre Hjælpemidler paalagte Afgifter efter Henstilling fra en  

 interesseret kontraherende Stat gøres til Genstand for Undersøgelse af  

 Raadet, som skal afgive Udtalelse og gøre Henstillinger desangaaende til den  

 eller de paagældende Staters Overvejelse.
Ingen af de kontraherende Stater  

 maa paalægge noget i en kontraherende Stat hjemmehørende Luftfartøj eller  

 Personer eller Gods ombord deri Gebyrer, Afgifter eller andre Omkostninger  

 alene for Retten til Overflyvning over, Adgang til eller Afgang fra dens  

 Territorium.
Artikel 16 Visitering af Luftfarttøjer De kompetente Myndigheder i hver af de kontraherende Stater har Ret til,  

 uden dog derved at foraarsage unødig Forsinkelse, ved Ankomsten eller  

 Afgangen at visitere Luftfartøjer, hjemmehørende i andre kontraherende  

 Stater, og at efterse Certifikater og andre Dokumenter, som er foreskrevet i  

 Henhold til nærværende Konvention.
LUFTFARTØJERS NATIONALITET Artikel 17 Luftfartøjers Nationalitet Luftfartøjer har den Stats Nationalitet, i hvilken de er registreret.
Artikel 18 Dobbelt Registrering Et Luftfartøj kan ikke gyldigt registreres i mere end een Stat, men dets  

 Registrering kan ændres ved at overføres fra een Stat til en anden.
Artikel 19 Nationale Love om Registrering Registrering eller Overførsel af Registrering af Luftfartøjer skal i  

 enhver kontraherende Stat finde Sted i Overensstemmelse med dens Love og  

 Bestemmelser.
Artikel 20 Anbringelse af Kendingsmærker Ethvert Luftfartøj, der anvendes i international Luftfart, skal være  

 forsynet med de det tildelte Nationalitets- og Registreringsmærker.
Artikel 21 Meddelelse om Registreringer Hver af de kontraherende Stater forpligter sig til, saafremt det  

 forlanges, at give de øvrige kontraherende Stater eller Organisationen for  

 international civil Luftfart Oplysning angaaende Registreringen af og  

 Ejendomsretten til hvert enkelt i den paagældende Stat registreret  

 Luftfartøj.
Yderligere skal hver af de kontraherende Stater i  

 Overensstemmelse med de Bestemmelser, som Organisationen for international  

 civil Luftfart maatte foreskrive, afgive Indberetning til denne, indeholdende  

 de Oplysninger, der foreligger om Ejendomsretten til og Kontrollen over de  

 Luftfartøjer, som er registreret i den paagældende Stat, og som almindeligvis  

 anvendes i international Luftfart.
De af organisationen for international  

 civil Luftfart saaledes erholdte Oplysninger skal af denne paa Anmodning  

 stilles til Raadighed for de øvrige kontraherende Stater.
FORHOLDSREGLER TIL LETTELSE FOR LUFTFARTEN Artikel 22 Lettelser med Hensyn til Formaliteter Hver af de kontraherende Stater indgaar paa ved Udstedelse af særlige  

 Forskrifter eller paa anden Maade at træffe enhver mulig Forholdsregel til at  

 lette og fremme Luftfarten mellem de kontraherende Staters Territorier, og  

 for at forebygge unødige Forsinkelser af Luftfartøjer, deres Besætning,  

 Passagerer og Ladning, i Særdeleshed i Henseende til Haanhævelse af Lovene  

 angaaende Indvandring, karantæne, Told og Klarering.
Artikel 23 Told- og Indrejsebestemmelser Hver af de kontraherende Stater forpligter sig til i det Omfang, det  

 skønnes hensigtsmæssigt, at fastsætte sine Told- og Indrejseforskrifter  

 angaaende international Luftfart i Overensstemmelse med de Fremgangsmaader,  

 der efterhaanden maatte blive indført eller anbefalet i Medfør af nærværende  

 Konvention.
Ingen Bestemmelse i nærværende Konvention skal kunne fortolkes  

 som trædende hindrende i Vejen for Oprettelsen af toldfri Lufthavne.
Artikel 24 Toldafgifter Artikel 25 Nødstedte Luftfartøjer Hver af de kontraherende Stater forpligter sig til i den Udstrækning, den  

 finder det gørligt, at træffe Forholdsregler til Hjælp for Luftfartøjer, der  

 er i Nød paa dens Territorium, samt til, med Forbehold af en af dens egne  

 Myndigheder udøvet Kontrol, at tillade Luftfartøjets Ejere eller Myndigheder  

 i den Stat, i hvilken det er registreret, at træffe de efter Omstændighederne  

 nødvendige Hjælpeforanstaltninger.
De kontraherende Stater vil, ved  

 Eftersøgning af savnede Luftfartøjer, samarbejde i Overensstemmelse med  

 fælles Forholdsregler, som efterhaanden maatte blive anbefalet i Medfør af  

 nærværende Konvention.
Artikel 26 Undersøgelse af Ulykkestilfælde I Tilfælde af, at en Ulykke rammer et i en kontraherende Stat  

 hjemmehørende Luftfartøj paa en anden kontraherende Stats Territorium og  

 medfører Død eller alvorlig Skade eller tyder paa, at der har foreligget  

 alvorlige tekniske Mangler ved Luftfartøjet eller Luftfartshjælpemidlerne,  

 skal den Stat, i hvilken Ulykken har fundet Sted, iværksætte en Undersøgelse  

 af Omstændighederne ved Ulykken.
Denne Undersøgelse skal, saa vidt dens egen  

 Lovgivningshjemmel tillader det, foretages i Overensstemmelse med den af  

 Organisationen for international civil Luftfart anbefalede Fremgangsmaade.  

 Der skal gives den Stat, i hvilken Luftfartøjet er registreret, Lejlighed til  

 at udpege Observatører, der kan være til Stede ved Undersøgelsen, og den  

 Stat, der foretager Undersøgelsen, skal give den anden Stat Underretning om  

 Undersøgelsen og dens Resultater.
Artikel 27 Arrestfrihed for Patentkrav Artikel 28 Luftfartshjælpemidler og Standardsystemer Hver af de kontraherende Stater forpligter sig til, i det Omfang den anser  

 det for muligt:
BETINGELSER, SOM SKAL OPFYLDES AF  

 LUFTFARTØJER Artikel 29 Dokumenter, som skal medføres i Luftfartøjer Ethvert i en kontraherende Stat hjemmehørende Luftfartøj, der anvendes i  

 international Luftfart, skal medføre følgende Dokumenter, som skal være i  

 Overensstemmelse med de i nærværende Konvention foreskrevne Betingelser:
Artikel 30 Luftfartøjets Radioudstyr Artikel 31 Luftdygtighedsbeviser Ethvert Luftfartøj, der er indsat i international Luftfart, skal være  

 forsynet med et Luftdygtighedsbevis, udstedt eller godkendt af den Stat, i  

 hvilken det er registreret.
Artikel 32 Besætningens Certifikater Artikel 33 Godkendelse af Beviser og Certifikater Luftdygtighedsbeviser, Duelighedsbeviser og Certifikater, der er udstedte  

 eller godkendte af den Stat, i hvilken Luftfartøjet er registreret, skal  

 anerkendes som gyldige af de øvrige kontraherende Stater, forudsat de  

 Betingelser, paa hvilke saadanne Beviser eller Certifikater er udstedte eller  

 godkendte, svarer til eller ligger over de Minimumsnormer, der til enhver Tid  

 maatte fastsættes i Overensstemmelse med nærværende Konvention.
Artikel 34 Rejsejournal For ethvert i international Luftfart anvendt Luftfartøj skal der føres en  

 Rejsejournal, i hvilken Oplysninger om Luftfartøjet, dets Besætning og hver  

 Rejse skal indføres i den Form, som til enhver Tid fastsættes ifølge  

 nærværende Konvention.
Artikel 35 Restriktioner vedrørende Ladning Artikel 36 Fotografiapparater Hver af de kontraherende Stater kan forbyde eller regulere Benyttelsen af  

 Fotografiapparater i Luftfartøjer, der befinder sig over dens Territorium.
INTERNATIONALE NORMER OG ANBEFALEDE  

 FREMGANGSMAADER Artikel 37 Antagelse af internationale Normer og Reglementer Hver af de kontraherende Stater indgaar paa samarbejde med Henblik paa  

 Opnaaelse af størst mulig Ensartethed i Forskrifter, Normer, Reglementer og  

 Organisation i Forbindelse med Luftfartøjer, Personale, Luftruter og  

 Hjælpetjeneste i alle Forhold, hvor en saadan Ensartethed kan lette og  

 forbedre Luftfarten.
 I dette Øjemed skal Organisationen for internationale civil Luftfart  

 antage og, efterhaanden som det maatte blive paakrævet, ændre internationale  

 Normer og anbefalede Fremgangsmaader og Bestemmelser vedrørende:
Artikel 38 Afvigelser fra internationale Normer og Forholdsregler Enhver Stat, der ikke anser det for muligt i enhver Henseende at antage  

 nogen saadan international Norm eller Metode eller at bringe sine egne  

 Forskrifter eller Metoder i fuld Overensstemmelse med en international Norm  

 eller Forholdsregel, efter at denne er blevet ændret, eller som anser det for  

 nødvendigt at indføre Forskrifter eller Metoder, der i en bestemt Henseende  

 afviger fra de, der er fastsat ifølge international Normer, skal straks give  

 Organisationen for international civil Luftfart Underretning om Forskellene  

 mellem dens egen Praksis og den ifølge internationale Normer fastsatte.
I  

 Tilfælde af Ændringer i internationale Normer skal enhver Stat, der ikke  

 foretager de fornødne Ændringer i sine egne Forskrifter eller Metoder,  

 underrette Raadet herom inden 60 Dage efter Antagelsen af Ændringen i den  

 internationale Norm, eller meddele, hvilke Skridt den agter at foretage sig.  

 I ethvert saadant Tilfælde skal Raadet straks underrette de øvrige Stater om  

 den Forskel, der bestaar mellem eet eller flere Punkter i en international  

 Norm og den paagældende Stats egen hertil svarende Praksis.
Artikel 39 Paategning paa Beviser og Certifikater Artikel 40 Gyldigheden af paategnede Beviser og Certifikater Luftfartøjer eller Personel, der har saaledes paategnede Beviser eller  

 Certifikater, maa ikke deltage i international Flyvning, med mindre de har  

 Tilladelse fra den eller de Stater, hvis Territorium passeres.
Registreringen  

 eller Benyttelsen af saadanne Luftfartøjer eller med Certifikat forsynede  

 Luftfartøjsdele i en anden Stat end den, i hvilken Certifikatet oprindelig er  

 udstedt, afgøres af den Stat, i hvilken Luftfartøjet eller Delen er Indført.
Artikel 41 Anerkendelse af bestaaende Normer for Luftdygtighed Bestemmelserne i nærværende Kapitel skal ikke finde Anvendelse paa  

 Luftfartøjer og Luftfartøjsudstyr af Typer, hvis Mønster er blevet forelagt  

 den paagældende Stats kompetente Myndigheder til Godkendelse inden tre Aar  

 efter Datoen for Antagelsen af en international Luftdygtighedsnorm for  

 saadant Udstyr.
Artikel 42 Anerkendelse af bestaaende Normer for Personellets Duelighed Bestemmelserne i nærværende Kapitel skal ikke finde Anvendelse paa  

 Personel, hvis Certifikater oprindelig er udstedt inden eet Aar efter den  

 første Vedtagelse af en international Norm for dette personels Duelighed; men  

 de skal i alle Tilfælde finde Anvendelse paa Personel, hvis Certifikater  

 bevarer Gyldighed fem Aar efter Datoen for Vedtagelsen af en saadan Norm.
II.
DEL - ORGANISATIONEN FOR INTERNATIONAL CIVIL LUFTFART ORGANISATIONEN Artikel 43 Navn og Sammensætning I Henhold til denne Konvention oprettes en Organisation med Navnet  

 »organisationen for international civil Luftfart«.
Organisationen  

 bestaar af en Forsamling, et Raad og saadanne andre organer, som maatte være  

 nødvendige.
Artikel 44 Formaal Organisationens Formaal og Opgaver er at udvikle Principperne og Teknikken  

 for den internationale Luftfart og at fremme Planlægningen og Udviklingen af  

 international Lufttrafik for saaledes at:
Artikel 45 Fast Sæde Organisationens faste Sæde skal fastsættes i det afsluttende Møde i den  

 midlertidige Forsamling i den i Henhold til den foreløbige Overenskomst  

 angaaende international civil Luftfart, som undertegnedes i Chicago den 7.  

 December 1944, oprettede provisoriske Organisation for international civil  

 Luftfart.
Sædet kan efter Raadets Beslutning midlertidigt henlægges til at  

 andet Sted.
Artikel 46 Forsamlingens første Møde Saa snart Konventionen er traadt i Kraft, skal Forsamlingens første Møde  

 af det midlertidige Raad i den ovennævnte provisoriske Organisation indkaldes  

 til at sammentræde paa et af det midlertidige Raad fastsat Tidspunkt og Sted.
Artikel 47 Retslig Stilling Organisationen skal indenfor hver af de kontraherende Staters Territorium  

 have en saadan retslig Stilling, som maatte være paakrævet for Udøvelsen af  

 dens Funktioner.
 Hvor det er foreneligt med den paagældende Stats Forfatning og Love, skal  

 der tilstaas den fuld Ret som juridisk Person.
FORSAMLINGEN Artikel 48 Forsamlingens Møder og Stemmeafgivning Artikel 49 Forsamlingens Beføjelser og Pligter Forsamlingen Beføjelser og Pligter er:
RAADET Artikel 50 Raadets Sammensætning og Valg Artikel 51 Raadets Præsident Raadet vælger sin Præsident for en Periode af tre Aar.
Han ska genvælges.  

 Han har ingen Stemmeret.
Raadet vælger blandt sine Medlemmer en eller flere  

 Vicepræsidenter, som bevarer deres Stemmeret, naar de fungerer som  

 præsidenter.
Præsidenten behøver ikke at vælges blandt Repræsentanterne for  

 Raadets Medlemmer; men saafremt en Repræsentant vælges, skal hans Plads  

 betragtes som ledig og skal besættes af den Stat, han repræsenterede.  

 Præsidentens Pligter er:
Artikel 52 Afstemning i Raadet Raadets Beslutninger kræver Tilslutning fra et Flertal af dets Medlemmer.  

 Raadet kan i særlige Spørgsmål overdrage sin Myndighed til en Komite  

 bestaaende af Medlemmer i Raadet.
Beslutninger, der er truffet af en af  

 Raadets Komiteer, kan af hvilken som helst interesseret kontraherende Stat  

 indankes for Raadet.
Artikel 53 Deltagelse uden Stemmeret Enhver kontraherende Stat kan uden Stemmeret deltage i Raadets, dets  

 Komiteers og Kommissioners Drøftelser af ethvert Spørgsmaal, som særlig  

 berører dens Interesser.
Intet Medlem af Raadet maa afgive Stemme ved Raadets  

 behandling af en Tvist, hvori vedkommende Stat er Part.
Artikel 54 De Raadet paalagte Funktioner Raadet skal:
Artikel 55 De Raadets tilstaaende Funktioner Raadet kan:
LUFTFARTSKOMMISSIONEN Artikel 56 Indstilling om og Udnævnelse af Kommissionen Luftfartskommissionen består af 12 Medlemmer udpeget af Raadet blandt  

 Personer, indstillede af de kontraherende Stater.
De paagældende skal have  

 passende Kvalifikationer og Erfaring med Hensyn til Luftfartens Teori og  

 Praksis.
Raadet skal anmode samtlige kontraherende Stater om at fremkomme med  

 Indstillinger.
Luftfartskommissionens Præsident udpeges af Raadet.
Artikel 57 Kommisionens Pligter Luftfartskommissionen skal:
PERSONALE Artikel 58 Ansættelse af Personale Raadet bestemmer under Hensyntagen til de af Forsamlingen fastsatte  

 Forskrifter og Bestemmelser i nærværende Konvention Reglerne for Ansættelse  

 og Opsigelse, Uddannelse, Lønninger, Godtgørelser og Arbejdsvilkaar for  

 Generalsekretæren og Organisationens øvrige Personale; det kan ansætte eller  

 i sin Tjeneste benytte Statsborgere fra enhver af de kontraherende Stater.
Artikel 59 Personalets internationale Karakter Raadets Præsident, Generalsekretæren og det øvrige Personale maa ikke  

 indhente eller modtage Instruktioner med Hensyn til Udførelsen af deres  

 Pligter fra nogen Myndighed udenfor Organisationen.
Hver af de kontraherende  

 Stater forpligter sig til fuldt ud at respektere den internationale Karakter  

 af Personalets Pligter og til ikke at søge at øve Indflydelse paa nogen af  

 sine Statsborgere i Udførelsen af deres Pligter.
Artikel 60 Personalets Immunitet og Privilegier Hver af de kontraherende Stater forpligter sig til, i den Udstrækning det  

 er foreneligt med dens Forfatning, at tilstaa Præsidenten for Raadet,  

 Generalsekretæren og Organisationens øvrige Personale den Immunitet og de  

 Privilegier, som tilstaas det tilsvarende Personale i andre offentlige  

 internationale Organisationer.
Hvis der opnaas en almindelig Overenskomst  

 angaaende Immunitet og Privilegier for internationale civile Tjenestemænd,  

 skal den Immunitet og de Privilegier, der tilstaas Præsidenten,  

 Generalsekretæren og Organisationens øvrige Personale, være de i Medfør af  

 denne almindelige internationale Overenskomst tilstaaede Immuniteter og  

 Privilegier.
FINANSER Artikel 61 Budget og Fordeling af Udgifter Raadet skal forelægge Forsamlingen et aarligt Budget, aarligt Regnskab og  

 Overslag over alle Indtægter og Udgifter.
Forsamlingen skal vedtage Budgettet  

 med saadanne Ændringer, som den maatte anse for passende, og skal, med  

 Undtagelse af de i Kapitel XV nævnte Kapitaludlæg for Stater, der er  

 indforstaaet hermed, fordele Organisationens Udgifter paa de kontraherende  

 Stater paa det Grundlag, som den til enhver Tid fastsætter.
Artikel 62 Suspension af Stemmeret Forsamlingen kan suspendere Retten til at stemme i Forsamlingen og i  

 Raadet for enhver kontraherende Stat, der ikke indenfor en rimelig Frist  

 opfylder sine økonomiske Forpligtelser overfor Organisationen.
Artikel 63 Udgifter for Delegationer og andre Repræsentanter Hver af de kontraherende Stater afholder selv Udgifterne for sin  

 Delegation til Forsamlingen, samt Dagpenge, Rejse- og andre Udgifter for  

 enhver Person, den udvælger til at forrette Tjeneste i Raadet, og for sine  

 Delegerede eller Repræsentanter i enhver af Organisationens Underkomiteer  

 eller -kommissioner.
ANDRE INTERNATIONALE OVERENSKOMSTER Artikel 64 Overenskomster om Sikkerhed Organisationen kan med Hensyn til saadanne indenfor dens Kompetence  

 liggende Luftfartsspørgsmaal, der direkte berører Verdens-Sikkerheden, efter  

 en af Forsamlingen taget Beslutning indgaa passende Overenskomster med enhver  

 almindelig Organisation, der er indstiftet af Verdens Nationer til Fredens  

 Bevarelse.
Artikel 65 Overenskomster med andre internationale Organer Raadet kan paa Organisationens Vegne træffe Overenskomster med andre  

 internationale Organer angaaende Opretholdelse af fælles Tjenester og  

 angaaende fælles Aftaler vedrørende Personale, samt med Forsamlingens  

 Godkendelse træffe saadanne andre Aftaler, som maatte lette Organisationens  

 Arbejde.
Artikel 66 Funktioner i Forbindelse med andre Overenskomster III.
Del - INTERNATIONAL LUFTTRANSPORT OPLYSNINGER OG BERETNINGER Artikel 67 Indsendelse af Beretninger til Raadet Hver af de kontraherende Stater paatager sig at foranledige, at dens  

 internationale Luftfartselskaber, i Overensstemmelse med de af Raadet  

 fremsatte Krav, indsender Trafikindberetninger, Statistikker over  

 Omkostningerne og Regnskabsoversigter, bl. a. udvisende alle Indtægter og  

 Indtægtskilder, til Raadet.
LUFTHAVNE OG ANDRE LUFTFARTSHJÆLPEMIDLER Artikel 68 Angivelse af Flyveveje og Lufthavne Hver af de kontraherende Stater kan, med Forbehold af Bestemmelserne i  

 nærværende Konvention, udpege de Flyveveje, som den internationale Lufttrafik  

 skal følge indenfor dens Territorium, samt de Lufthavne, som det er tilladt  

 saadanne Ruter at benytte.
Artikel 69 Forbedring af Luftfartshjælpemedler Saafremt Raadet er af den Opfattelse, at Lufthavnene eller andre  

 Luftfartshjælpemidler, herunder Radio- og Vejrtjeneste, i en kontraherende  

 Stat ikke er tilstrækkelig fyldestgørende for en sikker, regelmæssig,  

 effektiv og økonomisk Drift af eksisterende eller paatænkte internationale  

 Luftruter, skal Raadet føre Drøftelser med den paagældende Stat og andre  

 interesserede Stater for at finde Midler til Afhjælpning af Tilstanden, i  

 hvilket Øjemed det kan fremkomme med Henstillinger.
Ingen kontraherende Stat  

 gør sig skyldig i Krænkelse af nærværende Konvention, hvis den undlader at  

 efterkomme disse Henstillinger.
Artikel 70 Finansiering af Luftfartshjælpemidler En kontraherende Stat kan i Forhold, der falder ind under Bestemmelserne i  

 Artikel 69, træffe Aftale med Raadet med Henblik paa Gennemførelsen af  

 saadanne Henstillinger.
Staten kan bestemme sig til at afholde samtlige  

 Omkostninger, som en saadan Aftale medfører.
Hvis Staten ikke bestemmer sig  

 hertil, kan Raadet paa Statens Anmodning indvillige i helt eller delvis at  

 afholde Omkostningerne.
Artikel 71 Raadets Anskaffelse og Vedligeholdelse af Hjælpemidler Hvis en kontraherende Stat anmoder derom, kan Raadet indvillige i at  

 anskaffe, bemande, vedligeholde og administrere enkelte eller samtlige  

 Lufthavne og andre Luftfartshjælpemidler, herunder Radio- og Vejrtjeneste,  

 der er nødvendige paa dens Territorium for en sikker, regelmæssig, effektiv  

 og økonomisk Drift af de øvrige kontraherende Staters internationale  

 Luftruter, samt fastsætte retfærdige og rimelige Afgifter for Benyttelsen af  

 de til Raadighed stillede Hjælpemidler.
Artikel 72 Erhvervelse eller Benyttelse af Landomraader Hvor Landomraader er nødvendige for Hjælpemidler, der paa en kontraherende  

 Stats Anmodning helt eller delvis finansieres af Raadet, skal denne Stat  

 enten selv stille disse til Raadighed med Bibeholdelse af Ejendomsretten til  

 dem, saafremt den ønsker det, eller give Raadet Adgang til Benyttelse af  

 Omraaderne paa retfærdige og rimelige Vilkaar og i Overensstemmelse med den  

 paagældende Stats Love.
Artikel 73 Udgifter og Andele i Kapitaludlæg Indenfor Rammerne af de Midler, der af Forsamlingen i Henhold til Kapitel  

 XII stilles til Disposition for Raadet, kan dette afholde løbende Udgifter af  

 Organisationens almindelige Midler til de i nærværende Kapitel nævnte  

 Formaal.
Den Hovedkapital, der kræves til de nærværende Kapitel omhandlede  

 Formaal, skal Raadet i forud fastsatte Andele, fordelt over et rimeligt  

 Tidsrum, paaligne hver af de kontraherende Stater, der indvilliger heri, og  

 hvis Luftfartsselskaber benytter Hjælpemidlerne.
Raadet kan ogsaa paaligne de  

 Stater, som er indforstaaet dermed, Andele af de fornødne Driftskapitaler.
Artikel 74 Teknisk Bistand og Anvendelse af Indtægter Naar Raadet paa en kontraherende Stats Anmodning stiller Midler til  

 Raadighed eller helt eller delvis anlægger Lufthavne eller andre  

 Hjælpemidler, kan Aftalen med den pågældende Stats Samtykke omfatte  

 Forholdsregler for teknisk Bistand ved Tilsynet med og Driften af Lufthavnede  

 og andre Hjælpemidler, samt for Betalingen af Driftsomkostningerne for  

 Lufthavnene og de andre Hjælpemidler samt af Renter og Afskrivning gennem  

 Indkomsterne hidrørende fra Driften af Lufthavnede og andre Hjælpemidler.
Artikel 75 Overtagelse af Hjælpemidler fra Raadet En kontraherende Stat kan til enhver Tid løse sig fra enhver Forpligtelse,  

 den har indgaaet i Medfør af Artikel 70, og i Overensstemmelse med  

 Bestemmelserne i Artikel 71 og 72 overtage Lufthavne og andre Hjælpemidler,  

 som Raadet har anlagt inden for dens Territorium ved til Raadet at betale et  

 efter Raadets Opfattelse under de foreliggende Omstændigheder rimeligt Beløb.  

 Hvis Staten anser det af Raadet fastsatte Beløb for urimeligt, kan den  

 indanke Raadets Afgørelse for Forsamlingen, og denne kan stadfæste eller  

 ændre Raadets Beslutning.
Artikel 76 Tilbagebetaling af Midler De Midler, der indgaar til Raadet gennem Tilbagebetaling i Henhold til  

 Artikel 74, skal i Tilfælde af Laan, der oprindeligt blev finansieret af  

 Stater i Henhold til Artikel 73, tilbagebetales til de Stater, der  

 oprindeligt indskød Kapital i Forhold til de dem af Raadet paalignede Andele.
FÆLLES DRIFTSORGANISATIONER OG POOLFLYVNING Artikel 77 Tilladte fælles Driftsorganisationer Ingen Bestemmelse i nærværende Konvention skal være til Hinder for, at to  

 eller flere Stater danner fælles Driftsorganisationer for Lufttrafik eller  

 internationale Driftsforetagender eller foretage Poolflyvning paa en hvilken  

 som helst Rute eller i et hvilket som helst Omraade, idet saadanne  

 Organisationer eller Foretagender og Poolflyvninger dog skal være underkastet  

 samtlige Bestemmelser i nærværende Konvention, herunder de, der angaar  

 Registrering af Overenskomster hos Raadet.
Raadet afgør, hvorledes  

 Bestemmelserne i nærværende Konvention angaaende Luftfartøjers Nationalitet  

 skal finde Anvendelse paa Luftfartøjer, der drives af internationale  

 Driftsforetagender.
Artikel 78 Raadets Virksomhed Raadet kan foreslaa vedkommende kontraherende Stater at samme  

 Fællesorganisationer til at drive Lufttrafik paa hvilken som helst Rute eller  

 i hvilket som helst Omraade.
Artikel 79 Deltagelse i Driftsorganisationer En Stat kan deltage i fælles Driftsorganisationer eller i Aftaler om  

 poolbeflyvning af Luftruter enten gennem sin Regering eller gennem et eller  

 flere af dens Regering udpegede Luftfartselskaber.
Selskaberne kan, efter den  

 paagældende Stats egen Bestemmelse, enten helt eller delvis tilhøre Staten  

 eller være privatejede.
IV.
DEL - SLUTNINGSBESTEMMELSER ANDRE LUFTFARTSOVERENSKOMSTER OG -AFTALER Artikel 80 Paris- og Havana-Konventionerne.
Hver af de kontraherende Stater forpligter sig til umiddelbart efter  

 nærværende Konventions Ikrafttræden at opsige den i Paris den 13. Oktober  

 1919 undertegnede Konvention angaaende Ordning af Luftfarten eller den i  

 Havana den 20. Februar 1928 undertegnede Konvention angaaende erhvervsmæssig  

 Luftfart, for saa vidt vedkommende Stat har tilsluttet sig nogen af disse.
I  

 Henseende til Forholdet mellem de kontraherende Stater træder nærværende  

 Konvention i Stedet for de nævnte Paris- og Havana-Konventioner.
Artikel 81 Registrering af bestaaende Overenskomster.
 Alle Luftfartsoverenskomster, som bestaar ved Ikrafttrædelsen af  

 nærværende konvention, og som er afsluttet mellem en kontraherende Stat og en  

 anden Stat eller mellem en kontraherende Stats Luftfartselskab og en anden  

 Stat eller en anden Stats Luftfartselskab, skal uopholdeligt registreres hos  

 Raadet.
Artikel 82 Ophævelse af de med Konventionen uforenelige Aftaler.
De kontraherende Stater anerkender, at nærværende Konvention ophæver alle  

 Forpligtelser og Aftaler mellem dem, som er uforenelige med dens  

 Bestemmelser, og binder sig til ikke at indgaa saadanne Forpligtelser eller  

 Aftaler.
En kontraherende Stat, som, inden den blev Medlem af Organisationen,  

 overfor en ikke-kontraherende Stat eller en Statsborger i en kontraherende  

 eller en ikke-kontraherende Stat har paataget sig en Forpligtelse, der er  

 uforenelig med Bestemmelserne i nærværende Konvention, skal straks tage  

 Skridt til a t frigøre sig fra Forpligtelserne.
Hvis et Luftfartselskab i en  

 kontraherende Stat har indgaaet saadanne Forpligtelser, skal den Stat, hvori  

 Luftfartselskabet er hjemmehørende, bestræbe sig for, at de uopholdeligt  

 bringes til ophør, og skal under alle Omstændigheder sørge for, at at de  

 bringes til Ophør, saa snart saadant Skridt retmæssigt kan tages efter  

 nærværende Konventions Ikrafttræden.
Artikel 83 Registrering af nye Aftaler Under Iagttagelse af Bestemmelserne i foranstaaende Artikel kan enhver  

 kontraherende Stat træffe Aftaler, som ikke er uforenelige med Bestemmelserne  

 i nærværende Konvention.
Enhver saadan Aftale skal uopholdeligt registreres  

 hos Raadet, som snarest muligt skal offentliggøre den.
TVISTER OG MISLIGHOLDELSER Artikel 84 Afgørelse af Tvister Saafremt en Uoverensstemmelse mellem to eller flere kontraherende Stater  

 angaaende Fortolkningen eller Anvendelsen af nærværende Konvention og dens  

 Tillæg ikke kan afgøres ved Forhandling, skal den efter Anmodning fra en  

 hvilken som helst af Uoverensstemmelsen berørt Stat afgøres af Raadet.
Intet  

 Medlem af Raadet maa afgive Stemme i Raadets Drøftelse af en Tvist, i hvilken  

 det selv er Part.
Enhver kontraherende Stat kan, under Iagttagelse af Artikel  

 85, indanke Raadets Afgørelse for en ad-hoc-Voldgiftsdomstol, der er godkendt  

 af de andre Parter i Tvisten, eller for den Faste Domstol for mellemfolkeligt  

 Retspleje.
En saadan Appel skal anmeldes til Raadet inden 60 Dage efter  

 Modtagelsen af Raadets Afgørelse.
Artikel 85 Fremgangsmaaden ved Voldgift Saafremt en kontraherende Stat, der er Part i en Tvist, i hvilken Raadets  

 Kendelse er Genstand for Appel, ikke har anerkendt Statutterne for den Faste  

 Domstol for mellemfolkeligt Retspleje, og de kontraherende Stater, der er  

 Parter i Tvisten, ikke kan blive enige om Valget af Voldgiftsdomstol, skal  

 hver af de kontraherende Stater, der er Parter i Tvisten, udpege een  

 Voldgiftsmand og disse igen udpege en Opmand.
Hvis en af de kontraherende  

 Stater, der er Part i Tvisten, ikke udpeger en Voldgiftsmand inden Forløbet  

 af 3 Maaneder fra Datoen for Appellen, skal der af Præsidenten for Raadet  

 vælges en Voldgiftsmand paa denne Stats Vegne fra en af Raadet ført Liste  

 over kvalificerede og til Raadighed staaende Personer.
Hvis Voldgiftsmændene  

 ikke inden Forløbet af 30 Dage kan blive enige om Valget af en Opmand, skal  

 Raadets præsident udpege en Opmand fra den førnævnte Liste.
Voldgiftsmændene  

 og Opmanden danner derefter i Forening en Voldgiftsdomstol.
Enhver  

 Voldgiftsdomstol, der nedsættes i Medfør af nærværende eller foranstaaende  

 Artikel, skal fastsætte sin egen Fremgangsmaade for Behandlingen af Sagen og  

 vedtage sine Kendelser ved Stemmeflerhed.
Raadet kan dog afgøre Spørgsmaal  

 vedrørende Sagsbehandlingen i Tilfælde af en efter Raadets Mening urimelig  

 Forsinkelse.
Artikel 86 Appel Med mindre Raadet bestemmer andet, skal en af Raadet truffet Afgørelse om,  

 hvorvidt et internationalt Luftfartselskab driver sin Virksomhed i  

 Overensstemmelse med Bestemmelserne i nærværende Konvention, forblive gyldig,  

 saa længe den ikke er omstødt ved Appel.
I alle andre Anliggender skal  

 Raadets Afgørelser, dersom de appellers, stilles i Bero, indtil Appellen er  

 afgjort.
De af den Faste Domstol for mellemfolkelig Retspleje og af en  

 Voldgiftsdomstol trufne Afgørelser skal være endelige og bindende.
Artikel 87 Straf for et Luftfartsselskabs Uefterrettighed Hver af de kontraherende Stater forpligter sig til ikke at tillade et  

 Luftfartselskab i en kontraherende Stat at drive Luftfart gennem Luftrummet  

 over dens Territorium, saafremt Raadet har fastsallet, et det paagældende  

 Luftfartselskab ikke retter sig efter en i Overensstemmelse med foranstaaende  

 Artikel truffet endelig Afgørelse.
Artikel 88 Straf for en Stats Uefterrettighed Forsamlingen skal suspendere enhver kontraherende Stats Stemmeret i  

 Forsamlingen og i Raadet, naar vedkommende Stat anses for at have misligholdt  

 Bestemmelserne i dette Kapitel.
KRIG Artikel 89 Krig og Undtagelsestilstand I Tilfælde af Krig skal Bestemmelserne i nærværende Konvention ikke gøre  

 Indgreb i de heraf berørte kontraherende Staters Handelsfrihed, det være sig  

 som krigsførende eller som neutrale.
Samme Regel finder Anvendelse i Tilfælde  

 af, at en kontraherende Stat erklærer Undtagelsestilstand og anmelder dette  

 for Raadet.
TILLÆG Artikel 90 Godkendelse af og Ændringer i Tillæggene RATIFIKATIONER, TILTRÆDELSER ÆNDRINGER OG  

 OPSIGELSER Artikel 91 Ratifikation af Konventionen Artikel 92 Tiltrædelse af Konventionen Artikel 93 Adgang for andre Stater Andre end de i Artiklerne 91 og 92 (a) nævnte Stater kan, under Forbehold  

 af Godkendelse fra en af Verdens Nationer til Fredens Bevarelse oprettet  

 almindelig international Organisation, faa Adgang til at deltage i nærværende  

 Konvention, saafremt fire Femtedele af Forsamlingen stemmer derfor, og paa  

 saadanne Betingelser, som Forsamlingen maatte fastsætte.
I hvert enkelt  

 Tilfælde kræves Samtykke fra enhver Stat, der i den nuværende Krig er blevet  

 invaderet eller angrebet af den Stat, der søger om Adgang.
Artikel 94 Ændringer i Konventionen Artikel 95 Opsigelse af Konventionen DEFINITIONER Artikel 96 I Henseende til nærværende Konvention betyder Udtrykkene:
---------- UNDERTEGNELSE AF KONVENTIONEN TIL BEKRÆFTELSE HERAF har undertegnede Befuldmægtigede, som er behørigt  

 bemyndigede, undertegnet nærværende Konvention paa deres respektive  

 Regeringens Vegne paa de Datoer, der er anført ud for deres Underskrifter. (*  

 1) UDFÆRDIGET i Chicago den 7. December 1944 paa Engelske, franske og spanske  

 Sprog, som hver har lige Gyldighed, affattet Tekst skal staa aaben for  

 Undertegnelse i Washington, D.
C.
Begge Tekster skal deponeres i Arkivet hos  

 Amerikas Forenede Staters Regering, og bekræftede Afskrifter skal af denne  

 Regering tilsendes samtlige de Staters Regeringer, som maatte undertegne  

 eller tiltræde nærværende Konvention.
FOR PANAMA Republikken Panama's Delegation undertegner nærværende Konvention ad  

 referendum og med følgende Forbehold:
 1. I Betragtning af sin strategiske Beliggenhed og sit  

 Ansvar for Beskyttelsen af Samfærdselsmidlerne paa dens Territorium, som er  

 af den største Vigtighed for Verdenshaldelen og af vital Betydning for den  

 vestlige Halvkugle Forsvar, forbeholder Republikken Panama sig Ret til. med  

 Hensyn til enhver Beflyvning af luftrummet over dens Territorium, at tage  

 alle Forholdsregler, som efter dens Mening maatte være passende, til sin egen  

 Sikkerhed eller til Beskyttelse af de nævnte Samfærdselsmidler.
 2. Republikken Panama forstaar, at de tekniske Tillæg,  

 hvortil der henvises i Konventionen, kun er Henstillinger og ikke bindende  

 Forpligtelser.
---------- Konventionen er ratificeret eller tiltraadt af nedennævnte Lande.
Den  

 vedføjede Dato angiver Datoen for Deponeringen af Ratifikationsinstrumentet,  

 respektive Tiltrædelseserklæringer:
 Konventionen er, efter at det for dens Ikrafttræden fornødne Antal Stater,  

 hvoriblandt Danmark, den 5. Marts 1947 have deponeret deres  

 Ratifikationsinstrumenter eller Tiltrædelseserklæringer, I Medfør af Artikel  

 91 b traadt i Kraft den 4. April 1947. For de Landes Vedkommende, der efter  

 den 5. Marts 1947 har ratificeret eller tiltraadt Konventionen, er denne  

 traadt i Kraft den 30. Dag efter Deponeringen af Ratifikationsinstrumentet  

 eller Tiltrædelseserklæringen.
 Hvilket herved bringes til almindelig Kundskab.
 Udenrigsministeriet, den 30. Marts 1948.
 Gustav Rasmussen.
 (* 1) Hvor ingen Dato er anført, har Undertegnelsen fundet Sted den 7.  

 December 1944.
