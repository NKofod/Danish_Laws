 I medfør af § 41, stk. 6, § 78, stk. 7 og § 94 i lov om  

 arbejdsløshedsforsikring m.v., jf. lovbekendtgørelse nr. 16 af 11. januar  

 1994 fastsættes efter forhandling med Landsarbejdsrådet:
 § 1.  Et medlem, som overflyttes fra en  

 arbejdsløshedskasse til en anden, bevarer sine erhvervede medlemsrettigheder.
 § 2.  Et medlem af en arbejdsløshedskasse for  

 lønmodtagere, der tager lønarbejde uden for kassens faglige område, skal lade  

 sig overflytte til en kasse, hvis faglige område omfatter det pågældende  

 arbejde, hvis arbejdet varer mindst 5 uger, og den gennemsnitlige arbejdstid  

 er på mindst 10 timer ugentlig, jf. dog stk. 3.
 Stk. 2.  Overflytning kan ikke finde sted på grundlag af  

 arbejde i mindre omfang end angivet i stk. 1.
 Stk. 3.  Overflytning efter stk. 1, kan ikke finde sted,  

 hvis medlemmet fortsat har arbejde af større omfang inden for den hidtidige  

 kasses faglige område end inden for den anden kasses faglige område.
 Stk. 4.  Overflytning kan ikke finde sted fra det  

 tidspunkt, hvor der er afgivet varsel om strejke eller lockout for det  

 arbejde, der danner grundlag for overflytningen, jf. stk. 1.
 § 3.  Et medlem af en arbejdsløshedskasse for  

 selvstændige erhvervsdrivende, der tager lønarbejde, skal lade sig overflytte  

 til en kasse for lønmodtagere, hvis faglige område omfatter det pågældende  

 arbejde, hvis arbejdet varer mindst 5 uger, og den gennemsnitlige arbejdstid  

 er på mindst 10 timer ugentlig, jf. dog stk. 3.
 Stk. 2.  Overflytning kan ikke finde sted på grundlag af  

 arbejde i mindre omfang end angivet i stk. 1.
 Stk. 3.  Overflytning efter stk. 1, skal ikke finde  

 sted, hvis medlemmet fortsat udøver selvstændig virksomhed i væsentligt  

 omfang.
 § 4 .  Et medlem af en arbejdsløshedskasse for  

 lønmodtagere, der udøver selvstændig virksomhed her i landet mere end  

 midlertidigt og i væsentligt omfang, skal lade sig overflytte til en  

 arbejdsløshedskasse for selvstændige erhvervsdrivende.
 Stk. 2.  Overflytning kan ikke finde sted på grundlag af  

 selvstændig virksomhed i mindre omfang end angivet i stk. 1.
Stk. 3.  Overflytning efter stk. 1, skal ikke finde  

 sted, hvis Stk. 4.  Et medlem kan overflyttes efter stk. 1 på  

 grundlag af selvstændig virksomhed på Færøerne eller i Grønland, hvis  

 medlemmet senest er optaget i lønmodtagerkassen på baggrund af arbejde her i  

 landet.
§ 5.  Et medlem, der opfylder betingelserne for ret  

 til medlemskab af mere end en arbejdsløshedskasse, har ret til overflytning  

 mellem disse.
Det er dog en betingelse, at medlemmet er i et arbejdsforhold,  

 der varer mindst 5 uger, og at den gennemsnitlige arbejdstid er på mindst 10  

 timer ugentlig.
 § 6.  Et medlem, der efter reglerne herom har bevaret  

 medlemskab af en dansk arbejdsløshedskasse under arbejde i udlandet, på  

 Færøerne eller i Grønland, kan overflyttes til en anden dansk  

 arbejdsløshedskasse, hvis pågældende kunne optages i en dansk  

 arbejdsløshedskasse på baggrund af arbejdet i udlandet, på Færøerne eller i  

 Grønland.
§ 7.  Overflytning kan ikke finde sted, når medlemmet Stk. 2.  Et ledigt medlem, der har afsluttet en  

 erhvervsmæssig uddannelse, som giver ret til optagelse i en anden  

 arbejdsløshedskasse, kan overflyttes til denne kasse som nyuddannet.
Det er  

 en betingelse, at skriftlig anmodning om overflytning er indgivet til kassen  

 inden 2 uger efter uddannelsens afslutning.
Det påhviler den nye kasse at  

 påse, at uddannelsen giver ret til optagelse i kassen.
 Stk. 3.  Et medlem, der bliver ledig inden 3 år efter  

 overflytning fra en kasse for lønmodtagere i medfør af § 2 eller § 4, kan  

 flytte tilbage til denne kasse, hvis medlemmet er optaget i kassen på  

 grundlag af en erhvervsmæssig uddannelse til kassens faglige område eller på  

 grundlag af en erhvervsgrunduddannelse i henhold til lov om  

 erhvervsgrunduddannelse, jf. lov om arbejdsløshedsforsikring m.v., § 41, stk.  

 1, nr. 3), litra b).
 Stk. 4.  Et medlem, der bliver ledig inden 1 år efter  

 overflytning fra en kasse for lønmodtagere i medfør af § 2 eller § 4, kan  

 flytte tilbage til denne kasse, hvis medlemmet har haft arbejde inden for  

 kassens faglige område i en tid, som sammenlagt svarer til arbejde i fagets  

 fulde, sædvanlige arbejdstid i mindst 52 uger for fuldtidsforsikrede, 34 uger  

 for deltidsforsikrede, inden for de sidste 2 år før overflytningen.
 Stk. 5.  Skriftlig anmodning om tilbageflytning i  

 henhold til stk. 3, eller stk. 4, skal indgives til kassen inden 4 uger  

 efter, at medlemmet blev ledigt.
 Stk. 6.  Et medlem, hvis ledighed skyldes, at pågældende  

 er omfattet af strejke eller lockout (konflikt), kan ikke flyttes tilbage i  

 medfør af stk. 3 eller stk. 4.
 § 8.  Et ledigt medlem, der er overflyttet fra en  

 kasse for lønmodtagere som følge af jobtræning i henhold til kapitel 5 og 9 i  

 lov om en aktiv arbejdsmarkedspolitik, skal flyttes tilbage til sin tidligere  

 arbejdsløshedskasse, hvis pågældende anmoder skriftligt herom inden 3 måneder  

 efter arbejdsperiodens ophør.
 § 9.  Et ledigt medlem, der modtager etableringsydelse  

 i medfør af kapitel 8 i lov om en aktiv arbejdsmarkedspolitik, skal være  

 overflyttet til en arbejdsløshedskasse for selvstændige erhvervsdrivende.
 Stk. 2.  Overflytning til en anden kasse for  

 selvstændige erhvervsdrivende kan ikke finde sted i ydelsesperioden.
 Stk. 3.  Et ledigt medlem skal flyttes tilbage til sin  

 tidligere arbejdsløshedskasse, hvis pågældende anmoder herom inden 3 måneder  

 efter ydelsesperiodens ophør.
 § 10.  Ved enhver overflytning skal medlemmet udfylde  

 og underskrive en overflytningsblanket, der er udarbejdet eller godkendt af  

 Direktoratet for Arbejdsløshedsforsikringen.
 Stk. 2.  Overflytning kan først ske fra det tidspunkt,  

 hvor medlemmets hidtidige kasse har modtaget overflytningsblanketten, jf.  

 stk. 1. Ved overflytning på grundlag af arbejde kan overflytning dog tidligst  

 ske fra tidspunktet for arbejdets begyndelse.
Stk. 3.  Medlemmet skal betale kontingent til sin  

 hidtidige kasse til fraflytningstidspunktet.
Indbetalt kontingent, der dækker  

 perioden efter overflytningen, skal betales tilbage til medlemmet.
 § 11.  Et medlem, der skal overflyttes, eller som  

 anmoder om overflytning, har pligt til at medvirke til overflytningen,  

 herunder pligt til at give nødvendige oplysninger om arbejdsfunktioner mv.,  

 jf. § 13, stk. 1.
 Stk. 2.  Hvis et medlem, som skal overflyttes efter §§  

 2-4, ikke vil medvirke til overflytningen, træffer kassen afgørelse om, at  

 medlemmet skal udtræde af kassen.
 Stk. 3.  Hvis medlemmet klager over kassens afgørelse,  

 bevares medlemskabet, så længe klagen behandles administrativt.
 § 12.  Arbejdsløshedskasserne har pligt til at  

 medvirke ved overflytninger og skal påse, at overflytningsbetingelserne er  

 opfyldt.
 Stk. 2.  Den hidtidige arbejdsløshedskasse skal snarest  

 og senest 4 uger efter modtagelsen af overflytningsblanketten udfylde og  

 videresende blanketten til den nye arbejdsløshedskasse, jf. dog § 13.
 Stk. 3.  Den hidtidige arbejdsløshedskasse er forpligtet  

 til efter anmodning at give yderligere oplysninger om medlemmet til den nye  

 kasse.
 § 13.  Arbejdsløshedskasserne har ret til at indhente  

 oplysninger om medlemmets arbejdsfunktioner mv., hvis oplysningerne er af  

 betydning for vurdering af medlemmets kassetilhørsforhold.
 Stk. 2.  Hvis der er tvivl om et medlems  

 kassetilhørsforhold eller uenighed mellem 2 eller flere kasser herom, bevares  

 medlemskabet i den hidtidige kasse, indtil tvivlen er afklaret, eller  

 uenigheden er bilagt.
 Stk. 3.  Hvis Direktøren for Arbejdsløshedsforsikringen  

 skønner, at mulighederne for at opnå enighed mellem kasserne er udtømt, kan  

 direktøren træffe afgørelse om medlemmets ret til overflytning.
 § 14.  Reglerne i §§ 8 og 9 finder tilsvarende  

 anvendelse på ledige medlemmer, der er blevet overflyttet på grund af arbejde  

 eller udbetaling af iværksætterydelse efter lov om arbejdstilbud til ledige.
 § 15.  Der udarbejdes en vejledning til  

 bekendtgørelsen.
 § 16.  Bekendtgørelsen træder i kraft den 15.
 marts 1994.
 Stk. 2.  Samtidig ophæves direktoratets bekendtgørelse  

 nr. 786 af 4. december 1991 om overflytning mellem anerkendte  

 arbejdsløshedskasser med tilhørende vejledning.
