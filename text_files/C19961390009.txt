Regler for opdræt af strudsefugle fremgår af bekendtgørelse nr. 821 af 12.  

 september 1996 om opdræt af strudsefugle.
Nedenståene retningslinjer skal ses  

 dels som et supplement til bekendtgørelsen, dels som en uddybning af dele af  

 bekendtgørelsesteksten.
I.
Håndtering, tilsyn m.v.
 1. Strudsefugle skal håndteres af et tilstrækkeligt  

 antal personer, og håndteringen skal ske med omhu og under hensyntagen til  

 fuglenes potentielle farlighed.
 2. Strudsefugle må ikke bruges i væddeløb eller på  

 anden måde anvendes som ridedyr.
3. Strudsefugle bør tilses mindst 2 gange dagligt af  

 den ansvarlige for strudsefugleholdet.
Hvis strudsefugle er syge eller kommet  

 til skade, skal de omgående plejes og om fornødent isoleres i egnede  

 indhusningsfaciliteter med tør og bekvem strøelse; en dyrlæge skal  

 konsulteres hurtigst muligt, hvis den enkelte fugl ikke viser tegn på  

 bedring.
 4. Strudsefugle må ikke udsættes for konstant kraftig  

 støj eller pludselige, høje lyde.
5. Hvis strudsefugle udviser abnorm adfærd som f.eks.  

 tvangsbevægelser eller fjerpilning, skal der træffes foranstaltninger til at  

 imødegå eller stoppee denne adfærd.
Hvis det konstateres, at en fugl i  

 indhusningsfaciliteten konstant kigger op mod loftet  

 (»stjernekigger«), skal adfærden søges afhjulpet ved snarest muligt  

 at lade fuglen få adgang til det fri.
Fjerpilning skal søges afhjulpet bedst  

 muligt, f.eks. ved at farvlægge områder uden fjer, så de ikke fremtræder så  

 tydeligt.
6. Strudsefugle over 6 måneder, der holdes i grupper,  

 anses for at være af væsentlig forskelling størrelse, når det (de) mindre dyr  

 er 50% minddre end det (de) større dyr.
Strudsefugle, der er yngre end otte  

 uger, bør ikke blandes med ældre fugle, dog med undtagelse af en ældre fugl,  

 der fungerer som forældrefugl.
 Ved transport i grupper anses fuglene for at være af væsentlig forskellig  

 størrelse, når forskellen er mere end 30 %.
II.
Indhusningsfaciliteter og indhegninger.
 1. Bekendtgørelsens krav til gruppestørrelser, samt  

 til arealer af indhusningsfaciliteter, læskure og indhegninger fremgår af  

 følgende oversigtsskemaer for henholdsvis strudse, emuer og nanduer.
 Oversigt over krav til areal og gruppestørrelse for strudse, jf.  

 bekendtgørelse om opdræt af strudsefugle.
1 Der skal være et overdækket udendørsaral svarende til 1,5 (m2) pr fugl 2 Een af sidelængderne skal være på mindst 10 meter 3 Een af sidelængderne skal være på mindst 20 meter 4 Der skal være et overdækket udendørsareal svarende til 2 (m2) pr. fugl 5 Een af sidelængderne skal være på mindst 50 meter 6 Den korteste side må ikke være under 10 meter 7 Een af sidelængderne skal være på mindst 100 meter Oversigt over krav til areal og gruppestørrelse for emuer, jf.  

 bekendtgørelse om opdræt af strudsefugle.
8 Een af sidelængderne skal være på mindst 5 meter 9 Een af sidelængderne skal være på mindst 12 meter 10 Een af sidelængderne skal være på mindst 30 meter 11 Een af sidelængderne skal være på mindst 50 meter 12 Den korteste side må ikke være under 6 meter Oversigt over krav til areal og gruppestørrelse for nanduer, jf.  

 bekendtgørelse om opdræt af strudsefugle.
13 Een af sidelængder skal være mindst 4 meter 14 Een af sidelængderne skal være på mindst 8 meter 15 Een af sidelængderne skal være på mindst 25 meter 16 Een af sidelængderne skal være på mindst 40 meter 17 Den korteste side må ikke være under 5 meter 2. Loftshøjden i inhusningsfaciliteter til  

 strudsefugle skal afpasses efter fuglenes størrelse.
For voksne strudsefugle  

 bør følgende retningslinjer iagttages:
3. Indhusningsfaciliteter til strudsefugle skal holdes  

 forsvarligt rene, og indhegninger skal dagligt gennemgås for defekter.  

 Gødning, foderrester og lignende skal fjernes regelmæssigt.
Både  

 indhusningsfaciliteter og indhegninger skal holdes fri for fremmedlegemer,  

 der kunne skade dyrene, hvis de spiste dem.
 4. I drivhuslignende udhusningsfaciliteter eller  

 overdækkede udendørsarealer, hvor der er risiko for meget høje temperaturer i  

 solrige perioder, skal temperaturen i indhusningsfaciliteten eller det  

 overdækkede areal være under regelmæssig overvågning, såfremt strudsefuglene  

 ikke har fri adgang til udendørsaraler, der ikke er overdækkede.
 5. Indhusningsfaciliteter, eller dele af disse, skal  

 om nødvendigt kunne opvarmes, og i tilfælde af våd fjerdragt skal  

 temperaturen være tilstrækkelig til, at tørring af fjerdragten kan finde sted  

 inden for få timer.
 6. Hegn til strudsefugle under seks måneder bør have  

 mindst følgende højde:
7. Fælleshegn mellem grupper af voksne avlsdyr skal  

 kunne modvirke direkte kontakt og kamp mellem forskellige avlsgrupper.
Dette  

 kan f.eks. opnås ved, at hegnet udføres som som dobbelthegn, skyggehegn eller  

 lignende.
8. I henhold til bekendtgørelse nr. 821 af 12.  

 september 1996 skal hegn, der støder op til offentlig vej, udføres som  

 dobbelthegn.
Ved offentlig vej forstås i bekendtgørelsen veje, gader og  

 pladser, der er åbne for almindelig færdsel, herunder private veje, der  

 tjener som færdselsareal for andre end de personer, der er tilknyttet den  

 ejendom, hvorpå vejen er beliggende.
Yderhegnets højde og øvrige udformning  

 skal klart markere, at uvedkommende ikke må passere det yderste hegn.
9. Anlæggets yderhegn, og hegn mellem grupper af  

 kønsmodne fugle, skal monteres på indersiden af hegnspælene.
Hegnet kan dog  

 monteres på ydersiden af hjørnestolperne III.
Fodring.
1. Strudsefugle skal tilbydes en velafbalanceret kost.  

 De skal tillige tilbydes grus eller småsten i en mængde, der er tilstrækkelig  

 til at opretholde en normal fordøjelse, og med bestanddele af en passende  

 størrelse.
Grus og småsten må ikke blandes i foderet, men skal spredes ud  

 over det tilgængelige areal.
Foderet skal suppleres med mineraltilskud i  

 nødvendigt omfang.
Pludselige foderskift skal undgås, for ikke at  

 kompromittere fuglenes fordøjelse.
2. Voksne strudsefugle skal have adgang til  

 græsningsarealer med kort, bladrigt græs, lucerne eller lignende.
I perioder,  

 hvor mulighed for græsning ikke er til stede, skal de tilbydes en  

 tilstrækkelig mængde grovfoder, med bestanddele af en passende størrelse, jf.  

 skema nedenfor.
 Anbefalet størrelse af enkeltbestanddele i grovfoder.
IV.
Yderligere retningslinjer for kyllingeopdræt.
1. Kyllinger af strudsefugle bør tilses regelmæssigt  

 over hele dagen (12 timer), i de resterende 12 af døgnets timer bør  

 kyllingerne have mulighed for uforstyrret hvile.
Såfremt de holdes i grupper  

 uden en voksen fugl, skal den, der passer dem, ved tilsynet opmuntre dem til  

 at bevæge sig og æde.
Det skal altid sikres, at kyllingerne går indendørs i  

 dårligt vejr.
Kyllinger over 3- dages alderen skal under normale vejrforhold  

 opmuntres til udendørs motion mindst 4 gange dagligt, men må ikke have adgang  

 til vandbade før de er store nok til at kunne anvende dem uden at drukne.
 2. Indhusningsfaciliteter til kyllinger skal rengøres  

 dagligt, og gødning, foderrester og lignende skal også fjernes dagligt i  

 udendørs indhegninger til kyllinger.
3. Strøelse introduceres med omhu og først efter, at  

 kyllingerne har lært at æde og kan skelne foder og strøelse.
Der skal  

 endvidere tages forholdsregler for at hindre, at kyllingerne af kedsomhed  

 æder strøelse af en art eller i en mængde, der indebærer risiko for  

 fordøjelsesforstyrrelser, især forstoppelse.
4. Indtil kyllingerne er ca. 3 måneder gamle, skal der  

 specielt drages omsorg for, at de æder mindst 4 gange dagligt.
Kyllingerne  

 skal tilbydes kraftfoder og grovfoder, men fiberrigt grovfoder må ikke gives  

 til kyllinger under 4 måneders alderen.
Gamle foderrester skal altid fjernes,  

 før der tildeles nyt foder.
Fra 5- dages alderen skal kyllingerne tilbydes  

 grus eller småsten i små mængder, der gradvis øges med alderen.  

 Mineraltilskud og andre former for tilskudsfoder skal gives i nødvendigt  

 omfang.
5. For kyllinger under 3 måneder gælder som  

 hovedregel, at de, ligesom strudsefugle over 3 måneder, altid skal have  

 adgang til frisk drikkevang.
I tilfælde, hvor kyllingerne indtager så store  

 mængder vand, at det kompromitterer deres fodøjelse, kan vandtildelingen dog  

 rationeres, men den ansvarlige for kyllingeopdrættet skal i så fald nøje  

 påse, at kyllingerne i døgnets løb tildeles tilstrækkelige mængder vand med  

 passende intervaller.
 Til kyllinger under 3 måneder skal drikkevandet være tempereret (150 -  

 180). Til kyllinger fra 3 til 6 måneder bør drikkevandet være tempereret.
V.
Indfangning og flytning af strudsefugle.
1. Strudsefugle skal indfanges og flytts med  

 varsomhed, og dyrene må ikke tildelse slag, spark eller lignende.
Indfangning  

 kan med fordel finde sted tidligt om morgenen, hvor fuglene endnu er i ro.  

 Indfangning kan med fordel foregå i dæmpet belysning.
Til strudse og nanduer,  

 men ikke til emuer, kan der i forbindelse med indfangning og håndtering  

 anvendes en hætte til beroligelse af fuglene.
Hætten skal dog fjernes under  

 eventuel transport, jf. afsnit VI om transport.
2. En strudsefugl må ikke gribes eller holdes fast i  

 benene, i fjerene eller i en enkelt vinge.
Når strudsefugle håndteres ved  

 greb nær halsbasis, er det vigtigt at sikre sig, at man på ingen måde hæmmer  

 vejrtrækningen ved klemning af luftrøret.
3. Mindre kyllinger løftes ved at placere en hånd  

 under bugen således at benene hænger frit ned.
Større fugle fikseres med et  

 greb om brystet eller ved halsbasis, idet man står over skrævs, men benene  

 placeret bag fuglens vinger.
4. Ved fiksering af voksne strudsefugle med  

 fårehyrdekrog, skal krogen placeres lige under fuglens hovede, hvorefter  

 hovedet kan føres ned til niveau med ryglinjen, og ikke under halsbasis,  

 således at fuglen hindres i at sparke fremad.
Fuglen kan eventuelt dirigeres  

 op i en fangfold eller lignende ved at styre den ved halen eller begge  

 vinger, idet man nærmer sig bagfra.
 5. I anlæg til opdræt af strudsefugle, skal der  

 forefindes fangboks eller lignende indretning til fiksering og håndtering af  

 strudsefugle.
 Fangbokse kan f.eks. udfærdiges på følgende måde (de anførte mål gælder  

 strudse, og skal justeres, hvis boksen skal anvendes til emuer eller  

 nanduer):
Fangboksen kan konstrueres af træ eller metal.
Uanset materialets art,  

 skal alle overflader vær glatte og boksen skal i øvrigt konstrueres således,  

 at den ikke kan skade dyrene.
Typisk kan anvendes en fangboks, der er V-formet (set ovenfra), med en  

 forreste åbning på ca. 45 cm, en bagerste åbning på ca. 80 cm, sidelængder på  

 ca. 180 cm, samt sidehøjder på ca. 120 cm.
Det er vigtigt, at der er luft  

 foran den forreste åbning, således at den fikserede fugl ikke skades ved  

 fremadrettede spark mod et fast materiale.
Siderne bør slutte helt tæt til underlaget, så det undgås, at fuglen får  

 benene i klemme mellem sidevæg og underlag.
Det kan være en fordel, hvis  

 siderne kan hængsles af, idet fuglen så kan inspiceres fra siden.
En ca. 10 cm bred rem bag fuglenes ben og et lodret stillet flat bræt  

 foran fuglen hindrer bevægelser bagud eller fremad.
For at hindre flugt ud  

 over sidevæggene, kan der anbringes 2 bøjler inden for og parallelt med  

 sidevæggene, i en højde af ca. 135 cm.
Fastgørelsen af bøjlerne bagtil bør  

 være justerbar i højden, da den optimale højde afhænger af fuglens størrelse.  

 Bøjlerne kan f.eks. fremstilles af galvaniserede jernrør.
 Fangboksens underlag bør være cement eller lignende hårdt materiale, der  

 ikke ødelægges ved det fikserede dyrs skraben.
 Når fuglen er fikseret i fangboksen, skal den kunne støtte på begge sine  

 ben; hvis fuglen ikke kan føle underlaget, vil den blive mere utryg og  

 sparke.
Det kan eventuelt være nyttigt at fremstille en mobil fangboks, da det kan  

 være nemmere at flytte fangboksen end fuglene.
En mulighed herfor er at  

 forsyne boksen med hjul, der kan låses fast, når boksen er placeret et  

 ønskede sted.
VI.
Transport.
 Ved transport af strudsefugle skal man især være opmærksom på, at fuglene  

 producerer meget varme og derfor stiller særlige krav til rumfanget og til en  

 effektiv ventilation, således at temperatur og relativ luftfugtighed holdes  

 på et tilstrækkeligt lavt niveau.
Endvidere har fuglene i forhold til andre dyr svært ved at holde balancen,  

 kørslen skal derfor være særdeles hensynsfuld, især ved igangsætning,  

 opbremsning og sving.
Polstring af side- og skillevægge kan nedsætte risikoen  

 for trykskader.
 Som underlag kan der ved transport af ungfugle og voksne fugle anvendes et  

 15 - 20 cm. lag fastpresset halm, eventuelt overdækket af fast udspændt  

 sækkelærred, eller der kan anvendes et ca. 10 cm. tykt lag spåner.
Skillevægge skal være af et solidt materiale, skillevægge af rør kan ikke  

 anbefales.
Ved langvarige transporter af fugle, der transporteres enkeltvis,  

 kan skillevægge af brædder med vandretgående spalteåbninger være  

 hensigtsmæssige, da de tillader fuglene at se hinanden, også når de sidder  

 ned.
Fuglene må ikke kunne få hoved eller ben igennem åbningerne, og de  

 nederste 80 cm af skillerummet bør være uden åbninger.
For at undgå skader på  

 fuglenes ben bør skillevægge gå helt ned til gulvet, evt. åbning mellem  

 skillevæggen og gulvet bør afdækkes med en kraftig gummilap.
 Under transporten må fuglene ikke være forsynet med hætte.
Kyllinger af strudsefugle bør transporteres i mindre grupper på 3 - 4  

 fugle.
Daggamle kyllinger transporteres bedst i papkasser, der fores med  

 f.eks. papiruld eller snittet halm.
VII.
Slagtning.
 Transport af strudsefugle til slagtning bør være så kortvarig som muligt,  

 og må ikke vare mere end 6 timer.
 Ifølge gældende bestemmelser skal fuglene indleveres levende til slagtning  

 på et godkendt/autoriseret slagteri, men der kan i enkelttilfælde søges  

 dispensation i Veterinærdirektoratet for dette krav.
Dispensation skal søges i hvert enkelt tilfælde, hvor strudsefugle ønskes  

 aflivet på bedriften med henblik på slagtemæssig behandling og  

 videreformidling af kødet.
Dispensationen meddeles i givet fald på en række  

 særlige betingelser.
Ifølge § 10 i bekendtgørelse nr. 1001 af 14. december 1993 om kød af  

 vildt, opdrættet vildt og kaniner gælder det, at på ejendomme, hvor der  

 holdes opdrættet vildt (herunder strudsefugle), kan ejendommens ejer eller  

 bruger, jf. kødlovens § 3, stk. 1, foretage slagtning til eget forbrug.
Dette  

 gælder dog ikke for offentlige og private storkøkkener, herunder hospitaler,  

 forsørgelsesanstalter, kostskoler, pensionater hoteller og restauranter, og  

 for slagtere, fabrikanter af kødvarer samt forhandlere af kød, slagteaffald  

 og kødvarer.
Der henvises i øvrigt til bestemmelserne i bekendtgørelse nr.  

 1001.
