 Da den omhandlede private fællesvej er beliggende i et område, der er  

 omfattet af bestemmelserne i privatvejslovens afsnit III, og fortsætter i et  

 område, der er omfattet af lovens afsnit II, skal fordelingen gennemføres  

 dels efter reglerne i vejbidragslovens § 11 for så vidt angår ejendommene i  

 afsnitIII-området, dels efter privatvejslovens § 17 for så vidt angår  

 ejendommene i afsnit II-område.
 Som det er kommunen bekendt, har Erik Jensen, Nystedvej 28, 2500 Valby,  

 klaget over kommunens kendelse om vedligeholdelse af den private fællesvej  

 Kvikgræsvej på strækningen fra Græsmarksvej til Ondebæk.
Den omtalte strækning er beliggende i et sommerhusområde, der  

 administreres efter bestemmelserne i privatvejslovens afsnit III.
Vejen  

 fortsætter i landzoneområde, der er omfattet af lovens afsnit II.
Kommunen  

 har i bidragsfordelingen medtaget dels ejerne af de til den pågældende  

 strækning grænsende ejendomme, dels de øvrige ejendomme i  

 grundejerforeningen Græsmarkens område og endelig tre ejendomme beliggende  

 langs vejens fortsættelse i landzone.
Bidraget er fordelt med lige mange  

 parter på hver ejendom.
Det fremgår af sagen, at Erik jensen ikke kan tiltræde denne  

 udgiftsfordeling.
Han er endvidere af den opfattelse, at der ikke til  

 ejendommen matr.nr. 5 b , Føllenslev, er knyttet nogen vejret til  

 vejen.
Ejeren af denne ejendom bør derfor ikke medtages i bidragsfordelingen.
 Kommunen har som begrundelse for bidragsfordelingen hanvist til, at denne  

 er i overensstemmelse med pkt. 6 i en på ejendommene tinglyst deklaration af  

 30. oktober 1963.
Ministeriet kan oplyse, at efter privatvejslovens § 62, stk. 1, kan  

 udgifterne til vejens vedligeholdelse fordeles på grundlag af privatretlige  

 aftaler.
Det må dog efter ministeriets opfattelse være en forudsætning for,  

 at privatretlige aftaler kan anvendes, at der mellem ejerne af samtlige  

 ejendomme er enighed om aftalernes gyldighed og den nærmere fortolkning af  

 disse aftaler.
 Hvis samtlige bidragspligtige grundejere ikke kan tiltræde en fordeling  

 udarbejdet på dette grundlag, skal udgifterne, jf. § 62, stk. 2, fordeles  

 efter lovens almindelige bestemmelser herom.
 Da Erik Jensen ikke har kunnet tiltræde den på grundlag af deklarationen  

 udarbejde fordeling, burde kommunen have udarbejdet en bidragsfordeling efter  

 lovens fordelingsregler.
 Den foreligende bidragsfordeling må derfor ophæves, og der må udarbejdes  

 en ny efter lovens bestemmelser.
 Da vejen er beliggende i et område, der er omfattet af bestemmelserne i  

 privatvejslovens afsnit III, og fortsætter i et område, der er omfattet af  

 lovens afsnit II, skal fordelingen gennemføres dels efter reglerne i  

 vejbidragslovens § 11 for så vidt angår ejendomme i afsnit III-området, dels  

 efter privatvejslovens § 17 for så vidt angår ejendommene i afsnit  

 II-området.
Det bør ske ved, at kommunen indledningsvis foretager en skønsmæssig  

 opdeling af udgifterne mellem ejendommene i afsnit III og ejendommen i afsnit  

 II på grundlag af vejens faktiske betydning for ejendommene i de pågældende  

 områder.
Den del af udgifterne, der herefter vedrører afsnit III-ejendommene,  

 fordeles mellem ejerne af de ejendomme, der grænser til vejen, efter  

 fordelingsbestemmelserne i vejbidragslovens § 11, medens den del af  

 udgifterne, der vedrører ejendommene i afsnit II fordeles efter bestemmelsen  

 i privatvejslovens § 17.
Da der er givet tilladelse til, at en enkelt af de bidragspligtige  

 ejendomme anvendes til helårsbeboelse, og denne ejendom derfor anvendes mere  

 intensivt end de øvrige ejendomme langs vejen, kan vejbidragslovens § 11,  

 stk. 4, om ens parter, ikke benyttes.
Fordelingen skal derfor gennemføres  

 efter vejbidragslovens § 11, stk. 1 og 2, dvs. efter ejendommenes facade,  

 areal og benyttelse.
Ved anvendelse af benyttelseskriteriet skal henses til  

 den måde ejendommene benyttes eller må forventes benyttet.
Der skal  

 således ses bort fra, at nogle ejendomme er ubebyggede og således ikke fuldt  

 bruges i overensstemmelse med planlægningen til sommerhusbeboelse.
Ved fordeling efter privatvejslovens § 17 skal udgifterne fordeles mellem  

 de vejberettigede efter brug af vejen.
Som kommunen korrekt har anført i  

 brevvekslingen kan den ikke tage stilling til, hvem der har vejret til vejen.  

 I et tilfælde som det foreliggende, hvor en grundejers faktiske udøvede  

 vejret anfægtes af en anden grundejer, må kommunen ved afsigelse af kendelse  

 gå ud fra de faktiske forhold.
Hvor det færdselsmæssigt eller vejteknisk vil  

 være forsvarligt at udskyde arbejdet, kan kommunen dog henvise grundejerne  

 til at lade spørgsmålet afgøre af domstolene og, hvis sag anlægges, udskyde  

 kendelsen og dermed vedligeholdelsen, til endelig dom foreligger.
 Ministeriet skal derfor anmode kommunen om at overveje, om det kan anses  

 for forsvarligt at udskyde spørgsmålet om vejens vedligeholdelse, til der  

 foreligger en afgørelse i den nu rejste sag om vejret for ejeren af  

 matr.nr. 5 b .
 Ministeriet skal endelig gøre kommunen opmærksom på, at den hverken kan  

 kræve, at grundejerne etablerer et vejlaug eller bestemme dets sammensætning.
Endelig bemærkes, at kendelsen kun bør tage stilling til konkrete aktuelle  

 arbejder og fordelingen af udgifterne hertil, idet kommunen ikke med hjemmel  

 i bestemmelserne i privatvejslovens kap. 10 kan afsige kendelse om den  

 fremtidige vedligeholdelse af vejen som et samlet arbejde.
Kommunen må afsige  

 ny kendelse herom, når de konkrete arbejder bliver aktuelle.
 Ministeriet skal herefter anmode kommunen om at ophæve den påklagede  

 kendelse og tage stilling til, om ny kendelse i overensstemmelse med det  

 ovenfor anførte skal afsiges snarest muligt eller afvente resultatet af den  

 verserende retssag om vejret for ejendommen matr.nr. 5 b .
 Kommunen anmodes om snarest at underrette de berørte grundejere herom.  

 Ministeriet skal anmode om at blive underrettet om kommunens beslutning.
Kopi af dette brev er sendt til Erik Jensen.
Kopi af et brev, ministeriet  

 i dag har sendt til samme om sagens øvrige spørgsmål, vedlægges til  

 orientering.
