Skriftlig fremsættelse (29. marts 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 registreringsafgift af motorkøretøjer m.v., lov om  

 vægtafgift af motorkøretøjer m.v., lov om afgift  

 efter brændstofforbrug for visse personbiler og lov om afgift af  

 vejbenyttelse. (Forlængelse af afgiftsfritagelserne for el-biler,  

 afgiftsfritagelse for udenlandske hyrevogne, justering af reglerne f or  

 campingbiler, græske lastbiler m.v.).
(Lovforslag nr.
L 235).
 Lovforslaget har fem mål.
Regeringen ønsker for det første at  

 give kommunerne større fleksibilitet, når det gælder  

 køretøjer, der anvendes af beredskabskommissioner og busser,  

 der anvendes af plejehjem.
De nugældende bestemmelser om fritagelse for  

 registreringsafgift af beredskabskommissionernes køretøjer og  

 plejehjemsbusser mv. kan i visse tilfælde være unødigt  

 restriktive, henset til kommunernes og de enkelte plejehjems  

 planlægning.
Det skyldes, at det er en betingelse for  

 afgiftsfritagelse, at  beredskabskommissionen eller plejehjemmet skal eje  

 køretøjerne.
Det foreslås derfor, at betingelsen om, at  

 køretøjerne skal tilhøre beredskabskommissionen eller  

 plejehjemmet udgår.
 Regeringen ønsker for det andet, at de  

 tidsbegrænsede fritagelser for registreringsafgift og  

 brændstofforbrugsafgift eller vægtafgift, forlænges med 3  

 år til udgangen af år 2003 af hensyn til nærmiljøet  

 hvor de el-drevne biler har den ubetingede fordel, at der ikke er direkte  

 udstødning.
Regeringen foreslår for det tredie at justere  

 de særligt favorable regler i registreringsafgiftsloven for  

 campingbiler. som trådte i kraft i 1990. Desværre har man kunnet  

 iagttage et stigende misbrug af reglerne, som har påført staten  

 et indtægtstab.
Regeringen foreslår derfor, at bestemmelsen om  

 den særligt gunstige afgiftsberigtigelse for campingbiler  

 præciseres med et krav om mindst 4 sovepladser. samtidig med at  

 bestemmelsen om størrelsen af bilen ændres fra 2 ton tilladt  

 totalvægt til 2 ton egenvægt.
Hermed skulle ordningen kunne  

 normaliseres, samtidig med at de rigtige campingbiler fortsat kan få  

 glæde af ordningen.
Regeringen ønsker for det fjerde, at  

 ændre registreringsafgiftsloven, således at udenlandske taxier  

 fritages for afgift, når de anvendes erhvervsmæssigt her i landet  

 af en herboende.
Forslaget skal ses i lyset af at der er indgået en  

 overenskomst om international taxikørsel mellem Danmark og Sverige.  

 Overenskomsten forudsætter afgiftsfrihed for taxier fra den ene  

 aftaleparts område, som udfører transporter på den anden  

 aftaleparts område.
Regeringen ønsker for det femte, at  

 gennemføre en mindre ændring af lov om afgift af vejbenyttelse.  

 Det nye EU-direktiv om afgift af tunge godskøretøjer for  

 benyttelse af visse infrastrukturer indeholder en undtagelse for  

 godskøretøjer, der er registreret i Grækenland.
Danmark  

 og de øvrige lande i ordningen med den fælles  

 vejbenyttelsesafgift er forpligtet til at gennemføre denne reduktion  

 fra og med den 1. juli 2000 som fastsat i direktivet.
Med  

 nærværende lovforslag lever regeringen op til denne  

 forpligtelse.
 Idet jeg i øvrigt henviser  

 til lovforslagets bemærkninger, skal jeg anbefale lovforslaget til  

 Tingets velvillige behandling.
