 Den 2. juni 1995 undertegnedes i København en aftale mellem Danmarks  

 regering og de øvrige medlemmer af Østersørådet om sekretariatet i København  

 for Østersørådets Kommissær for demokratiske institutioner og  

 menneskerettigheder, herunder rettigheder for personer tilhørende mindretal.  

 I forbindelse med aftalen blev der undertegnet en protokol af samme dato om  

 retsstillingen for danske statsborgere ansat ved sekretariatet.
 Aftalen har følgende ordlyd:
AFTALE MELLEM KONGERIGET DANMARKS REGERING OG REPUBLIKKEN ESTLANDS REGERING, REPUBLIKKEN  

 FINLANDS REGERING, FORBUNDSREPUBLIKKEN TYSKLANDS REGERING, REPUBLIKKEN LETLANDS REGERING, REPUBLIKKEN LITAUENS REGERING, KONGERIGET NORGES REGERING, REPUBLIKKEN POLENS REGERING, DEN RUSSISKE FØDERATIONS REGERING, KONGERIGET SVERIGES REGERING OG  

 KOMMISSIONEN FOR DE EUROPÆISKE FÆLLESSKABER OM SEKRETARIATET I KØBENHAVN FOR ØSTERSØRÅDETS KOMMISSÆR FOR DEMOKRATISKE  

 INSTITUTIONER OG MENNESKERETTIGHEDER, HERUNDER RETTIGHEDER FOR PERSONER  

 TILHØRENDE MINDRETAL Kongeriget Danmarks regering og Republikken Estlands  

 regering, Republikken Finlands regering, Forbundsrepublikken Tysklands  

 regering, Republikken Letlands regering, Republikken Litauens regering,  

 Kongeriget Norges regering, Republikken Polens regering, Den Russiske  

 Føderations regering, Kongeriget Sveriges regering og Kommissionen for De  

 Europæiske Fællesskaber, er, som samarbejdspartnere i Østersørådet UNDER HENSYN TIL, at Østersørådet har accepteret Kongeriget Danmarks  

 regerings tilbud om at stille faciliteter i København til rådighed for  

 Sekretariatet for Østersørådets Kommissær for Demokratiske Institutioner og  

 Menneskerettigheder, herunder Rettigheder for Personer tilhørende Mindretal, UNDER HENSYN TIL, at det er ønskeligt at indgå en aftale for at regulere  

 sådanne spørgsmål, som måtte opstå som følge af oprettelsen af Kommissærens  

 Sekretariat i København, blevet enige om følgende:
Artikel I Juridisk grundlag Sekretariatet i København for Østersørådets Kommisær for Demokratiske  

 Institutioner og Menneskerettigheder, herunder Rettigheder for Personer  

 tilhørende Mindretal, skal nyde rettigheder og immuniteter svarende til dem,  

 som De Forenede Nationer nyder i henhold til Konventionen om De Forenede  

 Nationers Rettigheder og Immuniteter vedtaget af De Forenede Nationers  

 Generalforsamling den 13. februar 1946, og som Danmark blev deltager af den  

 10. juni 1948.
Artikel II Definitioner I nærværende aftale betyder Artikel III Juridisk personlighed og kapacitet Sekretariatet skal have habilitet; Artikel IV Repræsentant i København Sekretariatet repræsenteres af Kommissæren.
Artikel V Sekretariatets område 1. Regeringen anerkender eksterritorialitet for  

 Sekretariatet, idet dette er undergivet Kommissærens kontrol og myndighed i  

 henhold til bestemmelserne i denne aftale.
 2. Medmindre andet bestemmes i denne aftale eller i  

 Konventionen og under forbehold af regulativer udstedt i henhold til stykke  

 5, skal Danmarks love være gældende inden for Sekretariatet.
 3. Medmindre andet bestemmes i denne aftale eller i  

 Konventionen, skal danske domstole eller andre behørige danske organer have  

 jurisdiktion i henhold til bestemmelserne i gældende love med hensyn til  

 sådanne handlinger og transaktioner, som foretages og finder sted inden for  

 Sekretariatet.
4. Sekretariatet skal være ukrænkeligt.
Ingen  

 regeringsembedsmand må betræde Sekretariatet for at udføre noget hverv,  

 medmindre Kommissæren måtte have billiget dette eller anmodet derom, og da i  

 henhold til betingelser godkendt af ham.
5. Sekretariatet er bemyndiget til at udstede  

 regulativer gældende inden for Sekretariatets område med henblik på der at  

 skabe sådanne forhold, som i enhver henseende er nødvendige for den fulde  

 udøvelse af sine funktioner.
Ingen dansk lov, som er i modstrid med et  

 regulativ fra Sekretariatet autoriseret i henhold til dette stykke, vil, i  

 det omfang en sådan uoverensstemmelse består, kunne håndhæves inden for  

 Sekretariatets område.
Enhver tvist mellem Sekretariatet og Danmark om,  

 hvorvidt et regulativ fra Sekretariatet er autoriseret i henhold til dette  

 stykke, eller hvorvidt en dansk lov er i modstrid med noget regulativ fra  

 Sekretariatet autoriseret i henhold til dette stykke, skal straks afgøres ved  

 den i artikel XIII fastsatte procedure.
 6. Retshandlinger, herunder forkyndelse af  

 retsforfølgning og beslaglæggelse af privat ejendom, må ikke finde sted inden  

 for Sekretariatet, medmindre dette sker med tilladelse fra Kommissæren og  

 under betingelser godkendt af denne.
 7. Uden præjudice for bestemmelserne i Konventionen  

 eller denne aftale skal Sekretariatet forhindre, at dets område anvendes som  

 tilflugtssted af sådanne personer, som vil undgå arrestation i henhold til  

 nogen dansk lov, og som anmodes udleveret af Regeringen med henblik på  

 udvisning til et andet land eller som forsøger på at undgå forkyndelse af  

 retsforfølgning.
8. (a) De behørige danske myndigheder skal udvise  

 passende omhu for at sikre, at Sekretariatets ro ikke forstyrres ved, at  

 nogen person eller gruppe af personer forsøger at skaffe sig uberettiget  

 adgang til eller at skabe forstyrrelse i umiddelbar nærhed af Sekretariatet; 9. De behørige danske myndigheder skal bestræbe sig  

 mest muligt for efter anmodning fra Kommissæren at sikre de offentlige  

 tjenesteydelser, Sekretariatet måtte have behov for, herunder, uden  

 begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres på rimelige  

 vilkår.
 10. I tilfælde af nogen afbrydelse eller truende  

 afbrydelse af forannævnte tjenesteydelser skal de behørige danske myndigheder  

 anse Kommissærens behov for at være af samme betydning som de behov  

 Regeringens væsentlige organer måtte have, og de skal tage skridt i  

 overensstemmelse hermed for at sikre, at Sekretariatets arbejde ikke lider  

 skade.
Artikel VI Fri adgang til Sekretariatet 1. De kompetente danske myndigheder må ikke hindre  

 passage til eller fra Sekretariatet for personer, der har embede der, ej  

 heller for personer indbudt dertil i forbindelse med Kommissærens officielle  

 arbejde og aktivitet, når disse ankommer til eller afrejser fra Danmark.
 2. Regeringen forpligter sig med henblik herpå til at  

 tillade indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres arbejde for  

 Kommissæren uden at afkræve visumafgift og uden forsinkelse, såvel som  

 undtagelse fra ethvert krav om udrejsevisumformaliteter ved afrejse fra  

 Danmark for:
 3. Uden præjudice for de særlige immuniteter, som de  

 måtte nyde, kan de i ovenstående stk. 2 omhandlede personer ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte opholdsprivilegier ved at udøve en aktivitet, der ligger  

 uden for deres tjenstlige kapacitet, og under forbehold af de nedenfor  

 anførte bestemmelser:
Artikel VII Kommunikationsfaciliteter 1. For alle tjenstlige post-, telefon-, telegraf-,  

 telefoto, telefax- og elektroniske kommunikationer skal Regeringen give  

 Sekretariatet en behandling svarende til den, der gives regeringer, herunder  

 disses diplomatiske missioner, eller mellemstatslige organisationer med  

 hensyn til alle forrettigheder, takster og gebyrer for post, telegrammer,  

 telefotos, telefaxer, telefonsamtaler og andre kommunikationsmidler, såvel  

 som sådanne takster, der måtte gælde for nyheder rapporteret til presse og  

 radio. 2. Regeringen skal sikre ukrænkeligheden af Sekretariatets tjenstlige  

 korrespondance og må ikke gøre sådan korrespondance til genstand for nogen  

 censur.
Sådan ukrænkelighed skal, uden at være begrænset som følge af denne  

 opregning, udvides til at omfatte publikationer, situationsbilleder og  

 levende billeder, film og lydoptagelser, der afsendes til eller fra  

 Sekretariatet.
 3. Sekretariatet skal være berettiget til at anvende  

 koder og til at afsende og modtage sin korrespondance og andet materiale pr.  

 kurer eller forseglede sække, der skal have samme privilegier og immuniteter  

 som diplomatiske kurerer og sække.
 4. (a) Kommissæren er bemyndiget til ved Sekretariatet  

 at etablere og drive faciliteter for elektronisk, højfrekvensradio- og  

 satellitkommunikation, herunder telekommunikationskredsløb reserveret for  

 punkt-til-punkt kommunikation, hvor og når dette måtte være nødvendigt for at  

 kommunikere.
Artikel VIII Ejendom, midler og aktiver Regeringen skal med hensyn til Sekretariatets ejendom, midler og aktiver,  

 hvor de end måtte befinde sig og hvem der end måtte have dem i hænde, anvende  

 de i Konventionen indeholdte bestemmelser.
Artikel IX Diplomatiske faciliteter, privilegier og immuniteter 1. Uden præjudice for bestemmelserne i artikel X, stk.  

 1, skal Kommissæren under sit ophold i Danmark nyde sådanne faciliteter,  

 privilegier og immuniteter, som ydes ledere af diplomatiske missioner, der er  

 akkrediteret i Danmark.
 2. Sådanne andre kategorier af embedsmænd, som måtte  

 blive udpeget af Kommissæren ifølge aftale med Regeringen på grund af det  

 ansvar, som deres stillinger ved Sekretariatet medfører, skal tilstås de  

 samme privilegier og immuniteter, fritagelser og faciliteter, som Regeringen  

 tilstår personale af tilsvarende rang ved diplomatiske missioner, der er  

 akkrediteret i Danmark.
 3. De faciliteter, privilegier og immuniteter, der  

 tilstås forannævnte embedsmænd, skal også gælde for disses ægtefæller og for  

 de af dem afhængige familiemedlemmer.
4. De forannævnte privilegier og immuniteter er  

 bevilget med henblik på at sikre den uafhængige udførelse af Kommissærens  

 funktioner og ikke til egen personlig fordel for de pågældende individer.  

 Immunitet vil blive ophævet i sådanne tilfælde, hvor immuniteten ville  

 hindre, at retfærdigheden sker fyldest, og den kan ophæves uden skade for det  

 formål, for hvilket den er givet.
Med hensyn til Kommissæren vil beslutningen  

 om ophævelse af immunitet blive taget af Formanden for Rådet.
Med hensyn til  

 udpegede embedsmænd vil artikel XI, stk. 3 gælde.
Artikel X Embedsmænd ved Sekretariatet 1. Embedsmænd ved Sekretariatet skal i Danmark nyde  

 følgende privilegier og immuniteter:
2. Regeringen skal udstyre personer, som omfattes af  

 denne artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af ihændehaveren over  

 for danske myndigheder.
 3. Vilkår og betingelser vedrørende ansættelse af  

 lokalt rekrutteret personale skal være i overensstemmelse med sådanne  

 regulativer og regler, som måtte blive opstillet af Kommissæren.
Artikel XI Eksperter i mission for Sekretariatet i København 1. Eksperter i missioner for Kommissæren, bortset fra  

 de i artikel X omhandlede embedsmænd, som udfører missioner autoriseret af  

 Kommissæren, er medlem af kommissioner, komiteer eller andre  

 Kommissær-organer, eller som efter anmodning fra Kommissæren konsulterer  

 denne på nogen måde, skal inden for og med hensyn til Danmark nyde følgende  

 privilegier og immuniteter, for så vidt disse måtte være nødvendige for den  

 effektive udøvelse af deres funktioner:
2. (a) Sekretariatet skal tilstille Regeringen en  

 fortegnelse over personer, der omfattes af denne artikel, og skal revidere en  

 sådan fortegnelse fra tid til anden, alt efter behov; 3. De i artiklerne X og XI nævnte privilegier og  

 immuniteter er bevilgede i Kommissærens interesse og ikke til egen personlig  

 fordel for embedsmændene eller eksperterne.
Kommissæren skal ophæve den  

 immunitet, der er bevilget nogen embedsmand eller ekspert, når som helst  

 sådan immunitet efter deres mening ville hindre, at retfærdigheden sker  

 fyldest, og den kan ophæves uden skade for Kommissærens interesser.
Artikel XII Samarbejde med de behørige danske myndigheder Kommissæren skal til enhver tid samarbejde med de behørige myndigheder for  

 at lette den tilbørlige retspleje, sikre overholdelsen af politiforordninger  

 og forhindre forekomsten af misbrug i forbindelse med de i denne aftale  

 omhandlede faciliteter, privilegier og immuniteter.
Artikel XIII Afgørelse af tvister Enhver tvist mellem Kommissæren og Regeringen vedrørende fortolkning eller  

 anvendelse af denne aftale eller af nogen supplerende aftale eller ordning,  

 eller af noget spørgsmål, som berører Sekretariatet eller relationerne mellem  

 Sekretariatet og Regeringen, og som ikke afgøres ved forhandling eller anden  

 aftalt fremgangsmåde, skal henvises til endelig afgørelse ved en  

 voldgiftsdomstol bestående af tre voldgiftsmænd: en af disse vælges af  

 Formanden for CBSS, en af den danske udenrigsminister, og den tredje, der  

 skal være voldgiftsdomstolens formand, vælges af de første to voldgiftsmænd.  

 Skulle de første to voldgiftsmænd ikke nå til enighed om den tredje inden for  

 seks måneder efter deres udpegelse, skal den tredje voldgiftsmand vælges af  

 Præsidenten for Den Internationale Domstol efter anmodning fra Formanden for  

 CBSS eller fra Regeringen.
Artikel XIV Afsluttende bestemmelser 1. Bestemmelserne i Konventionen, når de anvendes som  

 angivet i artikel I, skal betragtes som supplement til bestemmelserne i denne  

 aftale.
Hvor en bestemmelse i denne aftale og en bestemmelse i Konventionen  

 omhandler samme emne, skal begge bestemmelser anses som komplementære, når  

 som helst dette er muligt; begge bestemmelser skal anvendes, og ingen af dem  

 skal begrænse virkningen af den anden.
2. Samråd med hensyn til ændringer i denne aftale skal  

 finde sted, når en part måtte anmode derom, og sådanne ændringer skal  

 foretages i gensidig enighed.
Hvis samrådene ikke resulterer i en forståelse  

 inden for et år, kan denne aftale bringes til ophør ved, at en part opsiger  

 den med to års varsel.
 3. Denne aftale skal træde i kraft 30 dage efter alle  

 parters underskrift.
 UDFÆRDIGET i elleve eksemplarer på engelsk i København den 2. juni 1995.
For Kongeriget Danmarks regering Berno Kjeldsen For Republikken Estlands regering Arvo Alas For Republikken Finlands regering Johannes Backstrom For Forbundsrepublikken Tysklands regering Hermann Grundel For Republikken Letlands regering Gvido Zemribo Raimundas Jasinevicius For Republikken Litauens regering Raimundas Jasinevicius For Kongeriget Norges regering Arne Arnesen For Republikken Polens regering Jerzy S.
Sito For Den Russiske Føderations regering Alexei A.
Oboukhov For Kongeriget Sveriges regering Carl-Johan Groth For Kommissionen for De Europæiske Fællesskaber Jens Nymand Christensen, PROTOKOL Under henvisning til aftalen af dags dato mellem Kongeriget Danmarks  

 regering og Republikken Estlands regering, Republikken Finlands regering,  

 Forbundsrepublikken Tysklands regering, Republikken Letlands regering,  

 Republikken Litauens regering, Kongeriget Norges regering, Republikken Polens  

 regering, Den Russiske Føderations regering, Kongeriget Sveriges regering og  

 Kommissionen for De Europæiske Fællesskaber om Sekretariatet i København for  

 Østersørådets Kommissær for Demokratiske Institutioner og  

 Menneskerettigheder, herunder Rettigheder for Personer tilhørende Mindretal,  

 er det, på forslag af Danmarks regering, aftalt, at Sekretariatets  

 embedsmænd, inklusive Kommissæren, der er danske statsborgere, kun nyder de  

 privilegier og immuniteter, der ydes i henhold til Konventionen om De  

 Forenede Nationers Rettigheder og Immuniteter.
 Denne protokol skal træde i kraft samme dato som aftalen vedrørende  

 Sekretariatet.
 UDFÆRDIGET i elleve eksemplarer på engelsk i København den 2. juni 1995.
For Kongeriget Danmarks regering Berno Kjeldsen For Republikken Estlands regering Arvo Alas For Republikken Finlands regering Johannes Backstrom For Forbundsrepublikken Tysklands regering Hermann Grundel For Republikken Letlands regering Gvido Zemribo For Republikken Litauens regering Raimundas Jasinevicius For Kongeriget Norges regering Arne Arnesen For Republikken Polens regering Jerzy S.
Sito For Den Russiske Føderations regering Alexei A.
Oboukhov For Kongeriget Sveriges regering Carl-Johan Groth For Kommissionen for De Europæiske Fællesskaber Jens Nymand Christensen Aftalen trådte i kraft den 2. juli 1995.
