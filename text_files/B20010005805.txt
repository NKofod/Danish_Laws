Bekendtgørelse om uddannelsen til  

 skiltemaler I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 skiltemaler.
Uddannelsens mål § 2. Den uddannede skal selvstændigt,  

 kreativt og rutineret kunne planlægge, beskrive og udføre  

 korrekt skiltemalerarbejde under hensyn til miljømæssige,  

 produktivitetsmæssige, æstetiske og formgivningsmæssige  

 forhold.
 Stk. 2. Uddannelsen tilrettelægges således, at  

 eleven styrkes i følgende personlige kompetencer: Samarbejdsevne,  

 ansvarlighed, selvstændighed, fleksibilitet og engagement samt  

 forståelse af arbejdsmiljøet og det ydre miljø.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Malerfagets  

 faglige Fællesudvalg.
 § 4. Uddannelsen varer mindst 3 år og 13  

 uger og højst 3 år og 26 uger, jf. dog § 6. Uddannelsen  

 afsluttes med svendeprøve fredag i uge 11, 24, 37 eller 50, jf. dog  

 stk. 5.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på 10, 10 og 4 uger,  

 der omfatter grundfag, områdefag, bundne specialefag og valgfag.  

 Undervisningen omfatter desuden en uges valgfri specialefag, der kan ligge i  

 tilknytning til skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 kan  

 fraviges ved voksenuddannelsesforløb, jf. § 6, og ved andre  

 afkortede, forlængede eller afbrudte uddannelsesforløb.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Eleven skal opfylde Arbejdstilsynets krav for at kunne  

 opsætte rullestilladser, jf. § 9, stk. 1, nr. 6.
Voksenuddannelsesforløb § 6. Det faglige udvalg kan nedsætte  

 uddannelsestiden med 15 måneder for personer, der er fyldt 25 år  

 og har været beskæftiget i malerfaget i 24 måneder eller  

 har haft erhvervsarbejde i 36 måneder.
Efter samråd med det  

 faglige udvalg tilrettelægger skolen et særligt  

 uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive eventuelt suppleringskursus, jf. § 7, må ikke overstige  

 35 uger.
 Stk. 2. Det faglige udvalg kan i særlige tilfælde  

 dispensere fra alders- og beskæftigelseskravet, hvis udvalget efter  

 samråd med praktikvirksomheden og eleven skønner, at eleven har  

 de fornødne forudsætninger for at gennemføre  

 uddannelsen.
 Stk. 3. Det er en forudsætning, at eleven efter skolens  

 vurdering vil kunne gennemføre skoleundervisningen efter stk. 1  

 inden for den fastsatte uddannelsestid, eventuelt efter fritagelse for dele  

 af undervisningen, jf. § 8.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Introduktion til skiltemalerfaget, begynderniveau, 0,3  

 uge.
 Målet er, at eleven er introduceret til virksomhedspraktik, de  

 fagspecifikke områdefag i grundforløbet, indholdet i  

 hovedforløbet og det daglige arbejde i skiltemalerfaget, og at eleven  

 har realistiske forventninger i forhold til uddannelsens og erhvervets  

 indhold.
 2)	Tegning og layout 1, begynderniveau, 0,7 uge.
 Målet er, at eleven har et praktisk baseret, grundlæggende  

 kendskab til tegningsmæssig afbildning og kan udføre skitser og  

 idéforslag.
 3)	Typografi 1, begynderniveau, 0,3 uge.
 Målet er, at eleven har et grundlæggende kendskab til og  

 færdigheder i at skrive og spatiere enkle tekster med forskellige  

 skrifttyper såvel manuelt som på computer.
 4)	Farvelære 1 skiltemaler, begynderniveau, 0,3 uge.
 Målet er, at eleven har et praktisk baseret, grundlæggende  

 kendskab til og færdigheder i farvernes blandingsmæssige  

 egenskaber og forhold.
 5)	Materialelære 1 skiltemaler, begynderniveau, 0,7  

 uge.
 Målet er, at eleven har et praktisk baseret, grundlæggende  

 kendskab til produkttypernes sammensætning og egenskaber, og ud fra  

 produktbeskrivelser og lignende under faglig vejledning kan foretage  

 hensigtsmæssigt materialevalg til en given arbejdsopgave under  

 hensyntagen til de nødvendige sikkerhedsforanstaltninger.
 6)	Teknikker 1, begynderniveau, 2,7 uger.
Målet er, at eleven har et håndelag for og begyndende  

 færdigheder inden for skiltemalerfagets grundlæggende  

 arbejdsområder, discipliner og værktøjer, og under faglig  

 vejledning kan deltage i en skiltemalervirksomheds produktion.
Herunder skal  

 eleven opfylde Arbejdstilsynets krav for at kunne opsætte  

 rullestilladser.
Stk. 2. De områdefag, der er nævnt i stk. 1, varer  

 i alt 5 uger.
Der gives ikke karakter i introduktion til skiltemalerfaget,  

 jf. stk. 1, nr. 1. Der gives en samlet karakter i de fag, der er nævnt  

 i stk. 1, nr. 2, 3 og 4, og en samlet karakter i de fag, der er  

 nævnt i stk. 1, nr. 5 og 6.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1,0 uge.
 2)	Stil, form og farve, 3,0 uger.
 3)	Produktudvikling, produktion og service, modul 1+2, 2,0 uger.
 4)	Førstehjælp og brandbekæmpelse, 0,5  

 uge.
 Stk. 2. Det i stk. 1, nr. 1, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Kundebetjening, prisberegning og arbejdsmarkedsforhold,  

begynderniveau, 1,2 uge.
 Målet er, at eleven har kendskab til fagets  

 arbejdsmarkedsforhold, forstår kundebetjeningens betydning for den  

 enkelte skiltemalervirksomhed og kan anvende sin viden om prisdannelsen.
 2)	Tegning og layout 2, avanceret niveau, 1,8 uge.
 Målet er, at eleven forstår og kender den  

 tegningsmæssige afbildnings betydning for elevens evne til at se og  

 vurdere, og at eleven kan udføre forslag til layout.
 3)	Farvelære 2, rutineniveau, 0,8 uge.
 Målet er, at eleven har et praktisk baseret kendskab til  

 farvernes psykiske, fysiske, æstetiske samt blandingsmæssige  

 egenskaber og kan anvende sin viden om disse forhold i den bevidste visuelle  

 anvendelse af farver.
 4)	Materialelære 2, rutineniveau, 0,6 uge.
 Målet er, at eleven kan vurdere en given bund, foretage  

 begrundet materialevalg samt foretage kvalitetssikring af eget arbejde.
 5)	Teknikker 2, rutineniveau, 1,4 uge.
 Målet er, at eleven kan anvende og vurdere sammenhængen  

 mellem værktøj, udstyr, materialer, underlag og teknikker  

 korrekt.
 6)	Typografi 2, rutineniveau, 1,0 uge.
 Målet er, at eleven manuelt og på computer kan skelne,  

 genkende, tegne og kreativt anvende skrifttyper.
 Stk. 2. Undervisningen i de i stk. 1 nævnte  

 områdefag varer i alt 6,8 uger.
 § 12. Til uddannelsen er knyttet følgende  

 bundne specialefag:
 1)	Farvelære 3, avanceret niveau, 1,4 uge.
 Målet er, at eleven har et praktisk baseret kendskab til  

 farvernes psykiske, fysiske, æstetiske samt blandingsmæssige  

 egenskaber og selvstændigt kan anvende sin viden om disse forhold i den  

 bevidste visuelle anvendelse af farver.
 2)	Materialelære 3, avanceret niveau, 1,3 uge.
 Målet er, at eleven selvstændigt kan vurdere en given  

 bund, foretage begrundet materialevalg samt foretage kvalitetssikring af eget  

 arbejde.
 3)	Teknikker 3, avanceret niveau, 2,0 uger.
 Målet er, at eleven selvstændigt kan anvende og vurdere  

 sammenhængen mellem værktøj, udstyr, materialer, underlag  

 og teknikker korrekt.
 4)	Typografi 3, avanceret niveau, 2,0 uger.
 Målet er, at eleven selvstændigt manuelt og på  

 computer kan skelne, genkende, tegne og kreativt anvende  

 skrifttyper.
 Stk. 2. Undervisningen i de i stk. 1 nævnte specialefag  

 varer i alt 6,7 uger.
 § 13. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer:
 1)	Målet er, at eleven fordyber sig i et afgrænset  

 fagligt område.
 2)	Den obligatoriske undervisning i valgfri specialefag varer en  

 uge.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 15. Målet med praktikuddannelsen er, at  

 eleven har en alsidig oplæring, rutine og selvstændighed i  

 skiltemalerfaget i hele dets bredde.
Stk. 2. Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder,  

 materialer og værktøjer.
Virksomheden skal i sin  

 planlægning af den enkelte elevs uddannelse sikre, at eleven i alle  

 praktikperioder fra uddannelsens begyndelse beskæftiges med varierende  

 arbejdsopgaver, der giver mulighed for at arbejde med  

 skiltemalerområdet i hele dets bredde og får en alsidig  

 oplæring, rutine og selvstændighed.
I praktikperioderne frem til  

 sidste uddannelsesår skal eleven stilles over for opgaver inden for de  

 i stk. 3 nævnte fagområder med en stadig stigende  

 sværhedsgrad med henblik på, at eleven udvikler en stadig  

 større selvstændighed og rutine i udførelsen af  

 skiltemalerfagets discipliner.
I det sidste uddannelsesår skal eleven  

 selvstændigt, kreativt og rutineret planlægge, beskrive og  

 udføre alsidigt skiltemalerarbejde.
Stk. 3. Praktikuddannelsen skal indeholde oplæring i  

 nedenstående arbejdsområder.
Edb skal inddrages i relevant  

 omfang:
1)	forskellige bundbehandlinger, 2)	udførelse af rå-, arbejds- og salgsskitser, 3)	kendskab til og korrekt anvendelse af de i faget anvendte  

 materialer, 4)	korrekt anvendelse af typografi, såvel håndtegnet som  

 computerudført, 5)	fotografisk forarbejde med tidssvarende teknik, 6)	serigrafi med tilhørende udstyr og materialer, 7)	manuel og maskinel udskæring i folie og i andre produkter, 8)	miljøforhold og foranstaltninger til miljøforbedringer  

 på praktikstedet samt anvendelse af personlige værnemidler, 9)	vedligeholdelse og anvendelse af værktøj, maskinel og  

 andet udstyr, 10)	anvendelse af stiger, stilladser, lifte m.m., herunder  

 gældende sikkerhedsbestemmelser, 11)	farvevalg og farvesammensætninger, 12)	farveblanding samt farveefterligninger, 13)	anvendelse af fagets kreative muligheder, 14)	virksomhedens prisdannelse, 15)	planlægning af eget arbejde, 16)	kvalitetsstyring af eget arbejde, 17)	virksomhedens forhold til kundetyper og samarbejdspartnere, 18)	kundebetjening og 19)	forberedelse til og motivering for uddannelsens  

 skoleophold.
Stk. 4. I praktikvirksomheden afholdes under hele  

 uddannelsesforløbet jævnligt uddannelsessamtaler mellem elev,  

 arbejdsgiver og den eller de svende, som er ansvarlige for elevens  

 oplæring.
Formålet med uddannelsessamtalerne er at vejlede og  

 motivere eleven for uddannelsen, at sikre, at eleven oplæres i de  

 forskellige arbejdsområder, der er nævnt i stk. 3, og at  

 sikre sammenhæng mellem praktik- og skoleophold.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren for svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6 Ikke antaget.
2) 6,0 - 8,9 Antaget.
3) 9,0 - 9,9 Antaget med ros.
4) 10,0 - 10,9 Tildelt malerfagets bronzemedalje.
5) 11,0 - 13,0 Tildelt malerfagets sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter, jf. dog § 9, stk. 2.  

 Hvis faget afsluttes med eksamen, er den afsluttende karakter  

 eksamenskarakteren, ellers er det en standpunktskarakter.
Svendeprøve § 19. Ved uddannelsens afslutning afholder det  

 faglige udvalg en svendeprøve.
Prøven afholdes i marts, juni,  

 september og december.
Prøverne placeres således, at de  

 afsluttes om fredagen i ugerne 11, 24, 37 og 50, jf. § 4,  

 stk. 1.
 Stk. 2. Svendeprøve afholdes, når skolebevis er  

 udstedt, jf. § 22, stk.1, og når praktikvirksomheden rettidigt har  

 indsendt praktikerklæring, jf. § 23, der samtidig gælder som  

 tilmelding til svendeprøve.
Stk. 3. Svendeprøven består af  

 planlægningsopgaver, æstetiske opgaver og praktiske  

 skiltemaleropgaver.
Malerfagets faglige Fællesudvalg udarbejder  

 retningslinier for afholdelse af svendeprøve i skiltemalerfaget, som  

 angiver de nærmere bestemmelser om svendeprøvens indhold,  

 bedømmelse m.m.
Stk. 4. Malerfagets faglige Fællesudvalg udpeger  

 svendeprøvekommissioner, som har til opgave at tilrettelægge,  

 afvikle og bedømme svendeprøven.
Det faglige udvalg udarbejder  

 retningslinier for afholdelse af svendeprøver.
 Stk. 5. Eleven har bestået svendeprøven, hvis  

 karakteren er mindst 6,0.
 Stk. 6. Bekendtgørelse om eksamensordningen på  

 erhvervsskoler finder tilsvarende anvendelse, hvis der ikke er fastsat andet  

 i bekendtgørelsen eller det faglige udvalgs retningslinjer, jf. stk.  

 4. Elever kan indgive klage til det faglige udvalg over forhold  

 vedrørende svendeprøven, hvis klagen er begrundet i de forhold,  

 som er nævnt i eksamensbekendtgørelsens § 44, stk. 3.  

 Det faglige udvalg træffer afgørelse, om der skal ske  

 ombedømmelse eller gives tilbud om omprøve, eller om klagen  

 ikke kan tages til følge.
§ 20. Hvis en elev bliver syg efter at have  

 påbegyndt svendeprøven, skal eleven efter overstået  

 sygefravær færdiggøre den prøve, som eleven inden  

 fraværet var startet på.
Hvis eleven før  

 svendeprøven bliver syg eller på anden lovlig vis er forhindret  

 i at deltage, giver svendeprøvekommissionen det faglige udvalg besked  

 herom.
Udvalget etablerer en sygesvendeprøve, som er omfattet af de  

 regler, der er gældende for de ordinære prøver, og  

 udvalget fastsætter tidspunktet for prøven efter samråd  

 med eleven og praktikvirksomheden.
§ 21. En elev kan aflægge svendeprøve  

 2 gange.
Det faglige udvalg kan dispensere herfra.
Skolebevis og afsluttende praktikerklæring § 22. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og betingelserne i stk. 2 og 3  

 er opfyldt.
 Stk. 2. Eleven skal have opnået et gennemsnit på  

 mindst 6,0 i de fag, der er nævnt i § 11, stk. 1, nr. 1 og 2,  

 og § 12, stk. 1, nr. 1, 2, 3 og 4.
 Stk. 3. Eleven skal have opnået mindst 6 i hvert af  

 fagene Farvelære 3 og Typografi 3, jf. § 12, stk. 1, nr. 1 og  

 4.
 § 23. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 22, og afsluttende  

 praktikerklæring(er) for praktikuddannelsen er udstedt, jf. § 23,  

 og når svendeprøven er bestået, jf. § 19.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 10. februar 2001.
 Stk. 2. Samtidig ophæves bekendtgørelse nr. 1404  

 af 21. december 2000 om uddannelsen til skiltemaler.
 Stk. 3. Bekendtgørelse nr. 946 af 11. december 1997 om  

 uddannelsen til skiltemaler finder dog anvendelse for elever med  

 uddannelsesaftale, der er begyndt på 3. skoleperiode før den 1.  

 januar 2001, jf. § 25, stk. 3, i den i stk. 2 nævnte  

 bekendtgørelse.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
