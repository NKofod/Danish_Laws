Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F VI,  

 Beskyttelse af besætningen, arbejdsmiljø og sikkerhed m.v., 1.  

 januar 2001 KAPITEL VI Beskyttelse af besætningen, arbejdsmiljø og sikkerhed m. v.
Regel 1	Almindelige beskyttelsesforanstaltninger Regel 2	Dæksåbninger Regel 3	Skanseklædning, rækværk og   

 beskyttelsesforanstaltninger Regel 4	Trapper og lejdere Regel 5	Oversigtsforhold Regel 6	Adgang til lastrum Regel 7	Landgangsforhold Regel 8	Arbejde i højden Regel 9	Arbejds- og passageforhold Regel 10	Belysning Regel 11	Dæksmaskineri generelt Regel 12	Spil Regel 13	Lasthåndtering i  

 fiskefartøjer Regel 14	Ishåndtering i  

 fiskefartøjer Regel 15	Styrestangsarrangementer i  

 fiskefartøjer Regel 16	Nettromler i fiskefartøjer Regel 17	Trawlskovle i fiskefartøjer Regel 18	Dæksmaskineri i øvrigt i  

 fiskefartøjer Regel 19	Fiskebehandlingsanlæg Regel 20	Foranstaltninger til imødegåelse af  

 den med industrifiskelaster forbundne sundhedsfare KAPITEL VI Beskyttelse af  

 besætningen, arbejdsmiljø og sikkerhed m.  

 v.
 Reglerne i dette kapitel gælder både for nye  

 og eksisterende fartøjer, medmindre andet er anført.
På nye og eksisterende fartøjer skal ethvert  

 arbejdssted samt områder, hvor personer om bord færdes,  

 indrettes, så arbejdet kan udføres sikkerheds- og  

 sundhedsmæssigt fuldt forsvarligt.
Det skal herunder sikres, at  

 bestemmelserne i dette kapitel overholdes.
 Dette kapitel indeholder supplerende bestemmelser til de  

 til enhver tid gældende regler i Meddelelser fra  

 Søfartsstyrelsen A Teknisk Forskrift om arbejdsmiljø i  

 skibe.
Regel 1	Almindelige  

 beskyttelsesforanstaltninger 1	Der skal forefindes et stræktovssystem, der  

 effektivt dækker alle behov.
De nødvendige wirer, liner,  

 sjækler, øjebolte og klamper skal forefindes.
2	Når lugen står åben, og hvor der er  

 risiko for fald på 2 m eller mere, skal dæksåbninger med  

 karme eller tærskler af under 600 mm s højde være forsynet  

 med beskyttelsesforanstaltninger.
Det kan fx være hængslede eller  

 transportable rækværk eller netværk på 1 meters  

 højde.
I lukkede fartøjer kan dæksåbninger til  

 damme udføres som flushluger.
Lugedækslerne skal kunne sikres og  

 have samme styrke som det omgivende dæk.
Dæksåbninger til  

 damme skal være forsynet med beskyttelsesforanstaltninger, som ovenfor  

 anført.
Søfartsstyrelsen kan undtage mindre åbninger, som  

 f.eks. fiskeåbninger (isdæksler) fra at opfylde disse  

 bestemmelser.
3	Alle dæksoverflader skal være  

 således indrettet og behandlet, at muligheden for at personer glider  

 nedbringes til det mindst mulige.
I særdeleshed skal dæk i  

 arbejdsområder, såsom i maskinrum, kabys, ved spil, ved net- og  

 vodtromler, ved selvhalere og hvor fisk behandles, såvel som ved foden  

 og toppen af lejdere og foran døre, være forsynet med  

 overflader, der modvirker glidning1)  . I  

 træfartøjer kan det accepteres, at der alene er udført  

 punktvis skridsikring ved arbejdsområderne og ved foden og toppen af  

 lejdere samt ved døre.
4	Når man arbejder eller færdes på  

 steder, hvor der er en forøget risiko for overbordfald, skal der  

 være taget passende sikkerhedsforanstaltninger, såsom brug af  

 livline og arbejdsvest, redningsvest eller andet egnet udstyr.
I  

 fartøjer med mere end én person om bord må arbejdet kun  

 udføres, når der er etableret fuldt tilstrækkeligt opsyn.
 5	Hvor arbejdet ikke på anden måde kan  

 planlægges og tilrettelægges, så det kan udføres  

 sikkerheds- og sundhedsmæssigt fuldt forsvarligt, må arbejdet kun  

 udføres, hvis der anvendes personlige værnemidler, jf. de til  

 enhver tid gældende regler herom.
Regel  

 2	Dæksåbninger 1	Hængslede lugedæksler, mandehuller og  

 andre åbninger skal ved brug af en selvlåsende anordning  

 være beskyttet mod tilfældig lukning.
Tunge dæksler  

 på nødopgange skal være forsynet med kontravægte  

 eller lignende og være således konstrueret, at de kan åbnes  

 fra begge sider af lugen.
 2	Adgangsluger må ikke være mindre end 600  

´  

  600 mm eller have en diameter på under 600 mm.
 3	Hvor det er praktisk muligt, skal der placeres  

 hensigtsmæssige håndtag over nødopgange.
Regel  

 3	Skanseklædning, rækværk og  

 beskyttelsesforanstaltninger 1	Effektiv skanseklædning, ræling eller  

 rækværk skal anbringes på alle udsatte dele af  

 arbejdsdækket og på overbygningsdækkene, hvis de er  

 arbejdsplatforme.
Skanseklædningens eller rækværkets  

 højde over dækket skal være mindst 1 meter.
Hvis denne  

 højde griber forstyrrende ind i fartøjets normale funktioner,  

 kan Søfartsstyrelsen efter en konkret vurdering godkende en lavere  

 højde.
For eksisterende fartøjer kan en højde på  

 mindst 750 mm dog accepteres, hvis det skønnes  

 hensigtsmæssigt.
 2	Ved dybeste nedlastningsvandlinie skal det sikres, at  

 der er tilstrækkelig beskyttelse for besætningen mod vand, der  

 skylles over dækket Ved fastsættelsen af beskyttelsen skal der  

 tages hensyn til fartøjets fartsområde, type og anvendelse,  

 herunder om fartsområdet er årstidsbegrænset.
3	Åbningen under den nederste stang i  

 rækværk må ikke overstige 230 mm.
Den indbyrdes afstand  

 mellem de øvrige stænger må ikke overstige 380 mm, og  

 afstanden mellem rækværksstøtterne må ikke  

 være mere end 1,5 meter.
I et fartøj med afrundet  

 skanseklædning skal rækværksstøtter anbringes  

 på den flade del af dækket.
Rækværker skal være  

 uden skarpe punkter, kanter og hjørner, og skal være af  

 tilstrækkelig styrke.
 4	Der skal i nødvendigt omfang være  

 anbragt lister og andet håndfang for at tilvejebringe sikkerhed for  

 besætningens passage eller arbejde.
5	Hæktrawlere, som takler ind over agterenden og  

 ikke er forsynet med skanseklædning, skal være forsynet med  

 passende beskyttelse.
Det kan fx være døre, låger eller  

 hæveport på toppen af agterrampen i samme højde som den  

 tilstødende skanseklædning eller rækværk.  

 Såfremt denne højde vil gribe forstyrrende ind i  

 fartøjets normale funktioner, kan Søfartsstyrelsen godkende en  

 lavere højde på mindst 750 mm.
Når sådan beskyttelse  

 ikke er på plads, skal der findes en kæde eller andre  

 beskyttelsesmider tværs over rampen.
 6	Hvor der bruges ristværker ved lønningen  

 skal afstanden imellem ristværkets overflade og top af lønning  

 være mindst 600 mm.
Regel  

 4	Trapper og lejdere 1	Til sikring af besætningen skal der i  

 overensstemmelse med Søfartsstyrelsens krav forefindes trapper og  

 lejdere af tilstrækkelig størrelse og styrke med  

 rækværk og trin, der modvirker glidning.
Regel  

 5	Oversigtsforhold 1	Fra styrehuset skal der være mulighed for udsyn  

 til alle arbejdssteder på vejrdækket.
 2	Hvor det ikke er teknisk muligt at sikre mulighed for  

 udsyn, jf. regel 5.1, skal der monteres videoovervågning med et system,  

 der er egnet til maritimt brug, og hvor placeringen af kameraet er godkendt  

 af Søfartsstyrelsen.
 3	Hvor det ikke er muligt at etablere en forsvarlig  

 visuel og hørlig kommunikation mellem arbejdsstedet og styrehuset,  

 skal der etableres et egnet og pålideligt kommunikationssystem.
4	Betjeningsgreb til spil og andet maskineri, f.eks.  

 nettromler, skal være således anbragt, at den der betjener  

 spillene, har tilstrækkelig plads.
Operatøren skal fra  

 manøvrepladsen (betjeningsstedet) have fuldt udsyn over  

 arbejdsområdet for det pågældende spil og maskineri.
 5	Hvor det ikke er muligt at have direkte udsyn over  

 disse arbejdsområder, kan det i visse tilfælde accepteres, at der  

 benyttes indirekte udsyn ved hjælp af et videoovervågningssystem,  

 der er egnet til maritimt brug, og hvor placeringen er godkendt af  

 Søfartsstyrelsen.
Regel  

 6	Adgang til lastrum 1	Adgang mellem dæk skal ske ad faste lejdere.  

 Hvis lejderne skal kunne demonteres, skal de være udført med  

 beslag, så de sidder sikkert og stabilt, når de er monteret.
2	Luger   hvor den kraft der skal bruges for at  

 åbne lugedækslerne er 160 N eller mere   skal forsynes med en  

 anordning, der kan medvirke til at åbne lugen.
Alle luger skal kunne  

 sikres forsvarligt i åben stilling.
For eksisterende fartøjer  

 træder dette krav i kraft den 1. januar 2003.
3	I lastrum skal der være en lejder eller faste  

 trin hele vejen ned til bunden af lasten.
Der skal være monteret  

 gribehåndtag, hvor det er hensigtsmæssigt.
Lejderen skal  

 være sikret mod at skride og vælte f.eks. med bøjler.
4	Lastrumslejderen eller de faste trin skal være  

 mindst 250 mm i bredden, og fodfæstet skal være mindst 90 mm i  

 dybden.
Foden må ikke kunne glide til side uden for trinet.
5	Der skal være mindst én evakuerings  

 mulighed fra lastrum, hvor fartøjets besætning er  

 beskæftiget til søs.
Denne evakuerings mulighed kan være  

 lastlugen.
En sådan luge skal kunne åbnes og lukkes fra begge  

 sider.
 6	Adgangsforholdene til lastrummet skal være  

 således indrettet, at det er muligt for en person at komme ned i  

 rummene iført røgdykkerudrustning.
Regel  

 7	Landgangsforhold 1	Landgangsforholdene skal sikres på en  

 sådan måde, at adgang til og fra fartøjet kan ske  

 sikkerhedsmæssigt forsvarligt.
2	Føreren af et fartøj, der skal passeres  

 hen over, skal sørge for, at passage kan ske sikkerhedsmæssigt  

 forsvarligt.
I fartøjer med helt eller delvist overbyggede  

 fribordsdæk skal der være truffet sådanne arrangementer, at  

 der kan etableres en forsvarlig adgangsvej til fartøjet eller til  

 andre fartøjer fortøjet ved siden af hinanden i havn.
 3	Der skal etableres det nødvendige  

 skridsikrings- og fastholdelsesarrangement såsom håndlister,  

 gelændere og trin og der skal etableres den nødvendige belysning  

 af arrangementet.
 4	Der skal etableres et arrangement, der sikrer, at  

 overbordfaldne besætningsmedlemmer kan reddes om bord.
Regel  

 8	Arbejde i højden 1	Master, hvorpå hejsemidler, antenner, lanterner  

 eller andet, der kan kræve tilsyn eller reparation, er monteret, skal  

 forsynes med forsvarlige lejdere og evt. arbejdsplatforme.
Dette krav finder  

 ikke anvendelse på eksisterende fartøjer med  

 træmaster.
2	Alle lejdere, der har en større vinkel med det  

 horisontale plan end 70 grader og større højde over  

 dækket end 5 m, skal fra en højde af 2,20 m over dækket,  

 være forsynet med godkendte faldsikringsordninger.
Relevant  

 faldsikringsudstyr skal forefindes om bord.
 3	På toppen af A-master og andre steder, hvor  

 personer kan færdes i forbindelse med reparationsarbejder og lignende,  

 skal der etableres egnet rækværk eller gelænder.
Regel  

 9	Arbejds- og passageforhold 1	Der skal sikres fri passage i færdselsveje.
For  

 at opfylde kravet til fri passage skal bredden af færdselsvejen  

 så vidt muligt være mindst 600 mm.
Der skal ligeledes sikres god  

 plads ved arbejdspladser på minimum 600 × 600 mm.
Det gælder fx  

 foran nettromler, ved spil og lignende.
For eksisterende fartøjer skal  

 fri passage sikres, hvis det er teknisk muligt.
Hvis det efter en konkret  

 vurdering foretaget af Søfartsstyrelsen ikke er muligt at sikre fri  

 passage, skal der søges foretaget andre tekniske foranstaltninger med  

 henblik på at reducere eller minimere risikoen for arbejdsskader.
 2	Det skal så vidt muligt sikres, at alle  

 arbejdsfunktioner på fartøjet, fx fiskebehandling, kan  

 udføres under forhold, der beskytter effektivt mod vind og vejr.
3	I maskinrummet skal der være fri passage til  

 alle væsentlige dele og komponenter med henblik på vedligehold og  

 reparation.
Der skal ligeledes være fri passage til opgang eller  

 nødudgang.
I eksisterende fartøjer skal der så vidt  

 muligt være fri passage til alle væsentlige dele og komponenter  

 med henblik på vedligehold og reparation.
Regel  

 10	Belysning 1	I alle passageveje, arbejdsrum og  

 arbejdsområder på fartøjet skal der være god  

 belysning.
Belysningen skal have en styrke og kvalitet, der sikrer, at  

 arbejdet kan udføres sikkerheds og sundhedsmæssigt fuldt  

 forsvarligt2) .
2	Lysmængden skal være tilstrækkelig  

 til, at man kan skelne detaljer.
Lyset skal skabe passende kontrastforhold og  

 må ikke blænde.
3	I lastrummene skal der være en stationær  

 belysning, som sikrer tilstrækkelig belysning under alle forhold  

 både til orientering og under arbejde i lastrummet.
For eksisterende  

 fartøjer kan det efter Søfartsstyrelsens konkrete vurdering  

 tillades, at belysning af lastrum etableres på en anden, men lige  

 så forsvarlig måde som med stationært anlæg.
 4	Belysningen må ikke genere udsynet fra  

 styrehuset.
Regel 11	Dæksmaskineri  

 generelt 1	Spil, transportbånd, nettromler,  

 trawlskovlarrangement og dæksmaskineri i øvrigt skal med hensyn  

 til konstruktion, udførelse, udrustning og sikkerhedsudstyr være  

 således indrettet, at de under de forudsatte driftsforhold kan  

 opstilles, anvendes, vedligeholdes og repareres uden risiko for sikkerhed og  

 sundhed.
 2	Brug af spil, transportbånd, nettromler og  

 dæksmaskineri i øvrigt skal ske på en sikkerheds- og  

 sundhedsmæssig fuldt forsvarlig måde og i overensstemmelse med de  

 til enhver tid gældende regler om anvendelse af tekniske  

 hjælpemidler.
 3	Spil, transportbånd, nettromler og  

 dæksmaskineri i øvrigt skal, hvis det er teknisk og praktisk  

 muligt, være således indrettet, at drivkraften stopper, når  

 beskyttelsesanordninger fjernes.
Regel  

 12	Spil 1	Spil skal så vidt muligt være konstrueret  

 og afskærmet, så bevægelige dele ikke kan volde  

 personskade.
Alle beskyttelsesanordninger skal have fornøden  

 styrke.
 2	Vejviserblokke skal være forsynet med  

 sikkerhedsbøjle eller andre lige så effektive godkendte  

 sikkerhedsforanstaltninger.
3	Hvis det er teknisk muligt, skal wirer langs  

 dækket lægges i rør eller på anden måde  

 afdækkes lige så sikkert.
Placeringen skal være på en  

 sådan måde, at passage på dækket kan foretages  

 sikkerhedsmæssigt fuldt forsvarligt.
4	Spil skal kunne reverseres.
Betjeningshåndtag  

 skal automatisk returnere til neutral stilling, når de slippes, og  

 være forsynet med låseudstyr, der forhindrer utilsigtet  

 igangsætning.
 5	Spiltromler skal være forsynet med godkendte  

 foranstaltninger til fastlåsning af tampen.
6	Hvis et spil kan betjenes fra mere end et sted, skal  

 det ved hvert betjeningssted kunne ses, hvorfra spillet betjenes.
Spillet  

 må kun kunne betjenes fra et sted ad gangen.
7	Spil skal udføres således, at den kraft,  

 der er nødvendig for at betjene håndhjul, håndtag,  

 omskifter, stænger og lignende, ikke overstiger 160 N og i de  

 tilfælde, hvor fodtryk anvendes, ikke overstiger 320 N.
Kravet  

 gælder ikke for eksisterende fartøjer køllagt før  

 1. september 1984.
 8	Enhver del af grejet, herunder wirer, kæder og  

 lignende, skal være af tilstrækkelig styrke til at modstå  

 de forventede belastninger.
 9	Alle dele i hejsemidler og lignende udstyr, hvad  

 enten disse er faststående eller bevægelige, samt grej, der  

 anvendes i forbindelse hermed, skal være af solid konstruktion,  

 fremstillet af egnede materialer med tilstrækkelig styrke og uden fejl.  

 De skal være forsvarligt og passende fastgjort, understøttet  

 eller ophængt under hensyn til anvendelsen.
 10	Reparation eller udskiftning af nogen del af det  

 ovennævnte udstyr må ikke medføre forringelse af den  

 oprindelige styrke.
11	Spil skal være udstyret med mekaniske bremser,  

 der effektivt er i stand til at fastholde byrden.
Bremser skal være  

 forsynet med enkle og lettilgængelige justeringsordninger.
Enhver  

 spiltromle, der kan frakobles spillets drivaksel, skal være forsynet  

 med en bremse, der er uafhængig af drivakslen.
12	Spil skal være forsynet med midler til at  

 forhindre overbelastning.
Svigt i kraftforsyningen må ikke  

 medføre ukontrolleret affiring af byrden.
13	Ved alle spilkopper skal der monteres  

 afskærmning.
Søfartsstyrelsen kan efter en konkret vurdering  

 fritage spilkopper for at opfylde dette krav.
14	Hvor et spil kan betjenes fra styrepladsen  

 (styrehuset), skal der på passende steder f.eks. ved spillet og ved de  

 øvrige faste arbejdssteder på dæk og i styrehus forefindes  

 nødstop.
Nødstoppet skal kunne stoppe spillets bevægelse,  

 og spillet skal fastholdes, så der ikke sker ukontrolleret udløb  

 af wiren.
Regel  

 13	Lasthåndtering i fiskefartøjer 1	Modtagebinger/-kasser, hvor der takles ind med frit  

 hængende løft, skal være forsynet med et solidt  

 rørgelænder rundt om bingen/kassen.
På gelænderet  

 skal om nødvendigt etableres en platform i hensigtsmæssig  

 højde, så åbning af og binding af posen kan foregå i  

 en god arbejdsstilling.
2	Fiskebehandling skal foregå i god  

 arbejdshøjde.
Hjælpemidler og inventar skal i fornødent  

 omfang være let indstillelige.
 3	For at reducere risiko for glatte  

 dæksoverflader skal fiskeaffald opsamles i separate binger eller kurve  

 og ledes overbord ved hjælp af slisker, bånd eller lignende  

 arrangement.
 4	Der skal etableres tekniske foranstaltninger, der  

 sikrer at håndtering af fisk og is på dæk, fra dæk  

 til lastrum og i selve lastrummet kan foregå således, at  

 unødige, fysiske belastninger undgås eller reduceres mest  

 muligt.
 5	Hvor udstyr til forarbejdning eller flytning af  

 fangsten hindrer fri passage skal udstyret være flytbart eller på  

 anden måde fleksibelt, så der kan skabes fri passage i de  

 perioder, hvor udstyret ikke er i brug.
 6	I lukkede arbejdsrum til indtakling eller  

 fiskebehandling, skal der, hvis der arbejdes i dette rum, være monteret  

 et fast installeret ventilationsanlæg, der skal sikre et luftskifte  

 på mindst 6 gange pr. time.
Regel  

 14	Ishåndtering i fiskefartøjer 1	Transportbånd til transport af is for blanding  

 med fangst/fisk må kun forefindes om bord i fiskefartøjer,  

 når det enkelte system er separat godkendt såvel på  

 planlægningsstadiet som endeligt af Søfartsstyrelsen.
I  

 forbindelse med fremsendelsen til godkendelse på  

 planlægningsstadiet skal der vedlægges særskilt  

 arbejdspladsvurdering for transportbåndet.
2	Ishåndtering skal foregå uden  

 unødige fysiske belastninger.
Dette kan f.eks. ske ved, at der  

 installeres en ismaskine med tilstrækkelig kapacitet, issilo med  

 hævbar bund eller andre tekniske hjælpemidler til  

 håndtering af isen for at undgå tunge løft og  

 uhensigtsmæssige arbejdsstillinger ved håndtering af is.
Regel 15	Styrestangsarrangementer i  

 fiskefartøjer 1	Styrestangsarrangementer på  

 fiskefartøjer, der helt eller delvist anvendes til fangst af  

 industrifisk, skal ved langskibs nettromle være mekanisk og/eller  

 hydraulisk betjente.
For samme gruppe af fartøjer med tværskibs  

 nettromler skal der af Søfartsstyrelsens foretages en konkret  

 vurdering, om mekanisk styrestangsarrangement er nødvendigt.
Holdere  

 til styrestænger, der kan betjenes uafhængigt af hinanden, skal  

 være sikret på en sådan måde, at mandskabet ikke kan  

 komme i klemme mellem disse.
For eksisterende fiskefartøjer kan  

 Søfartsstyrelsen efter en konkret vurdering fravige kravet, hvis  

 dårlige pladsforhold eller andre uhensigtsmæssige konsekvenser af  

 kravet gør sig gældende.
For eksisterende fartøjer  

 træder dette krav i kraft den 1. januar 2003.
 2	Styrestangsarrangementet skal være udformet  

 således, at trawlet eller wiren ikke kan hoppe over styrestangen, og at  

 styrestængerne ikke kan »skrue sig op« af fastgørelsen.
Regel 16	Nettromler i  

 fiskefartøjer 1	Nettromler skal placeres på en sådan  

 måde, at der ikke kan opstå klemskader.
2	Passage mellem skot, dækshus eller lignende og  

 fuldt oprullet tromle med net skal som minimum være 600 mm.
For  

 eksisterende fartøjer kan Søfartsstyrelsen efter en konkret  

 vurdering dog tillade en mindre passage, hvis det skønnes  

 forsvarligt.
 3	Betjenes tromlen lokalt ved spillet, skal  

 betjeningshåndtaget placeres således, at fare for klemningsulykke  

 for den person, der betjener spillet, elimineres3) . Betjeningshåndtag skal automatisk  

 returnere til neutral stilling, når de slippes, og være forsynet  

 med låseudstyr, der forhindrer utilsigtet igangsætning.
Regel  

 17	Trawlskovle i fiskefartøjer 1	Der skal træffes forholdsregler til at hindre,  

 at trawlskovle utilsigtet svinger indenbords, f. eks. ved opsætning af  

 en eller flere flytbare beskyttelsesstænger eller  

 rørbøjler ved galgerne.
 2	Der skal forefindes effektive midler til at fastholde  

 trawlskovle under skift af wirer m.v.
 3	Der skal forefindes en formålstjenlig platform  

 eller lignende arrangement, hvorfra skiftning/sikring af wirer, sjækler  

 etc. til trawlskovlene sikkert kan foregå.
 4	For eksisterende fiskefartøjer, hvor  

 føreren ikke har fuld oversigt over trawlskovlene ved  

 skiftning/sikring, skal der enten benyttes et elektronisk  

 kommunikationssystem mellem broen og arbejdsdækket eller etableres  

 videoovervågning med et system, der er egnet til maritimt brug, og hvor  

 placeringen af kameraet er godkendt af Søfartsstyrelsen.
Regel  

 18	Dæksmaskineri i øvrigt i  

 fiskefartøjer 1	På bomtrawlere skal arrangementet uanset  

 pæletrækkets størrelse ved spiltromlerne til trawlwirerne  

 være indrettet således, at tromlerne med et enkelt håndgreb  

 i styrehuset kan frikobles under belastning uafhængig af hydraulikpumpe  

 og bremser, idet der dog skal opretholdes tilstrækkelig  

 friktionsbremsning for undgåelse af ukontrolleret friløb.  

 Ligeledes skal der på et passende sted ved spillet findes en  

 tilsvarende frikoblingsordning.
2	Trawlspil i fiskefartøjer skal være  

 forsynet med mekanisk spolesystem.
For eksisterende fartøjer  

 træder dette krav i kraft den 1. januar 2003.
 3	Alle spil skal kunne affires under alle forhold.
Regel  

 19	Fiskebehandlingsanlæg 1	Ved fiskebehandlingsanlæg forstås  

 anlæg, der maskinelt sorterer, renser, fileterer, iser, koger, pakker,  

 transporterer eller på anden måde behandler fangsten.
2	Fiskebehandlingsanlæg skal være  

 således konstrueret, at personer, der arbejder eller opholder sig ved  

 anlægget, ikke utilsigtet kommer til skade.
Anlægget skal  

 være sikret i alle forudsigelige situationer, som fx ved normal drift,  

 under reparation, vedligeholdelse, og ved rengøring.
 3	Beskyttelsesskærme må ikke kunne fjernes  

 uden brug af værktøj med mindre, der er truffet en af  

 følgende særlige foranstaltninger.
.1	Beskyttelsesskærmen må ikke  

 kunne åbnes, før drivkraften er slået fra, og  

 anlægget standset.
Anlægget må herefter ikke kunne startes,  

 før beskyttelsesskærme atter er anbragt på plads.
 .2	Når afskærmningen åbnes, skal  

 drivkraften automatisk slås fra og anlægget stoppe på  

 kortere tid, end det tager at føre en legemsdel ind i farezonen.  

 Anlægget må ikke starte, før afskærmningen er  

 på plads, og må ikke automatisk kunne genstarte.
 .3	For eksisterende fiskefartøjer kan  

 Søfartsstyrelsen godkende anlæg, der ikke opfylder bestemmelsen,  

 forudsat at anlægget vurderes at være lige så sikkert.
4	Fiskebehandlingsanlæg skal let, hurtigt og  

 sikkert kunne stoppes med nødstopanordning, hvis ukontrollerede  

 farlige situationer opstår i anlægget.
Nødstop skal  

 fungere ved alle driftsområder, også når en del af  

 anlægget er frakoblet.
5	Anlæg, som af arbejdstekniske grunde ikke kan  

 indrettes eller afskærmes, så risiko for personskade er  

 udelukket, skal have nødstop ved farestederne.
Ved farligt  

 efterløb skal nødstoppet kombineres med en bremse.
Genstart af  

 anlægget må kun kunne ske med de normale startanordninger, og  

 først når nødstoppet manuelt er stillet i »klarstilling«.  

 Nødstopanordninger skal være fast monterede.
6	Reparation og rengøring af et anlæg  

 skal, så vidt det er muligt, kunne foretages med en effektiv  

 afskærmning monteret.
Er dette ikke muligt, skal der efter fjernelse af  

 afskærmningen foretages en nøglebetjent omstilling for at  

 få anlægget til at køre.
Anlægget må herefter  

 kun kunne køre under betjening af dødmandsbetjent kontakt.
 7	Anlæg må, efter der er trykket på  

 stop, ikke stå med et akkumuleret tryk, der ved reparation eller  

 indgreb kan skabe farlig maskinbevægelse.
 8	Fiskebehandlingsanlæg, transportbånd m.v.  

 skal opfylde følgende:
 .1	Nødstop skal placeres på  

 passende steder.
 .2	Anlæggene skal, udover de i pkt. .1  

 nævnte nødstop, være forsynet med nødstop, der  

 automatisk træder i funktion ved indgreb, ved et ulykkestilfælde,  

 ved rengøring, inspektion eller lignende.
9	Hvor flere transportbånd arbejder i  

 forlængelse af hinanden, skal nødstop være placeret med  

 passende mellemrum.
Hvert nødstop skal stoppe alle transportbånd  

 i linien.
10	Arrangementet skal sikre fri adgang for inspektion,  

 betjening og rengøring af fiskebehandlingsanlægget.  

 Arbejdsområder ved sådanne anlæg bør ikke have  

 mindre bredde end 750 mm.
Efter en konkret vurdering kan  

 Søfartsstyrelsen dog tillade mindre bredder, hvis det skønnes  

 forsvarligt.
11	Isoleringsmaterialer til  

 fiskebehandlingsanlæg, inkl. rørforbindelser, skal være  

 ubrandbare, holdbare og stabile i et vibrerende miljø. De må  

 ikke have udvendige overfladetemperaturer, der er skadelige eller ubehagelige  

 for mandskabet ved berøring.
Isoleringsmaterialerne skal være  

 sikker fastgjort.
Bestemmelsen gælder ikke for fartøjer  

 køllagt før den 1. august 1990.
 12	Maskineri og installationer, der arbejder under  

 tryk, skal opfylde kravene til trykbeholdere i kapitel IV.
13	Maskineri og andre installationer,  

 hvoraf damp, gas, støv eller andre skadelige eller generende stoffer  

 kan undslippe eller udstødes under driften, skal være forsynet  

 med udsugningsanlæg.
Udsugningsanlægs sugeåbninger skal  

 anbringes så nær som muligt ved kilden til dampen, gassen,  

 støvet eller andre skadelige eller generende stoffer, og  

 rørføringen skal arrangeres således, at de  

 bortventilerede produkter ikke er til skade.
Damp eller dunstudledning fra  

 udstyr skal placeres så højt som muligt.
Udledningsrør  

 skal være mindst 50 mm i diameter, og være ført til fri  

 luft.
Damp fra udledningen må ikke genere udsynet fra broen.
 14	Spjæld, ventiler eller andre  

 spærreanordninger skal anbringes således, at de er let  

 tilgængelige og sikre at betjene.
 15	Maskineri og udstyr i arbejdsområder skal  

 være monteret på stærke, faste fundamenter og sikkert  

 forbundet til fartøjets konstruktion.
 16	Bevægelige dele på maskineri og andre  

 installationer samt grej, der kan frembyde fare, skal være effektivt  

 afskærmet.
 17	Fiskebehandlingsanlæg, der benytter vand, skal  

 være forsynet med effektive drænsystemer, der tager hensyn til  

 disses særlige modtagelighed over for blokering.
 18	Maskineri og installationer, som kræver  

 rutinemæssige eftersyn i en højde af mere end 2 m, skal, hvis  

 det er teknisk muligt, forsynes med 600 mm brede platforme beskyttet med  

 gelændere, der ikke er mindre end 1 m høje.
 19	Pålægning og aftagning af fisk til  

 anlægget skal foregå i en sikker og bekvem  

 arbejdshøjde.
20	Fyldeåbninger til maskineri og andre  

 installationer skal være inden for besætningens bekvemme  

 rækkevidde.
Dæksler på fyldeåbninger skal have  

 passende lukkemidler, således at damp, varmt vand eller dunst  

 forhindres i at undslippe rummet.
Dækslet skal forsynes med  

 kontravægt eller et andet sikkert arrangement til at fastholde det i  

 åben stilling, når krævet.
Regel 20	Foranstaltninger til  

 imødegåelse af den med industrifiskelaster forbundne  

 sundhedsfare 1	I denne regel finder følgende definitioner  

 anvendelse:
 .1	»Formalin«: Væsken formaldehyd HCHO  

 opløst i vand.
 .2	»Åndedrætsværn«:  

 Beskyttelsesmiddel, der sikrer, at en person kan forsynes med frisk luft fra  

 stationære trykluft flaskebatterier, kompressoranlæg med tryktank  

 eller personbårene trykflasker.
 .3	»Industrifisk«: Fisk, der fanges udelukkende til  

 anvendelse i fiskemels- og fiskeolieindustrier.
 .4	»Foderfisk«: Fisk der skal bruges til foder.
 .5	»Svovlbrinte«: Gasarten H2S  

 (hydrogensulfid).
 2	Fartøjer, der anvendes til fangst og/eller  

 transport af industrifisk, skal opfylde de i denne regel fastsatte  

 bestemmelser.
3	For imødegåelse af forrådnelse i  

 fiskelaster og dermed udvikling af giftige gasarter gælder de af  

 Fødevareministeriets fastsatte bestemmelser.
Giver  

 Fødevareministeriet tilladelse til anvendelse af andre  

 konserveringsmidler end is og formalin, skal dette anmeldes til  

 Søfartsstyrelsen inden ibrugtagning.
Søfartsstyrelsen vil  

 herefter udarbejde regler for anvendelsen.
 4	For imødegåelse af  

 sundhedsfarer i forbindelse med losning af industrifisk skal Arbejdstilsynets  

 bestemmelser og anvisninger herom følges.
 5	Formalin skal opbevares på frit dæk i  

 godkendte beholdere.
 6	Til kontrol af luften i fartøjets rum skal der  

 om bord findes typegodkendt måleapparatur, der skal kunne måle  

 indholdet af ilt,   

 kuldioxid og svovlbrinte samt af formalin, for så vidt dette  

 medføres om bord.
 7	Der skal om bord findes typegodkendt sikkerhedsudstyr  

 bestående af mindst 2 sikkerhedsbælter forsynet med  

 bajonetlukning og tilhørende livline og 1  

 åndedrætsværn. Åndedrætsværn  

 behøves ikke ved fiskeri, hvor lasten losses inden 3 dage.
 8	Endvidere skal der til brug ved arbejde med formalin  

 findes gummi- eller plastichandsker samt beskyttelsesbriller eller  

 ansigtsskærm.
9	Før nogen går ned i et lastrum,  

 storesrum eller lignende rum under dæk, skal det sikres, at der er  

 tilstrækkelig ilt.
Dette kan gøres ved anvendelse af  

 iltmåler.
 10	Ingen må gå ned i lastrum uden at  

 være iført sikkerhedsbælte med tilhørende livline  

 og uden en lineholder som vagt ved lugen.
 11	Såfremt det konstateres, at der er fare for,  

 at luften i lasten indeholder andre luftarter f.eks. kuldioxid, svovlbrinter  

 eller andet, må ingen gå ned i lasten, medmindre det af hensyn  

 til fartøjets sikkerhed er absolut påkrævet, og da kun  

 iført sikkerhedsudstyr bestående af  

 åndedrætsværn samt et bælte med tilhørende  

 livline.
12	Fartøjets fører skal under rejsen med  

 passende mellemrum holde lastrum med industrifisk under observation med  

 henblik på aflastning af skadeligt overtryk.
Umiddelbart efter ankomst  

 til havn skal føreren sikre sig, at luger til lastrum med industrifisk  

 åbnes og holdes åbne, indtil udlosningen er tilendebragt.
 13	På undersiden af hvert lugedæksel  

 (bortset fra isdæksler), der fører ned til lastrum til  

 opbevaring af industrifisk, skal der være anbragt et advarselsskilt  

 fremstillet af holdbart, søvandsbestandigt materiale.
FARE GIFTIGE OG KVÆLENDE LUFTARTER Det er forbudt at gå ned, før målinger  

 er foretaget Sikkerhedsbælte og livline skal benyttes Der skal være vagt ved lugen 14	Der skal om bord findes et eksemplar af  

 Arbejdstilsynets seneste vejledning om foranstaltninger til  

 imødegåelse af sundhedsfarer i forbindelse med arbejde med  

 industrifisk.
 15	Fartøjets fører skal drage omsorg for,  

 at alle af ham eller rederen ansatte personer, som er beskæftiget med  

 lastning, stuvning og losning af industrifisk, har kendskab til  

 sikkerhedsbestemmelserne i regel 20.9 til 20.12.
16	Ovennævnte personer skal instrueres i brugen  

 af det i regel 20.6 til 20.8 nævnte måle- og sikkerhedsudstyr.  

 Øvelser skal jævnligt afholdes med udstyret, dog mindst  

 én gang månedligt.
Fartøjets fører skal i  

 tilsynsbogen indføre tid og sted for øvelsernes afholdelse.
 1)  Trædæk uden skridsikker belægning anses ikke for at  

 opfylde bestemmelserne om skridsikkert underlag.
2) 3)   

  	Betjeningshåndtaget placeres således, at det ikke er muligt  

 både at betjene spillet og opholde sig på et risikofyldt  

 arbejdssted.
