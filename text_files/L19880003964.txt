Den internationale overenskomst af 1983 om tropisk træ, udfærdiget i  

 Geneve den 18. november 1983, er i sin helhed offentliggjort som bilag til  

 rådsafgørelse nr. 85/424/EØF af 26. marts 1985 i De Europæiske Fællesskabers  

 Tidende nr.
L 313 af 22. november 1985, side 9-23.
 Danmarks ratifikationsinstrument deponeredes den 28. september 1984 hos  

 FNs generalsekretær.
 Med virkning fra den 1. april 1985 trådte overenskomsten midlertidigt i  

 kraft blandt de stater, der på dette tidspunkt havde deponeret  

 ratifikations-, accept-, godkendelses- eller tiltrædelsesinstrumenter eller  

 som havde givet meddelelse om at ville anvende overenskomsten midlertidigt.
 Foruden Danmark har nedennævnte stater samt De Europæiske Fællesskaber  

 ratificeret, accepteret, godkendt eller tiltrådt overenskomsten eller givet  

 meddelelse om midlertidig anvendelse:
 Amerikas Forenede Stater, Belgien/Luxembourg, Bolivia, Brasilien,  

 Cameroun, Canada, Congo, Ecuador, Egypten, Elfenbenskysten, Finland,  

 Frankrig, Gabon, Ghana, Grækenland, Honduras, Indien, Indonesien, Irland,  

 Italien, Japan, Kina, Republikken Korea, Liberia, Malaysia, Nederlandene,  

 Norge, Papua New Guinea, Peru, Philippinerne, Schweiz, Sovjetunionen,  

 Spanien, Det forenede Kongerige Storbritannien og Nordirland, Sverige,  

 Thailand, Trinidad/Tobago, Forbundsrepublikken Tyskland og Østrig.
