Vedtaget  

 af Folketinget ved 3. behandling den 25. maj 2004 Forslag til Lov om adgang til  

 udøvelse af visse erhverv i Danmark  

1) § 1.  

  

  

 Denne lov finder anvendelse på sager om,  

 hvorvidt en ansøger opfylder betingelser, som er en forudsætning for adgang  

 til  

 og udøvelse af et lovreguleret erhverv, når ansøgeren påberåber sig  

 anerkendelse af udenlandske erhvervsmæssige kvalifikationer.
 Stk. 2.  

  

  

 Efter forhandling med økonomi- og erhvervsministeren kan  

 undervisningsministeren, for så vidt angår nærmere angivne erhverv, bestemme,  

 at lovens bestemmelser kun finder anvendelse, hvis ansøgningen skal behandles  

 efter EUs direktiver om indførelse af generelle ordninger for  

 anerkendelse af  

 erhvervsmæssige kvalifikationer.
 Stk. 3.  

  

  

 § 4, stk. 3, finder dog i alle tilfælde anvendelse på erhverv omfattet af  

 regler fastsat i medfør af stk. 2.
§ 2.  

  

  

 Personer, der er statsborgere i et  

 EU/EØS-land eller i et land, som EU har indgået aftale med om adgang til  

 udøvelse af lovregulerede erhverv, har adgang til at udøve et lovreguleret  

 erhverv her i landet som selvstændig eller lønmodtager på samme vilkår, som  

 gælder for personer med danske erhvervsmæssige kvalifikationer, hvis de  

 opfylder betingelserne i 1)  

 	  

    

 EUs direktiver om anerkendelse af  

 sygeplejersker, tandlæger, jordemødre, dyrlæger, farmaceuter og læger, 2)  

 	  

    

 EUs direktiver om indførelse af generelle  

 ordninger for anerkendelse af erhvervsmæssige kvalifikationer eller 3)  

 	  

    

 aftaler indgået mellem Danmark og andre  

 nordiske lande om anerkendelse af erhvervsmæssige kvalifikationer.
 § 3.  

  

  

 Den myndighed, der administrerer det  

 pågældende lovregulerede erhverv (den kompetente myndighed), påser, at de i  

 § 2 nævnte betingelser for at udøve hvervet er opfyldt.
 § 4.  

  

  

 Personer, der uden at være omfattet af  

 de direktiver og aftaler, der er nævnt i § 2, påberåber sig kvalifikationer  

 opnået i udlandet som grundlag for en ansøgning om adgang til og udøvelse af  

 et  

 erhverv, kan indgive ansøgning om adgang til erhvervsudøvelse til  

 Undervisningsministeriet, der videregiver ansøgningen til den kompetente  

 myndighed, jf. § 3.
Stk. 2.  

  

  

 Den kompetente myndighed underretter Undervisningsministeriet om ansøgninger,  

 jf. stk. 1, som myndigheden har modtaget fra andre.
Underretningen oplyser  

 som  

 minimum ansøgerens navn og nationalitet, erhvervet, der søges adgang til, om  

 der søges hel eller delvis autorisation samt datoen for modtagelsen af  

 ansøgningen, såfremt disse oplysninger fremgår af ansøgningen.
 Stk. 3.  

  

  

 Når en kompetent myndighed træffer afgørelse i anledning af en ansøgning, der  

 er omfattet af denne lov, sendes afgørelsen tillige til  

 Undervisningsministeriet, jf. dog stk. 4.
 Stk. 4.  

  

  

 Kompetente myndigheder, der i henhold til lov om vurdering af udenlandske  

 uddannelseskvalifikationer m.v. er fritaget for pligtmæssigt at indhente en  

 vurdering af en ansøgers uddannelseskvalifikationer, kan registrere  

 afgørelser  

 i en database og indberette afgørelserne på samme måde som efter reglerne i  

 den  

 nævnte lov.
 § 5.  

  

  

 Undervisningsministeriet koordinerer  

 gennemførelse af de direktiver, der er omfattet af § 2, nr. 2, og fastsætter  

 nærmere regler med henblik på opfyldelse af disse direktiver.
 Stk. 2.  

  

  

 Ansøgninger om adgang til erhverv, der er omfattet af § 2, nr. 2, indsendes  

 til  

 Undervisningsministeriet.
§ 6.  

  

  

 Ansøgeren kan pålægges betaling for  

 afholdelse af udgifter til gennemførelse af egnethedsprøve eller supplerende  

 uddannelse.
Betalingens størrelse må ikke overstige de beløb, som opkræves i  

 forbindelse med gennemførelse af undervisning, eksamination m.v. på det  

 pågældende område.
Betalingen fastsættes og opkræves af den myndighed, der  

 forestår gennemførelse af undervisning, eksamination m.v.
 § 7.  

  

  

 Undervisningsministeren kan bemyndige  

 andre administrative myndigheder under Undervisningsministeriet til at udøve  

 beføjelser efter denne lov.
 Stk. 2.  

  

  

 De afgørelser, som træffes efter denne lov eller regler udstedt i medfør af  

 denne lov, kan ikke indbringes for undervisningsministeren eller anden  

 administrativ myndighed.
 § 8.  

  

  

 Loven træder i kraft den 1. august 2004.
 § 9.  

  

  

 Lov nr. 291 af 8. maj 1991 om adgang til  

 udøvelse af visse erhverv i Danmark for statsborgere i De Europæiske  

 Fællesskaber og de nordiske lande ophæves.
 Stk. 2.  

  

  

 Regler udstedt i medfør af lov nr. 291 af 8. maj 1991 forbliver i kraft,  

 indtil  

 de ophæves, ændres eller erstattes af regler udstedt i medfør af denne lov.
 § 10.  

  

  

 Loven gælder ikke for Færøerne og  

 Grønland.
1)  

  

 Loven indeholder bestemmelser, der gennemfører dele  

 af Europa-Parlamentets og Rådets direktiv 89/48/EØF af 21. december 1988 om  

 indførelse af en generel ordning for gensidig anerkendelse af eksamensbeviser  

 for erhvervskompetencegivende videregående uddannelser af mindst tre års  

 varighed, (EF-Tidende 1989 nr.
L 019,  

    

  

 side 16-23), som ændret ved Europa-Parlamentets og Rådets direktiv  

 2001/19/EF af 14. maj 2001, (EF-Tidende 2001 nr.
L 206,  

    

  

 side 1-51), Rådets direktiv 1992/51/EØF af  

 18. juni 1992 om anden generelle ordning for anerkendelse af  

 erhvervsuddannelser til supplering af direktiv 89/48/EØF med senere ændringer  

 og berigtigelser og Europa-Parlamentets og Rådets direktiv 1999/42/EF af 7.  

 juni 1999 om indførelse af en ordning for anerkendelse af eksamensbeviser for  

 de former for erhvervsvirksomhed, der er omfattet af direktiverne om  

 liberalisering og om overgangsforanstaltninger, og til supplering af den  

 generelle ordning for anerkendelse af eksamensbeviser, (EF-Tidende 1999 nr.
L  

 201, side 77- 93).
