Fremsat den 14. januar 2003 af  

 forsvarsministeren (Svend Aage Jensby) Forslag til Lov om ændring af lov om forsvarets  

 personel og lov om  

 hjemmeværnet (Erstatning og godtgørelse mv. for  

 selvpåførte skader) § 1 I lov om forsvarets personel, jf. lovbekendtgørelse nr. 249 af 5.  

 april 2001, foretages følgende ændringer:
 1. § 11a, stk. 3, ophæves.
 Stk. 4 og 5 bliver herefter stk. 3 og 4.
2. I § 11a, stk. 4, der bliver stk. 3,  

 ændres »stk. 1-3« til: »stk. 1-2.« § 2 I lov om hjemmeværnet, jf. lovbekendtgørelse nr. 803 af 20.  

 august 2001, foretages følgende ændringer:
1. I § 12, stk. 4, ændres »stk. 2« til:  

 »stk. 3.« 2. § 16, stk. 3, ophæves.
 Stk. 4 bliver herefter stk. 3.
§ 3 Loven træder i kraft dagen efter bekendtgørelse i Lovtidende  

 og har virkning på skader, der er forårsaget på  

 ikrafttrædelsesdagen eller senere.
Bemærkninger til lovforslaget Almindelige bemærkninger til  

 lovforslaget Lovforslaget har til formål at give hjemmel til, at  

 der også kan ydes erstatning til efterladte efter personel udsendt til  

 international tjeneste, som beskrevet i § 11a, stk. 1, der  

 begår selvmord som følge af psykiske problemer, som er  

 forårsaget af forholdene i opgaveområdet.
Lovforslaget giver  

 endvidere mulighed for erstatning eller godtgørelse til personel  

 udsendt til sådan international tjeneste i andre tilfælde af  

 selvforvoldt og forsætlig skade, såfremt skaden er forvoldt som  

 følge af efterfølgende psykiske problemer, der er  

 forårsaget af forholdene i opgaveområdet.
Det skal  

 bemærkes, at Arbejdsskadestyrelsen har oplyst, at forsætlig  

 skadevoldelse på sig selv, der ikke har døden til følge,  

 er uhyre sjældent forekommende i praksis.
 Det fremgår af lov om forsvarets personel  

 § 11a, stk. 1, at forsvarsministeren fastsætter regler for  

 ydelse af erstatning, herunder for tab af forsørger, samt  

 godtgørelse for varigt men til personel, som udsendes til udlandet med  

 henblik på deltagelse i konfliktforebyggende, fredsbevarende,  

 fredsskabende, humanitære og andre lignende opgaver, og som omkommer  

 eller påføres varigt men under eller som følge af  

 tjenesten.
 Af § 11a, stk. 4, fremgår det, at reglerne  

 i stk. 1-3 finder tilsvarende anvendelse på personel, som i  

 tjenesten rydder, bortsprænger, fjerner eller destruerer ammunition,  

 sprængstoffer og lignende, for hvis fremstilling og udlægning det  

 danske forsvar ikke er ansvarligt.
 I lov om hjemmeværnet § 16, stk. 1, er det  

 bestemt, at forsvarsministeren fastsætter regler for ydelse af  

 erstatning, herunder for tab af forsørger, samt godtgørelse for  

 varigt men til frivillige i hjemmeværnet, som i tjenesten rydder,  

 bortsprænger, fjerner eller destruerer ammunition, sprængstoffer  

 og lignende i fredstid, for hvis fremstilling og udlægning det danske  

 forsvar ikke er ansvarligt, og som omkommer eller påføres varigt  

 men under eller som følge af denne tjeneste.
 Ifølge den gældende lov om forsvarets  

 personel § 11a, stk. 3, og lov om hjemmeværnet § 16,  

 stk. 3, er det en betingelse for udbetaling af godtgørelse eller  

 erstatning, at hændelsen ikke kan tilregnes den skadelidte som  

 forsætlig skadevoldelse på sig selv.
 Ved at ophæve bestemmelserne gives der mulighed for  

 godtgørelse eller erstatning i tilfælde, hvor skaden er en  

 følge af forsætlig skadevoldelse på sig selv.
Der vil blive fastsat regler i bekendtgørelse om  

 forsvarets særlige erstatnings- og godtgørelsesordning om, at  

 der i alle tilfælde af forsætlig skadevoldelse på sig selv  

 i forbindelse med international tjeneste, som beskrevet i § 11a,  

 stk. 1, ammunitionsrydning jf. § 11a, stk. 4, samt  

 ammunitionsrydning foretaget af frivillige i hjemmeværnet jf. lov om  

 hjemmeværnet § 16, stk. 1, hvor Arbejdsskadestyrelsen  

 anerkender, at der er en arbejdsskade, gives erstatning eller  

 godtgørelse efter personelloven.
Herudover har forsvaret mulighed for  

 at give erstatning eller godtgørelse til udsendt personel jf.  

 § 11a, stk. 1, i henhold til bekendtgørelse om forsvarets  

 særlige erstatnings- og godtgørelsesordning § 1,  

 stk. 4, hvis det vurderes, at dødsfaldet eller tilskadekomsten er  

 forårsaget af de særlige forhold i opgaveområdet.
Økonomiske konsekvenser for stat, kommuner og  

 amtskommuner Lovforslaget skønnes ikke at have væsentlige  

 økonomiske konsekvenser for staten.
 Lovforslaget har ikke økonomiske konsekvenser for  

 kommuner og amtskommuner.
Administrative konsekvenser for stat, kommuner og  

 amtskommuner Lovforslaget vurderes ikke at have administrative  

 konsekvenser for staten, kommuner eller amtskommuner.
Økonomiske og administrative konsekvenser for  

 erhvervslivet Lovforslaget vurderes ikke at have økonomiske eller  

 administrative konsekvenser for erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU- retlige aspekter.
Hørte myndigheder og organisationer Lovforslaget har været i høring hos  

 Statsministeriet, Finansministeriet, Justitsministeriet, Centralforeningen  

 for Stampersonel, Hærens Konstabel- og Korporalforening,  

 Hovedorganisationen af Officerer i Danmark, Dansk Tandlægeforening,  

 Foreningen af Yngre Læger, Værnepligtsrådet,  

 Reserveofficersforeningen i Danmark, Foreningen for Personel af Reserven i  

 Danmark, Dansk Arbejdsgiverforening, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Ledernes Hovedorganisation,  

 Sammenslutningen af Landbrugets Arbejdsgiverforeninger, Finanssektorens  

 Arbejdsgiverforening og Amtsrådsforeningen i Danmark.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for staten Ingen Mindre Økonomiske konsekvenser for kommuner og  

 amtskommuner Ingen Ingen Administrative konsekvenser for staten, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Ingen Ingen Bemærkninger til lovforslagets  

 enkelte bestemmelser Til § 1 Ifølge den gældende lov om forsvarets  

 personel § 11a, stk. 3, er det en betingelse for udbetaling af  

 godtgørelse eller erstatning, at hændelsen ikke kan tilregnes  

 den skadelidte som forsætlig skadevoldelse på sig selv.
 I foråret 2002 blev det af Vestre Landsret  

 fastslået, at erstatningsreglerne i § 11a i lov om forsvarets  

 personel ikke gav hjemmel til udbetaling af erstatning i forbindelse med en  

 soldats selvmord som følge af psykiske traumer, pådraget i  

 international tjeneste.
Selvmord kan under visse omstændigheder anerkendes  

 som arbejdsskader i henhold til lov om sikring mod følger af  

 arbejdsskade.
Af bekendtgørelse om forsvarets særlige  

 erstatnings- og godtgørelsesordning, der er udstedt med hjemmel i  

 § 11a, fremgår det, at der ved dødsfald eller tilskadekomst  

 under eller som følge af tjenesten forstås sådanne  

 hændelser, der begrunder krav om erstatning eller godtgørelse i  

 henhold til lov om sikring mod følger af arbejdsskade.
Bl.a. af hensyn  

 til denne kobling til lov om sikring mod følger af arbejdskade  

 vurderes det hensigtsmæssigt, at der gives mulighed for udbetaling af  

 erstatning i henhold til lov om forsvarets personel i forbindelse med  

 selvmord og selvpåførte skader i mindst samme omfang som i  

 henhold til lov om sikring mod følger af arbejdsskade.
Det vurderes  

 også på grund af forsvarets store internationale engagement  

 vigtigt, at forsvarets erstatningsregler er tidssvarende.
 Ved at ophæve § 11a, stk. 3, gives der  

 mulighed for godtgørelse eller erstatning i tilfælde, hvor  

 skaden eller dødsfaldet er en følge af forsætlig  

 skadevoldelse på sig selv.
 Der henvises i øvrigt til de almindelige  

 bemærkninger.
Til § 2 Til nr. 1 I den gældende lov om hjemmeværnet er der som  

 følge af en skrivefejl i det tidligere lovforslag en fejl i § 12,  

 stk. 4, idet henvisningen til § 12, stk. 2, rettelig skal  

 være til § 12, stk. 3.
Til nr. 2 Ifølge den gældende lov om hjemmeværnet  

 § 16, stk. 3, er det en betingelse for udbetaling af  

 godtgørelse eller erstatning, at hændelsen ikke kan tilregnes  

 den skadelidte som forsætlig skadevoldelse på sig selv.
Ved at  

 ophæve bestemmelsen gives der de frivillige i hjemmeværnet, der  

 rydder, bortsprænger, fjerner eller destruerer ammunition,  

 sprængstoffer eller lignende i fredstid, for hvis fremstilling og  

 udlægning det danske forsvar ikke er ansvarligt, mulighed for  

 erstatning i tilfælde af forsætlig skadevoldelse på sig  

 selv, såfremt skaden eller selvmordet er en følge af en psykisk  

 skade som følge af den pågældende tjeneste.
 Der henvises i øvrigt til de almindelige  

 bemærkninger.
Til § 3 Loven har virkning på de skader, der er  

 forårsaget på ikrafttrædelsesdagen eller senere.
Bilag Lovforslaget sammenholdt med gældende  

 formulering Gældende formulering Lovforslaget § 11a.
Forsvarsministeren fastsætter regler for ydelse  

 af erstatning, herunder for tab af forsørger, samt godtgørelse  

 for varigt men til personel, som udsendes til udlandet med henblik på  

 deltagelse i konfliktforebyggende, fredsbevarende, fredsskabende,  

 humanitære og andre lignende opgaver, og som omkommer eller  

 påføres varigt men under eller som følge af  

 tjenesten.
§ 1 I lov om forsvarets personel, jf. lovbekendtgørelse nr. 249 af 5.  

 april 2001, foretages følgende ændringer:
Stk. 2. Erstatning for tab af forsørger udbetales til  

 den efterladte ægtefælle, samlever eller børn under 21  

 år.
Såfremt der ikke efterlades nogen berettiget til erstatning  

 for tab af forsørger, udbetales en erstatning til boet.  

 Forsvarsministeren fastsætter nærmere regler herom.
 Stk. 3. Det er en betingelse for udbetaling af ydelser efter  

 stk. 1, at hændelsen ikke kan tilregnes den skadelidte som  

 forsætlig skadevoldelse på sig selv.
 1. § 11 a, stk. 3, ophæves.
 Stk. 4 og 5 bliver herefter stk. 3 og 4.
 Stk. 4. Reglerne i stk. 1-3 finder tilsvarende anvendelse  

 på personel, som i tjenesten rydder, bortsprænger, fjerner eller  

 destruerer ammunition, sprængstoffer og lign., for hvis fremstilling og  

 udlægning det danske forsvar ikke er ansvarligt.
2. I § 11a stk. 4, der bliver stk. 3,  

 ændres »stk. 1-3« til : »stk. 1-2.« Stk. 5. Størrelsen af erstatninger og  

 godtgørelse for varigt men fastsættes på de årlige  

 bevillingslove.
§ 12. En person optages som frivillig i hjemmeværnet ved  

 at underskrive en kontrakt, hvorefter den pågældende skal § 2 I lov om hjemmeværnet, jf. lovbekendtgørelse nr. 803 af 20.  

 august 2001, foretages følgende ændringer :
1)	gennemgå uddannelse, jf. §11, 2)	forrette tjeneste under krig eller andre ekstraordinære  

 forhold, 3)	give møde i fredstid ved katastrofealarm, 4)	overholde reglerne for den militære sikkerhed også efter  

 udtræden af hjemmeværnet, 5)	opbevare og vedligeholde personlig udrustning, herunder våben,  

 mundering og ammunition, i overensstemmelse med de forskrifter, der er  

 fastsat herfor.
6)	yde erstatning for tab af den udleverede udrustning eller for skade  

 på denne efter de almindelige erstatningsregler og 7)	overholde de tjenstlige bestemmelser, der i øvrigt er fastsat  

 for frivillige i hjemmeværnet.
 Stk. 2. Frivillige i hjemmeværnet, der ikke er  

 bosiddende her i landet, må ikke opbevare våben og ammunition  

 på deres bopæl.
 Stk. 3.Under krig eller andre ekstraordinære forhold kan  

 frivillige i hjemmeværnet ikke bringe kontraktforholdet til  

 ophør.
 Stk. 4. Bortset fra de i stk. 2 nævnte  

 tilfælde kan frivillige i hjemmevænet opsige deres kontrakt med 3  

 måneders varsel.
1. I § 12, stk. 4, ændres »stk. 2« til  

 : »stk. 3.« Stk. 5. En frivillig befalingsmand skal fratræde som  

 befalingsmand senest med udgangen af den måned, hvori den  

 pågældende fylder 60 år, med mindre andet aftales i hvert  

 enkelt tilfælde.
 Stk. 6. Kontrakten kan af hjemmeværnet ophæves  

 uden varsel, hvis den frivillige ikke længere opfylder de betingelser,  

 der er fastsat for optagelse i hjemmeværnet, eller tilsidesætter  

 de pligter, der påhviler den pågældende i forbindelse med  

 tjenesten.
 § 16. Forsvarsministeren fastsætter regler for ydelse af  

 erstatning, herunder for tab af forsørger, samt godtgørelse for  

 varigt men til frivillige i hjemmeværnet, som i tjenesten rydder,  

 bortsprænger, fjerner eller destruerer ammunition, sprængstoffer  

 og lignende i fredstid, for hvis fremstilling og udlægning det danske  

 forsvar ikke er ansvarligt, og som omkommer eller påføres varigt  

 men under eller som følge af denne tjeneste.
Stk. 2. Erstatning for tab af forsørger udbetales til  

 den efterladte ægtefælle, samlever eller børn under 21  

 år.
Såfremt der ikke efterlades nogen berettiget til erstatning  

 for tab af forsørger, udbetales en erstatning til boet.  

 Forsvarsministeren fastsætter nærmere regler herom.
 Stk. 3. Det er en betingelse for udbetaling af ydelser efter  

 stk. 1, at hændelsen ikke kan tilregnes den skadelidte som  

 forsætlig skadevoldelse på sig selv.
 2. § 16, stk. 3, ophæves.
 Stk. 4 bliver herefter stk. 3.
 Stk. 4. Størrelsen af erstatninger og  

 godtgørelse for varigt men fastsættes på de årlige  

 bevillingslove.
§ 3 1. Loven træder i kraft den xx og har virkning på  

 skader, der er forårsaget på ikrafttrædelsesdagen eller  

 senere.
