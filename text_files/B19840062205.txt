 I medfør af § 10B, § 8N, jfr. § 10D og § 10C i skattekontrolloven, jfr.  

 lovbekendtgørelse nr. 401 af 6. juli 1984 fastsættes:
Værdipapirer, der er omfattet af  

 oplysningspligten § 1.  Reglerne i skattekontrollovens § 10B om  

 overdragelse af obligationer og rentekuponer gælder for danske og udenlandske  

 obligationer ("massegældsbreve"), samt for særskilte overdragelser  

 af rentekuponer vedrørende sådanne obligationer.
Overdragelser hvor en registreret  

 oplysningspligtig medvirker § 2.  Enhver, der overdrager obligationer eller  

 rentekuponer til en registreret oplysningspligtig, jfr. § 4 i ministeriet for  

 skatter og afgifters bekendtgørelse nr. 492 af 7. september 1977, skal  

 underrette den oplysningspligtige om obligationsejerens (kuponejerens) navn  

 og adresse samt personnummer (CPR-nr.) eller arbejdsgivernummer efter  

 kildeskatteordningen (CIR-nr.). Det samme gælder enhver, der erhverver  

 obligationer eller rentekuponer fra en registreret oplysningspligtig eller  

 lader denne formidle en erhvervelse af obligationer eller kuponer.
 Stk. 2.  For selskaber, foreninger, legater og andre  

 erhververe eller overdragere, der hverken har CPR-nr. eller CIR-nr. oplyses  

 CPR-nr. eller CIR-nr. for formanden eller en anden person, der er berettiget  

 til at handle på obligationsejerens vegne.
 Stk. 3.  Hvis en obligation overdrages eller erhverves  

 af to personer oplyses CPR-nr. for begge overdragerne respektive erhververne.
 Stk. 4.  Hvis en obligation overdrages eller erhverves  

 af flere, oplyses CPR-nr. eller CIR-nr. for en eller flere af overdragerne  

 respektive erhververne, jfr. dog stk. 3.
 Stk. 5.  Har overdrageren eller erhververen både CPR-nr.  

 og CIR-nr., oplyses det CPR-nr. eller CIR-nr., som i medfør af § 2 i  

 bekendtgørelse nr. 621 af 22. november 1984 (bekendtgørelse om skattemæssig  

 kontrol med obligationsrenter m.v.) benyttes i forbindelse med indløsningen  

 af rentekuponer.
 Stk. 6.  Ved afgivelse af oplysninger som nævnt i stk.  

 1-4 skal der i original eller fotokopi forevises identitetskort (ID-kort)  

 udstedt af en bank eller sparekasse eller personnummerbevis,  

 CIR-registreringsbevis eller anden fra en offentlig myndighed hidrørende  

 legitimation med fortrykt CPR-nr. eller CIR-nr. såsom skattekort,  

 skattebillet, førerbevis eller sygesikringsbevis.
Stk. 7.  Overdrages obligationerne til eller fra depot,  

 behøver depotejeren dog ikke at forevise legitimation, såfremt det CPR-nr.  

 eller CIR-nr., der skal oplyses ved overdragelsen, svarer til det nummer, der  

 er noteret på depotet.
Reglen i 1. pkt. finder tilsvarende anvendelse for  

 indehavere af indskrivningsbeviser vedrørende obligationer, der indskrives  

 hos obligationsudstederen.
Endvidere finder reglen anvendelse, hvis  

 overdragelsen sker til debet eller kredit for en konto hos den  

 oplysningspligtige.
Overdragelser hvor der ikke medvirker en  

 registreret § 3.  Overdrages obligationer mellem parter, der ikke  

 er registrerede som oplysningspligtige, og formidles overdragelsen ikke af en  

 registreret oplysningspligtig, skal indberetning foretages af den part, der  

 beholder rentekuponen vedrørende den førstkommende termin, jfr. dog § 4.  

 Indberetningen skal ske inden 15. januar i året efter udløbet af det  

 kalenderår, hvori overdragelsen har fundet sted og foretages på særlige af  

 statsskattedirektoratet udfærdigede blanketter, der vil kunne rekvireres hos  

 statsskattedirektoratet, de lokale skattemyndigheder samt  

 amtsskatteinspektoraterne.
Stk. 2.  Indberetningen skal indeholde oplysning om  

 parternes navn og adresse, CPR-nr. eller CIR-nr. samt summen af de  

 rentebeløb, der afregnes mellem parterne i forbindelse med overdragelsen.
Den  

 part, der ikke beholder kuponen for førstkommende termin, skal underrette den  

 anden part om sit navn, adresse, CPR-nr. eller CIR-nr. og forevise  

 legitimation som nævnt i § 2, stk. 6.
 Stk. 3.  § 2, stk. 2, 3, 4 og 5, finder tilsvarende  

 anvendelse.
 Stk. 4.  Indberetningerne bør indsendes til  

 statsskattedirektoratet hurtigst muligt og inden den 15. januar i året efter  

 udløbet af det kalenderår, hvori overdragelsen er sket.
 Stk. 5.  Statsskattedirektoratet bemyndiges til at  

 fastsætte yderligere regler om indberetningernes indhold og form.
 § 4.  Ved overdragelse mellem en udlænding som nævnt i  

 § 6, jfr. § 8, og en indlænding, påhviler indberetningspligten indlændingen.  

 Udlændingen skal give indlændingen oplysning om sin identitet efter reglerne  

 i § 6.
 Udenlandske repræsentationer m.v.
 § 5.  Undtaget fra reglerne om indberetningspligt m.v.  

 i henhold til skattekontrollovens § 10B er overdragelser, hvor den ene part  

 er en registreret oplysningspligtig, og den anden part er:
 Stk. 2.  Reglerne i stk. 1, nr. 2 og 3, finder  

 tilsvarende anvendelse på det diplomatiske personales og det administrative  

 og tekniske personales familiemedlemmer, der hører til det nævnte personales  

 husstand og ikke er danske statsborgere.
Legitimationskrav for obligationsejere og  

 -sælgere med bopæl eller § 6.  Hvis en person, der på overdragelsestidspunktet  

 hverken har bopæl her i landet eller har opholdt sig her i over 3 måneder,  

 overdrager obligationer eller rentekuponer til eller erhverver sådanne fra en  

 registreret oplysningspligtig, skal den pågældende oplyse sit CPR-nr. eller  

 CIR-nr., såfremt der er tildelt denne sådant nummer.
I øvrigt oplyses navn,  

 adresse og hjemland.
 Stk. 2.  Ophold eller bopæl i Grønland og på Færøerne  

 sidestilles med ophold eller bopæl i udlandet.
§ 7.  Henvender den i § 6, stk. 1, nævnte person sig  

 personligt hos den oplysningspligtige om overdragelsen, forevises pas eller  

 anden efter den oplysningspligtiges skøn betryggende legitimation.
Har  

 personen CPR-nr. eller CIR-nr. forevises bevisligheder som nævnt i § 2, stk.  

 6.
 Stk. 2.  Sker overdragelsen efter skriftlig henvendelse  

 fra den i § 6, stk. 1, nævnte person, skal de i stk. 1 nævnte bevisligheder  

 eller en fotokopi heraf vedlægges henvendelsen.
 § 8.  For selskaber og foreninger m.v. gælder §§ 6 og  

 7, når institutionen ikke har hjemsted her i landet. §§ 6 og 7 gælder  

 endvidere for dødsboer og konkursboer m.v., der ikke behandles her i landet.
Indberetning af oplysninger fra de  

 registrerede oplysningspligtige § 9.  En oplysningspligtig, der er registreret i  

 overensstemmelse med reglerne i ministeriet for skatter og afgifters  

 bekendtgørelse nr. 492 af 7. september 1977 skal inden en af  

 statsskattedirektoratet fastsat frist foretage indberetning til  

 statsskattedirektoratet om obligationsoverdragelser, herunder overdragelser  

 af rentekuponer i det foregående år, jfr. dog stk. 2 Stk. 2.  Indberetningerne må ikke omfatte overdragelser  

 til eller fra obligationsbeholdninger, der er anbragt af midler i en  

 opsparingsordning i pensionsøjemed, jfr. § 17 i ministeriet for skatter og  

 afgifters bekendtgørelse nr. 241 af 24. maj 1982 om beskatningen af  

 pensionsordninger m.v.
 Stk. 3.  Indberetning efter stk. 1 skal omfatte  

 effektuerede overdragelser, uanset om der er tale om formidling af en  

 overdragelse eller om overdragelse til eller fra egen beholdning jfr. dog §  

 10.
 Stk. 4.  Indberetning om overdragelse, som en  

 oplysningspligtig enten er part i eller formidler af, skal foruden angivelse  

 af den oplysningspligtiges CIR-nr. eller registreringsnummer indeholde  

 oplysning om erhververs eller overdragers CPR-nr. eller CIR-nr.
Stk. 5.  Indberetningerne skal indeholde oplysning om,  

 hvorvidt overdragelsen er sket med eller uden den rentekupon, der vedrører  

 førstkommende termin efter overdragelsen, og om de rentebeløb, der er  

 afregnet med erhververen eller overdrageren i forbindelse med de af  

 indberetningen omfattede overdragelser.
Endvidere oplyses et nummer, der  

 henviser til et grundbilag eller depot hos den oplysningspligtige.
 Stk. 6.  Oplysninger om nedennævnte overdragelser  

 indberettes med følgende kodenumre:
Overdragelser til eller fra registrerede oplysningspligtige Andre overdragelser Sker overdragelsen mellem parter som nævnt under nr. 4), 5) og 6) anføres  

 den relevante kode for hver part for sig.
 Stk. 7.  Statsskattedirektoratet bemyndiges til at  

 fastsætte nærmere regler om indberetningernes indhold og form.
Tilfælde hvor indberetning kan undlades § 10.  Indberetning kan undlades om følgende  

 overdragelser:
Underretning til parterne § 11.  Den oplysningspligtige skal drage omsorg for,  

 at parterne underrettes om de oplysninger, der indberettes til  

 skattemyndighederne.
 Stk. 2.  Statsskattedirektoratet bemyndiges til at  

 fastsætte nærmere regler om underretningens indhold og form.
 § 12.  Bekendtgørelsen træder i kraft ved  

 offentliggørelse i Lovtidende og finder anvendelse på  

 obligationsoverdragelser, der sker efter den 31. december 1984. Samtidig  

 ophæves bekendtgørelse nr. 542 af 25. oktober 1977, idet dog denne finder  

 anvendelse på obligationsoverdragelser, der finder sted inden den 1. januar  

 1985.
