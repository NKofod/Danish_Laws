Tillægsbetænkning afgivet af Erhvervsudvalget den 15. marts  

 2006 Tillægsbetænkning over Forslag til lov om ændring af lov om  

 erhvervsdrivende virksomheders  

  

 aflæggelse af årsregnskab m.v. (årsregnskabsloven), bogføringslov samt lov om  

 statsautoriserede og registrerede revisorer (Reduktion af revisionspligt for visse virksomheder og  

 reduktion af andre administrative byrder) [af økonomi- og  

 erhvervsministeren (Bendt Bendtsen)] 1. Ændringsforslag Det Radikale Venstres medlemmer af udvalget har stillet 2 ændringsforslag  

 til lovforslaget, efter at dette blev henvist til fornyet behandling i  

 udvalget.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 22. november 2005. Lovforslaget blev efter 1. behandling  

 henvist  

 til behandling i Erhvervsudvalget.
Udvalget afgav betænkning den 2. marts  

 2006.  

 Lovforslaget var til 2. behandling den 14. marts 2006, hvorefter det blev  

 henvist til fornyet behandling i Erhvervsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 2 spørgsmål til økonomi- og erhvervsministeren til skriftlig  

 besvarelse,  

 som denne har besvaret.
 Alle udvalgets spørgsmål og ministerens svar herpå samt bilag 13  

 er optrykt som bilag 2 til tillægsbetænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF)  

 indstiller lovforslaget til  

  

 vedtagelse  

  

 i den affattelse, hvori det  

 foreligger efter 2. behandling.
Flertallet vil  

    

 stemme imod de stillede ændringsforslag.
 Et  

  

 mindretal  

  

 i udvalget (S, RV og SF) indstiller lovforslaget til  

  

 forkastelse.  

  

 Mindretallet vil stemme for de stillede ændringsforslag.
 Socialdemokraternes, Det Radikale Venstres og Socialistisk Folkepartis  

 medlemmer af udvalget udtaler, at S, RV og SF har brugt mange kræfter på  

 denne sag og beklager, at resultatet indeholder så mange mangler.
Det er vor klare opfattelse, at forslaget på grund af en total mangel på  

 kontrol åbner en ladeport af alvorlige huller.
Mange store kapitalfonde og  

 andre virksomheder med store aktiver bliver fritaget for revisionspligt.  

 Mange virksomheder kan konstruere sig ud af revisionspligten for hele eller  

 dele af virksomhedens vedkommende.
Ingen vil få at vide, hvis en virksomhed »afskediger« revisoren under  

 arbejdet. Årsregnskabsloven kræver ikke, at omsætningen fremgår af  

 regnskabet.
Det indebærer, at der bliver store problemer med at konstatere,  

 hvilke virksomheder der har revisionspligt, og hvilke der ikke har  

 revisionspligt.
Vi er meget overrasket over, at Venstre og Dansk Folkeparti på denne  

 måde accepterer en manglende kontrol og helt sikkert åbner for øget snyd og  

 svindel.
Det er også for os overraskende, at en liberal regering  

  

 indliciterer  

  

 kontrolvirksomheder.
Vi  

 finder det helt umuligt, at de 45 offentlige kontrollanter ved SKAT kan  

 gennemføre bare en brøkdel af den nødvendige kontrol.
Det er væsentligt for befolkningen at vide, at lovforslaget ikke  

 alene omfatter små virksomheder.
Vi har kendskab til en virksomhed, hvor  

 balancesummen er over 7 mia. kr., som alligevel bliver fritaget for  

 revisionspligt efter dette lovforslag.
Det kan ikke være korrekt, at en sådan  

 virksomhed kan slippe for revisionspligt i en eller anden form.
Vi er helt enige med regeringen i, at de administrative byrder  

 bør lettes for de små og mellemstore virksomheder.
Derfor har vi foreslået,  

 at  

 selskaber med en omsætning på op til 20 mio. kr. vil kunne få lettelser, så  

 disse små og mellemstore virksomheder ikke behøver en tilsvarende revision  

 tilsvarende den, Danmarks største virksomheder.
I stedet foreslår vi en  

 gennemgang/et review i disse virksomheder baseret på RS 910 (RS 3400) og  

 gerne  

 med yderligere krav.
Vi har konstateret, at de borgerlige partier ikke mener, at RS  

 910 (RS 3400) alene er sikkerhed nok.
Det er i og for sig forståeligt, men så  

 kunne ordførerne fra disse partier foreslå, hvad der skal tilføjes af øgede  

 krav.
Det er vor opfattelse, at RS 910 (RS 3400) klart er at foretrække frem  

 for  

  

 ingen  

  

 revision overhovedet, da  

 der til RS 910-regimet fast er tilknyttet en revisor, som samfundet kender.  

 Denne kan derfor på samfundets vegne sige fra over for ledelsen.
Vi var under  

 forhandlingerne altid positive over for en drøftelse af dette.
Vi er  

 overbevist  

 om, at erhvervslivet ville have opnået væsentlig større administrative  

 besparelser ved vort forslag frem for det, der bliver vedtaget.
De borgerlige partier kræver, at en virksomhed med en omsætning  

 på 3,5-4 mio. kr. skal have samme revision som landets allerstørste  

 virksomheder, da  

  

 revision  

  

 er  

  

 revision.
Vi så gerne lettelser for de små  

 og mellemstore virksomheder på dette område.
 De borgerlige ordførere taler imod RS 910 (RS 3400), hvilket  

 overrasker os meget, da det i stor udstrækning er den standard, der bruges  

 blandt de 170.000 personligt ejede virksomheder, hvis størrelse og  

 karakteristika kan sammenlignes med de selskaber, som vi foreslår får  

 udarbejdet  

 review.
Vi vil gerne anerkende, at ministeren på et tidspunkt kom med et  

 udspil i den rigtige retning.
På trods af positiv tilbagemelding fra os, blev  

 dette forslag ikke fastholdt.
Vi kunne og burde måske have krævet lovforslaget tilbage i  

 udvalget inden den endelige vedtagelse til fornyet behandling specielt på  

 grund  

 af mulighederne for huller, manglende retssikkerhed, muligheder for opdeling  

 af  

 virksomheder og manglende krav til revision for kapitalfonde, virksomheder  

 med  

 store beholdninger af værdipapirer og ejendomme m.v.
Vi gjorde det imidlertid  

 ikke, da regeringen vil have forslaget vedtaget nu.
I stedet foreslog vi, at  

 loven af praktiske årsager først skulle træde i kraft pr. 1. januar 2007.
Hvis en virksomhed fravælger revision af virksomhedens kommende  

 årsrapporter, og virksomhedens revisor derfor skal fratræde, finder vi det  

 væsentligt, at virksomhedens revisor senest 2 uger efter beslutningen giver  

 Erhvervs- og Selskabsstyrelsen meddelelse herom.
Styrelsen skal herefter  

 registrere dette.
Her har RV også stillet et konkret ændringsforslag.
Regeringen og DF påtager sig et kæmpe ansvar med manglende  

 kontrol.
Vi håber virkelig, at regeringen er indstillet på at ændre  

 lovforslaget, når manglerne konstateres.
Både Socialdemokraterne, Det  

 Radikale  

 Venstre og Socialistisk Folkeparti udtrykker overraskelse over, at en liberal  

 borgerlig regering indliciterer.
 Vi konstaterer, at regeringen kunne gøre de administrative  

 byrder lettere for et stort antal hårdt arbejdende virksomheder, samtidig med  

 at kontrollen øges og huller undgås.
 Vi er meget positive over for at indgå i drøftelser med  

 regeringen, hvis regeringen vil det bedste for samfundet og erhvervslivet.
 Et  

  

 andet  

 mindretal  

  

 i  

 udvalget  

 (EL) indstiller lovforslaget til  

  

 forkastelse.  

  

 Mindretallet vil stemme imod  

 de stillede ændringsforslag.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (S og SF):
Til § 1 1)  

  

 I den under  

  

 nr. 48  

  

 foreslåede affattelse af  

  

 § 135  

  

 indsættes efter stk. 7 som nyt stykke:
»Stk. 8.  

  

 Hvis en  

 virksomhed fravælger revision af virksomhedens kommende årsrapporter, og  

 virksomhedens revisor derfor skal fratræde, skal virksomhedens revisor senest  

 2  

 uger efter beslutningen give Erhvervs- og Selskabsstyrelsen meddelelse herom,  

 som registrerer dette.« [Revisors oplysning om fravalg af revision] Til § 4 2)  

  

 Paragraffen affattes således:
»§ 4 Stk. 1.  

  

 Loven  

 træder i kraft den 1. januar 2007, jf. dog stk. 2-4.
 Stk. 2.  

  

 Uanset stk. 1  

 kan virksomhederne anvende bestemmelserne i denne lovs § 1 om ændring af  

 årsregnskabsloven for et regnskabsår, der er startet før den 1. januar 2007,  

 bortset fra de bestemmelser, som er anført i stk. 3.
 Stk. 3.  

  

 Bestemmelserne  

 vedrørende reduktion af revisionspligten i årsregnskabslovens § 135 og  

 konsekvensændringer i forbindelse hermed i § 1, nr. 2, 5, 11 og 48-54, finder  

 anvendelse på regnskabsår, der begynder den 1. januar 2007 eller senere.  

 Bestemmelsen i § 1, nr. 6, om oplysning af fravalg af revision for det  

 kommende  

 regnskabsår, jf. årsregnskabslovens §  

 10  

 a, finder dog anvendelse på årsrapporter, der aflægges  

 den 1. januar 2007 eller senere.
Stk. 4.  

  

 Bestemmelserne i  

 § 3 vedrørende konsekvensændringer i lov om statsautoriserede og registrerede  

 revisorer som følge af reduktion af revisionspligten i årsregnskabslovens §  

 135  

 finder anvendelse på regnskabsår, der begynder den 1. januar 2007 eller  

 senere.« [Ændring af lovens ikrafttrædelsestidspunkt] Bemærkninger Til nr. 1 Ændringsforslaget betyder, at virksomhedens revisor forpligtes  

 til senest 14 dage efter en virksomheds opsigelse af revisionssamarbejdet  

 skriftligt at meddele dette til Erhvervs- og Selskabsstyrelsen, der samtidig  

 gør denne oplysning offentlig tilgængelig.
Til nr. 2 Ændringsforslaget betyder, at lovforslaget først træder i kraft  

 den 1. januar 2007 i stedet for den 1. april 2006.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 50 efter  

 afgivelse af betænkning Bilagsnr.
Titel 17 Betænkning afgivet 2/3-06 18 1. udkast til tillægsbetænkning Oversigt over spørgsmål og svar vedrørende L 50 efter  

 afgivelse af betænkning Spm.nr.
Titel 94 Spm. om teknisk bistand til udarbejdelse af  

 ændringsforslag, til økonomi- og erhvervsministeren, og ministerens svar  

 herpå 95 Spm. om teknisk bistand til udarbejdelse af ændringsforslag,  

 til økonomi- og erhvervsministeren, og ministerens svar herpå Bilag 2 Notat fra S  omdelt som bilag 13   

 samt alle udvalgets spørgsmål til økonomi- og erhvervsministeren og dennes  

 svar herpå Notatet fra S (bilag 13) samt spørgsmålene og økonomi- og  

 erhvervsministerens svar herpå er optrykt efter ønske fra S, RV og SF.
 Notat (L 50  bilag 13):
OVERVEJELSER omkring L 50 & 51 Kendsgerninger 1.  

 	  

 EU vil kræve, at de  

 internationale revisionsstandarder skal anvendes ved alle revisioner i EU  

 uanset  

 virksomhedens størrelse.
2.  

 	  

 Det betyder, at små  

 og mellemstore virksomheder skal leve op til nøjagtig de samme standarder som  

 de helt store virksomheder.
Det vil gøre revisionspligten og dens  

 efterlevelse  

 mere besværlig ved revision af de mindre virksomheder.
3.  

 	  

 EUs krav vil  

 medføre en dyrere revision end i dag.
Det vurderes, at der vil blive behov  

 for  

 mere end 30 pct. ekstra ressourcer, ligesom revisorerne skal gennemføre  

 væsentlige efteruddannelseskurser.
4.  

 	  

 Næsten alle debatter  

 i denne sag tager udgangspunkt i den eksisterende situation.
Det gælder ikke  

 mindst de politiske debatter i Folketinget og i de politiske grupper.
 5.  

 	  

 Revisionen i dag  

 gennemføres generelt hensigtsmæssigt, uagtet at nogle af de mindste  

 virksomheder  

 finder udgifterne til revision for høje i forhold til udbytte.
De nye og øgede krav fra 2005 vil bl.a. være 6.  

 	  

 Nye  

 revisionsrisikostandarder med krav om forøget kendskab til virksomheden og  

 dens  

 branche (flere obligatoriske områder), mere vægt på gennemgang af interne  

 kontroller (også selv om de ikke kan bruges i revisionen), test af  

 klientudarbejdet information, der benyttes i revisionen, generelt øgede  

 dokumentationskrav, alt med det resultat at der kræves flere og dyrere timer  

 på  

 en gennemsnitssag.
 7.  

 	  

 Ny  

 besvigelsesstandard med flere forespørgsler til ledelsen og en evt.  

 bestyrelse,  

 flere revisionshandlinger, øget krav om verifikation af meddelte oplysninger  

 og  

 øget dokumentationskrav.
 8.  

 	  

 Ny standard om  

 revision af regnskabsmæssige skøn, hvilket vil kræve flere og mere specifikke  

 revisionshandlinger og større krav til virksomhedens egen dokumentation af  

 regnskabsmæssige skøn.
 9.  

 	  

 Ny og øget  

 dokumentationsstandard med øgede dokumentationskrav.
10.  

 	  

 Nye standards om  

 nærtstående parter med flere og mere specifikke revisionshandlinger 11.  

 	  

 Ny standard om  

 kommunikation med den øverste ledelse med krav om rapportering af flere og  

 mere  

 detaljerede forhold til den øverste ledelse.
Konsekvenser af de nævnte nye og øgede krav 12.  

 	  

 Væsentlig stigning i  

 revisors arbejde 13.  

 	  

 Tydeligt, at nogle af  

 kravene vil blive vanskeligt gennemførligt i mindre danske virksomheder 14.  

 	  

 De øgede  

 dokumentationskrav af interne kontroller vil pålægge virksomheder øgede  

 administrative  

 byrder 15.  

 	  

 Personligt har jeg  

 den opfattelse, at EUs frygt for skandaler i større virksomheder ikke  

 giver  

 mening i mindre virksomheder.
Det er åbenlyst, at EUs øgede krav er  

 rettet mod  

 de større virksomheder for at undgå tidligere tiders kæmpeskandaler.  

 Tilsvarende er det tydeligt, at en række af de øgede krav simpelthen ikke  

 giver  

 mening i mindre virksomheder.
Årsagen til den manglende politiske opbakning til forslaget 16.  

 	  

 Den samlede  

 skattekontrol med selskaber må ikke svækkes.
 17.  

 	  

 Der skal være  

 sikkerhed for, at virksomheder trygt kan handle med hverandre i tillid til,  

 at  

 regnskaber er korrekte.
18.  

 	  

 Der må ikke åbnes op  

 for øget kriminalitet.
Her er det vigtigt at fastslå, at risikoen ikke  

 begrundes  

 i en generel manglende tillid til danske virksomheder, men udelukkende til  

 nogle brodne kar i alle brancher.
 19.  

 	  

 Der skal være tale om  

 reelle administrative lettelser af virksomhedernes administrative byrder.
20.  

 	  

 Forslagets opgørelse  

 af besparelser for både virksomhederne og samfundet under et virkede ikke  

 korrekt udarbejdet.
Forslaget havde mange mangler og usikkerheder, ligesom  

 der  

 tydeligt kunne være tale om lovsjusk.
Muligheder for at undlade revision i mindre virksomheder 21.  

 	  

 EU kræver i henhold  

 til 4. direktiv IKKE revision for virksomheder, der ikke overskrider to af  

 følgende grænser: Balancesum: 3.650.000 EUR svarende til ca. 29.000.000 kr.,  

 omsætning på 7.300.000 EUR svarende til 58.000.000. kr. eller 50 ansatte.
 22.  

 	  

 Regeringen er dermed  

 absolut ikke i modstrid med EU, og hvis regeringen udnyttede direktivet til  

 maksimal lempelse, vil således størstedelen af de danske virksomheder kunne  

 undlade revision.
 23.  

 	  

 Der skal ikke være  

 tvivl om, at alle selskaber uanset revisionspligt skal udarbejde regnskaber i  

 overensstemmelse med årsregnskabsloven.
Øvrige EU  lande 24.  

 	  

 Under debatten i  

 Folketinget slog ordførerne fra regeringspartierne på, at kun Sverige, Malta  

 og  

 Danmark bevarede revisionspligten.
Til spørgsmålene, om reglerne i de øvrige  

 lande kunne sammenlignes, var sikkerheden langt mindre.
Faktum er også, at  

 der  

 er vidt forskellige løsninger.
Bl.a. har nogle af de øvrige lande andre  

 kriterier,  

 der medfører, at der fortsat skal foretages revision.
Der kan derfor ikke  

 direkte sammenlignes grundet disse forhold, landene størrelse og varierende  

 supplerende kontroller fra offentlige myndigheder.
 25.  

 	  

 Der vil udestå et  

 stort udredningsarbejde for at få en ordentlig sammenligning landene imellem.
26.  

 	  

 Det er imidlertid  

 rigtigt, at et antal af EU  landene ikke kræver revision for en del  

 selskaber,  

 typisk mellem 20 pct. til 80 pct. af EUs krav.
Det er også korrekt, at  

 enkelte  

 af EUs større lande har lempet helt op til EU  grænserne.
OVERVEJELSER 27.  

 	  

 Det er 100 pct.  

 klart, at EUs direktiver og standarder for REVISION ikke giver mulighed  

 for  

 forskellige niveauer af revision for forskellige virksomheder.
En REVISION er  

 en REVISION, så der kan ikke foretages »lettere« REVISION for mindre  

 virksomheder.
 28.  

 	  

 Politisk viser  

 flertallets holdning klart, at det ikke vil være acceptabelt, at ekstern  

 kontrol af regnskaberne afskaffes, og troværdigheden af regnskaberne dermed  

 forringes.
 29.  

 	  

 Høringssvarene viser  

 også tydeligt, at en række virksomheder fortsat vil vælge ekstern kontrol  

 enten  

 frivilligt eller »tvunget« af krav fra andre virksomheder, banker el. lign.
30.  

 	  

 Lovforslagets  

 forudsætninger for fritagelse af revisionspligt (Balancesum: 1.500.000 kr.,  

 Omsætning  

 på 3.000.000 kr. og 12 ansatte) medfører, at vi lander midt i en uforklarlig  

 zone.
Det oprindelige forslag på 3.000.000 kr./6.000.000 kr./25 ansatte kan  

 heller ikke begrundes objektivt.
Vi lander midt i det uforklarlige, som vil  

 få  

 som resultat, at der vil opstå mange specielle konstruktioner for at nå ned  

 under kravene.
Det politiske krav om ekstern kontrol vil ikke blive opfyldt  

 ved  

 nogen af forslagene.
ALTERNATIVE FORSLAG 31.  

 	  

 Jeg foreslår, at der  

 til erstatning for den nuværende revisionspligt indføres en reviewpligt for  

 de  

 små og mindre virksomheder.
 32.  

 	  

 Politisk vil  

 flertallets ønsker om, at det fortsat bliver lovpligtigt, at der kommer en  

 revisor, der foretager ekstern kontrol, blive opfyldt.
 33.  

 	  

 Revisionshonorarerne  

 vil falde i forhold til den nuværende situation og væsentligt i forhold til  

 fremtiden.
 34.  

 	  

 Virksomhederne vil  

 opleve væsentligt mindre administrative byrder.
35.  

 	  

 Et review foretages  

 ud fra anerkendt og offentlig tilgængelig referenceramme (Revisionsstandard  

 910). Der vil således ikke være tvivl om hos modtagerne af  

 regnskabsinformationen, hvad et review omfatter, og hvad revisors erklæring  

 udtrykker.
Det er uanset om modtageren er det offentlige eller anden  

 virksomhed.
Den eksterne verifikation af regnskabet vil klart virke  

 præventivt.
 36.  

 	  

 Tilsvarende vil  

 brugere af virksomhedernes regnskaber fortsat kunne basere sig på regnskabets  

 troværdighed via et review foretaget af en af selskabet uafhængig revisor.
 37.  

 	  

 Revisors erklæring på  

 selvangivelse er en reviewerklæring, ligesom der allerede i dag ved en række  

 selskabsretlige  

 erklæringer anvendes review.
38.  

 	  

 Revisor er ikke  

 bundet af EUs direktiv om revision.
Et review vil f.eks. kunne have  

 fokus på  

 skattefølsomme områder.
 39.  

 	  

 Revisor er forpligtet  

 til at »følge op« på unøjagtigheder ved et review helt analogt med en  

 revision.
 40.  

 	  

 Kvaliteten af  

 årsrapporter vil holde standard ved et review, hvorimod det givet vil falde  

 ved  

 en total afskaffelse af revisionspligt uden erstatning.
 41.  

 	  

 Ved et krav om review  

 vil skattevæsenet ikke skulle anvende væsentligt stigende ressourcer i  

 skatteligningen.
42.  

 	  

 De praktiske  

 problemer, der helt givet vil opstå ved vækstvirksomheder, der bryder gennem  

 grænsen samt ved virksomheder, der får et øget lånebehov, vil forsvinde.
Det  

 må  

 huskes, at revision ikke kan foretages med tilbagevirkende kraft.
 43.  

 	  

 Revisor vil påtale  

 konflikter med selskabslovgivningen.
 44.  

 	  

 Der vil fortsat blive  

 gennemført en ekstern kontrol af selskaber, der modtager offentlige tilskud.
FORSKEL MELLEM REVIEW OG REVISION 45.  

 	  

 Der er naturligvis  

 nogle områder, hvor der er forskel mellem revision og review.
Bl.a. foretages  

 normalt ikke lageroptælling og indhentning af skriftlige bekræftelser  

 (bortset  

 fra ledelseserklæring).
 46.  

 Der er ikke et krav  

 om førelse af revisionsprotokol ved review.
 47.  

 Der gennemføres  

 færre og mere overordnede handlinger, men revisor skal gøre sig samme  

 overvejelser  

 omkring væsentlighed, som hvis der skulle afgives en revisionskonklusion på  

 regnskabet.
 48.  

 	  

 Hvis revisor har  

 grund til at mene, at de oplysninger, der reviewes, er væsentligt  

 fejlbehæftet,  

 skal revisor udføre yderligere eller mere omfattende handlinger, som er  

 nødvendige for at give en moderat grad af sikkerhed, eller for at få  

 bekræftet,  

 at det er nødvendigt at modificere erklæringen.
 49.  

 	  

 Uanset om der er tale  

 om revision eller review er autoriserede revisorer ansvarlig for, at  

 gennemgangen  

 er foretaget i overensstemmelse med god revisorskik, herunder at regler  

 omkring  

 kvalitet og kvalitetssikring er overholdt.
Overvejelser om betingelser for erstatning af  

 revisionspligt med review 50.  

 	  

 Umiddelbart kunne det  

 være logisk at anvende EUs grænseværdier (29.000.000 kr./58.000.000  

 kr./50  

 ansatte). Undersøgelser i Danmark viser imidlertid, at kompleksitet ved  

 revision stiger dramatisk ved en omsætning på omkring de 20.000.000 kr.
51.  

 	  

 Jeg foreslår derfor,  

 at der kun kræves review ved virksomheder, der i to på hinanden følgende år  

 ikke overskrider to af følgende størrelser, balancesum 10.000.000 kr.,  

 omsætning  

 20.000.000 kr. og 40 ansatte.
Ved større virksomheder kræves fortsat  

 revisionspligt.
 Overvejelser om besparelse af de samlede byrder for  

 virksomhederne.
52.  

 	  

 Jf.
AMVAB  målingen  

 er den samlede byrde for virksomheder ved at aflægge årsrapporten  

 4.972.000.000  

 kr.
Ved EUs øgede krav må det forventes, at denne udgift stiger ca. 30  

 pct.
53.  

 	  

 Gennemsnitsudgiften  

 til revision for de små og mindre virksomheder er i dag ca. 24.500 kr. pr.  

 virksomhed.
En uændret lovgivning vil i gennemsnit medføre en forøgelse af  

 udgiften med 7.350 kr., således at den gennemsnitlige udgift ville blive  

 31.800  

 kr.
54.  

 	  

 Ved en overgang fra  

 revision til review vil de gennemsnitlige udgifter ikke stige som følge af  

 EUs  

 øgede krav, Dertil kommer, at jeg vurderer, at i forhold til i dag, vil de  

 gennemsnitlige udgifter til review falde med ca. 30 pct. i forhold til den  

 eksisterende revision.
Udgiften vil altså i gennemsnit falde til 17.150 kr.
 55.  

 	  

 Den samlede  

 gennemsnitlige besparelse i fremtiden vil blive 31.800 minus 17.150 kr.  

 hvilket  

 svarer til 14 650 kr. pr. virksomhed i gennemsnit.
 56.  

 	  

 Under den  

 forudsætning, at der findes 90.000 virksomheder, der bliver omfattet af  

 review  

  muligheden vil besparelsen beløbe sig til i alt til godt  

 1.3 mia. kr.
Det er her væsentligt at bemærke, at der er tale om  

 gennemsnitsberegninger.
For de helt små virksomheder vil et reviewkrav  

 sandsynligvis beløbe sig til et beløb på 6.  7.000 kr. pr. år.
 Det mener jeg er billigt i forhold til den væsentlig øgede  

 sikkerhed.
 Jeg har nogle flere områder, jeg vil undersøge nærmere:
a)  

 	  

 Holdingselskaber bør  

 ikke ses isoleret, men som »hele virksomheder«, hvor datterselskabers  

 omsætning  

 m.v. indgår b)  

 	  

 Der bør fortsat være  

 en ledelsesberetning i regnskabet c)  

 	  

 Der bør fortsat  

 stilles krav om en anlægsnote.
Der er absolut ingen besparelse ved at undlade  

 den.
 d)  

 	  

 Hele problematikken  

 om leasing contra ejerskab bør belyses.
 e)  

 	  

 Forskellen i kravet  

 til revision ved ekstraordinært udbytte contra nedsættelse af aktiekapital på  

 grund af kapitaltab bør ændres.
AFSLUTNING Ud over de i notatet nævnte forhold, har jeg anmodet ministeren  

 om tilladelse til direkte drøftelser med Erhvervs- og Selskabsstyrelsen om et  

 digitaliseret, ensartet regnskabssystem med kun én indgang til det  

 offentlige.
De bedste hilsner Jens Chr. (Lund) Spørgsmål 1:
Ministeren bedes kommentere henvendelse af 23. november 2005 fra  

 Foreningen Danske Revisorer, jf.
L 50  bilag 5.
 Svar:
Foreningen Danske Revisorer anfører i deres henvendelse til  

 Erhvervsudvalget, at det af lovforslaget fremgår, at kun statsautoriserede og  

 registrerede revisorer vil kunne assistere virksomheder, der er fritaget for  

 revisionspligt, med opstilling af årsrapporten.
Foreningen anfører endvidere,  

 at dette virker meget uforståeligt, når det samtidig bliver tilladt, at  

 virksomhederne selv kan opstille årsrapporten.
 Foreningen Danske Revisorer foreslår, at det bliver muligt for  

 revisorer, som hverken er statsautoriseret eller registreret, at forsyne de  

 pågældende virksomheders årsrapport med en assistanceerklæring i henhold til  

 erklæringsbekendtgørelsen.
Alternativt foreslår Foreningen Danske Revisorer, at revisorer,  

 der hverken er statsautoriserede eller registrerede får mulighed for at  

 forsyne  

 de pågældende årsrapporter med følgende oplysning: »Jeg har assisteret  

 selskabets ledelse med opstilling af årsrapporten, men med baggrund i  

 årsregnskabslovens  

 §  

 135 a  

 afgiver  

 jeg ingen erklæring herom som en del af årsrapporten, jf. samme lovs § 22,  

 stk.  

 1.« Det skal indledningsvist understreges, at forslaget  ligesom de  

 gældende regler i årsregnskabsloven  ikke er til hinder for, at andre  

 end  

 statsautoriserede og registrerede revisorer assisterer virksomheder med  

 opstilling af årsrapporten eller udfører andet arbejde i forbindelse hermed.  

 Medlemmer  

 af Foreningen Danske Revisorer, der ikke er registrerede eller  

 statsautoriserede revisorer, må således gerne hjælpe f.eks. en lille  

 håndværksvirksomhed med opstilling og udarbejdelse af virksomhedens  

 årsrapport.
 Arbejdet må imidlertid ikke i henhold til lovforslaget medføre,  

 at den årsrapport, der udarbejdes og offentliggøres forsynes med en erklæring  

 fra den person, der har udført assistancen.
Allerede efter de gældende regler kan kun statsautoriserede og  

 registrerede revisorer underskrive lovpligtige revisionspåtegninger på  

 årsrapporter, der indsendes til Erhvervs- og Selskabsstyrelsen.
Dette krav  

 videreføres i lovforslaget.
Som følge af reduktionen af revisionspligten vil  

 der fremover kunne udarbejdes og indsendes årsrapporter, der indeholder  

 frivillige erklæringer.
Derfor udvides kravet til også at omfatte  

 revisionspåtegninger afgivet i forbindelse med frivillig revision samt andre  

 erklæringer til årsrapporter, der udarbejdes efter årsregnskabsloven og  

 indsendes til Erhvervs- og Selskabsstyrelsen.
Dette gælder således også  

 frivillige erklæringer om assistance med opstilling af årsrapporten for  

 virksomheder, som er undtaget for revisionspligt.
Baggrunden herfor er, at brugerne af årsrapporter med frivillige  

 erklæringer, dvs. såvel frivillige revisionspåtegninger som andre  

 erklæringer, skal  

 kunne have samme tillid til sådanne frivillige erklæringer som til de  

 lovpligtige  

 erklæringer.
Statsautoriserede og registrerede revisorer er ved afgivelse af  

 erklæringer omfattet af revisorlovens regler om uafhængighed,  

 kvalitetskontrol  

 samt krav til udøvelsen af de handlinger  revision, review eller  

 lignende   

 der ligger bag erklæringsafgivelsen.
Regnskabsbrugerne sikres herved, at der  

 er  

 samme krav til den person, som afgiver erklæringen, uanset om der er tale om  

 en  

 lovpligtig eller frivillig erklæring.
Forslaget er således med til at hindre,  

 at der opstår tvivl om betydningen af en erklæring fra revisor på en  

 årsrapport, der er udarbejdet efter krav herom i årsregnskabsloven.
 Der er således ikke i dag eller i forhold til lovforslaget  

 mulighed for, at en rådgiver, en regnskabskyndig eller fx en bogholder, som  

 ikke er beskikket som statsautoriseret eller registreret revisor, selv  

 udfærdiger en erklæring om det arbejde, som vedkommende har udført, og at  

 denne  

 erklæring herefter indgår i den offentliggjorte årsrapport.
De gældende regler og lovforslaget forhindrer imidlertid ikke,  

 at virksomheden selv i årsrapporten oplyser, at den ved udarbejdelse af  

 årsrapporten  

 og opstilling heraf har haft bistand fra en anden ekstern rådgiver med  

 kompetence inden for regnskab.
Lovforslaget forhindrer heller ikke, at  

 virksomheden  

 i den offentliggjorte årsrapport angiver navnet på den person, som har udført  

 assistancen.
Det kunne eksempelvis gøres ved at anføre: »xxx har assisteret  

 selskabets ledelse med opstilling af årsrapporten i henhold til  

 årsregnskabslovens bestemmelser.« Som nævnt er der således som allerede i dag intet til hinder  

 for, at virksomheden i årsrapporten oplyser, at en ekstern rådgiver har  

 assisteret med opstilling af regnskabet, hvilket dog ikke må være egnet til  

 at  

 vildlede selskabets interessenter, herunder kreditorer.
 Spørgsmål 2:
Hvis en person eller virksomhed i dag handler med et selskab i  

 tillid til, at selskabet er velkonsolideret, fordi der er blank påtegning fra  

 revisor, kan der ved tab rejses erstatningskrav mod revisor, hvis revisor har  

 begået fejl i forbindelse med revisionen.
Hvordan er retsstillingen efter  

 vedtagelse  

 af lovforslaget? Svar:
 I henhold til EU-direktiverne kan virksomheder fritages for  

 revisionspligt, hvis de ikke overskrider to af følgende størrelser 1)  

 balancesum på 29 mio. kr., 2) nettoomsætning på 58 mio. kr. og 3) et  

 gennemsnitligt antal helårsansatte på 50.
90 pct. af samtlige små virksomheder i EU er allerede fritaget  

 for revisionspligt.
Kun Danmark  sammen med Malta og Sverige   

 kræver fortsat  

 lovpligtig revision for samtlige små virksomheder.
 Erhvervs- og Selskabsstyrelsen er ikke bekendt med, at der i de  

 lande som allerede har gennemført en reduktion af revisionspligten, er sket  

 en  

 stigning i besvigelse af kreditorer og långivere, og dermed i behovet for at  

 gøre erstatningsansvar gældende.
 Den foreslåede reduktion af revisionspligten i lovforslaget  

 omfatter kun de helt små virksomheder, dvs. virksomheder som ligger under to  

 af  

 følgende tre størrelsesgrænser 1) balancesum på 1,5 mio. kr., 2)  

 nettoomsætning  

 på 3 mio. kr. og 3) et gennemsnitligt antal helårsansatte på 12. De  

 virksomheder,  

 som omfattes af den foreslåede reduktion af revisionspligten, er således  

 virksomheder med typisk meget ukomplicerede indtjenings- og formueforhold, og  

 som samtidig har begrænsede administrative ressourcer.
 Holdingvirksomheder er ikke omfattet af den foreslåede reduktion  

 af revisionspligten og skal således fortsat revideres uanset størrelse.
 Det skal understreges, at virksomhederne fortsat vil være  

 forpligtet til at udarbejde og indsende et retvisende regnskab.  

 Regnskabspligten  

 ændres således ikke med forslaget.
 Det er endvidere vigtigt at være opmærksom på, at det  ligesom  

 det er tilfældet efter de gældende regler i dag  som udgangspunkt er  

 selskabets ledelse, der er ansvarlig for, at regnskabet er retvisende og  

 opfylder  

 lovgivningens krav, ligesom det er selskabets ledelse, der er ansvarlig for,  

 at  

 selskabets midler bruges på en måde, der er i overensstemmelse med  

 lovgivningen.  

 Dette gælder, hvad enten der medvirker en revisor eller ej.
 Debatten omkring forslaget til reduktion af revisionspligten  

 synes således at tegne et lidt unuanceret billede af, at revisors medvirken  

 og  

 revisors ansvarsforsikring gør det lettere for en kreditor at få en  

 erstatning.
Det er korrekt, at revisor er underlagt et professionsansvar, og  

 at revisorerne har en lovpligtig ansvarsforsikring.
Revisors  

 professionsansvar  

 betyder imidlertid ikke, at en kreditor  som kan være en person eller  

 en  

 virksomhed som har handlet med selskabet - under alle omstændigheder får en  

 erstatning.
Hvis revisors ansvarsforsikring skal komme til udbetaling,  

 forudsætter dette, at revisor selvstændigt har handlet ansvarspådragende.  

 Kreditoren skal bevise, at det er tilfældet, samtidig med at kreditor skal  

 godtgøre, at have lidt et økonomisk tab, og at der er årsagssammenhæng mellem  

 revisors ansvarspådragende handling og kreditors økonomiske tab.
Det vil  

 endvidere skulle afklares, hvorvidt det er revisor eller ledelsen, der er  

 erstatningsansvarlige.
Det vil typisk kræve en retssag, før det kan fastslås, om  

 kreditor eventuelt har ret til erstatning fra revisor.
En eventuel erstatning  

 kommer således ikke automatisk til udbetaling, blot fordi revisor har  

 medvirket, og fordi revisor har en lovpligtig ansvarsforsikring.
 Erfaringerne viser således også, at i de relativt begrænsede  

 antal tilfælde, hvor revisors ansvarsforsikring har skullet dække et  

 økonomisk  

 tab, har der været tale om tilfælde, hvor revisor har ydet rådgivning, og  

 ikke  

 i de tilfælde, hvor revisors arbejde har bestået i erklæringsvirksomhed,  

 herunder  

 påtegning på et revideret regnskab.
 Et revideret regnskab med blank påtegning, er derfor ikke i dag  

 nogen garanti for, at der ydes erstatning i tilfælde af, at en person eller  

 virksomhed handler med et selskab i tillid til, at selskabet er  

 velkonsolideret.
Det er vigtigt at være opmærksom på, at det med lovforslaget  

 gøres  

  

 frivilligt  

  

 for de helt små virksomheder  

 om de ønsker revision.
Virksomhederne kan derfor også i fremtiden lade  

 årsrapporten revidere af en revisor.
Og selvom et regnskab ikke er revideret  

 af  

 en revisor, kan en revisor have stået for virksomhedens bogføring samt  

 opstilling og udarbejdelse af årsrapporten.
 Ud fra den spørgeskemaundersøgelse blandt 655 B-virksomheder,  

 som Rambøll Management har udført for Erhvervs- og Selskabsstyrelsen, kan det  

 beregnes, at ca. 87 pct. af virksomhederne stadig ønsker at gøre brug af en  

 revisor for eksempel til opstilling af regnskabet, uanset at der ikke længere  

 er krav om revision.
 På baggrund af ovenstående vurderes det ikke, at forslaget om en  

 reduktion af revisionspligten vil få en væsentlig indvirkning på muligheder  

 for, at en person eller virksomhed handler med et selskab kan få erstatning.
 Spørgsmål 3:
 Ministeren bedes kommentere udsagn fra professor Erik Werlauff  

 om, at der ikke sker en skærpelse af ledelsens erstatningspligt, og at  

 beskyttelsen af kreditorer er helt utilstrækkelig med disse lovforslag, fordi  

 ledelsen af et selskab er underlagt almindelig erstatningsansvar, hvorimod  

 revisor er underlagt et særligt skærpet professionsansvar.
 Svar:
 Når det gælder den foreslåede reduktion af revisionspligten og  

 konsekvensændringerne for revisors medvirken til forskellige selskabsretlige  

 erklæringer, er det vigtigt at huske på, hvilke selskaber vi taler om.
Med forslaget gøres revisionspligten frivillig for de helt små  

 selskaber, hvilket vil sige selskaber, som ligger under to af tre  

 størrelsesgrænser: Størrelsesgrænserne er 1) en balancesum på 1½ mio. kr., 2)  

 en omsætning på 3 mio. kr., og 3) et gennemsnitligt antal helårsansatte 12  

 ansatte.
Der er altså tale om de helt små håndværks- eller  

 servicevirksomheder.
 Erhvervs- og Selskabsstyrelsen fik i forbindelse med  

 udarbejdelsen af rapporten om revisionspligten Rambøll Management til at  

 foretage en spørgeskemaundersøgelse med henblik på blandt andet at klarlægge  

 en  

 række faktuelle oplysninger om virksomhederne omfattet af regnskabsklasse B  

 (små virksomheder).
Undersøgelsen viste blandt andet, at   

 	  

 Ca. 21.000 af  

 virksomhederne excl. holdingvirksomheder (16 pct. af virksomhederne i  

 regnskabsklasse  

 B) har en omsætning på under 0,5 mio. kr. eller en balance på under 0,25 mio.  

 kr.
   

 	  

 Ca. 23.000 af  

 virksomhederne excl. holdingvirksomheder (18 pct. af virksomhederne i  

 regnskabsklasse  

 B) har en omsætning på mellem 0,5 mio. kr. og 2 mio. kr. eller en balance på  

 mellem  

 0,25 mio. kr. og 1 mio. kr.
   

 	  

 64 pct. af  

 virksomhederne omfattet af regnskabsklasse B har udelukkende en ejer.
Som undersøgelsen viser, er det således meget små virksomheder,  

 vi taler om, og ikke selskaber i størrelsesordenen Nordisk Fjer A/S, Hafnia  

 A/S  

 m.v., som Erik Werlauff nævner.
Det er virksomheder med meget begrænsede  

 administrative ressourcer, og med en indtjening som kun kan dække meget  

 begrænsede administrative omkostninger.
Det er tillige virksomheder med  

 typisk  

 meget ukomplicerede indtjenings- og formueforhold.
 Som nævnt i min besvarelse af spørgsmål 2 til L 50 er Erhvervs-  

 og Selskabsstyrelsen ikke bekendt med, at der i de lande, som allerede har  

 gennemført  

 en reduktion af revisionspligten  det vil sige samtlige EU-lande med  

 undtagelse af Danmark, Malta og Sverige  er sket en stigning i  

 besvigelse af  

 kreditorer og långivere, og dermed i behovet for at gøre erstatningsansvar  

 gældende.
 Der er ingen grund til at tro, at forholdene i Danmark er  

 anderledes end i de øvrige lande, og at de foreslåede ændringer skulle føre  

 til  

 et øget behov for at gøre erstatningsansvar gældende i Danmark.
 Som det også fremgår af besvarelsen af spørgsmål 2 til  

 lovforslag L 50 er det korrekt, at revisor er underlagt et professionsansvar,  

 hvilket imidlertid ikke er ensbetydende med, at en kreditor under alle  

 omstændigheder får en erstatning, hvis kreditor lider et tab.
Det er nemlig som udgangspunkt selskabets ledelse, som er  

 ansvarlig for, at regnskabet er retvisende og opfylder lovgivningens krav.  

 Ligesom det er selskabets ledelse, der er ansvarlig for, at selskabets midler  

 bruges på en måde, som er i overensstemmelse med lovgivningen.
Dette gælder,  

 hvad enten der medvirker en revisor eller ej.
 Erfaringerne viser således også, at i de relativt begrænsede  

 antal tilfælde, hvor revisors ansvarsforsikring har skullet dække et  

 økonomisk  

 tab, har der været tale om tilfælde, hvor revisor har ydet rådgivning, og  

 ikke  

 i de tilfælde, hvor revisors arbejde har bestået i erklæringsvirksomhed,  

 herunder  

 påtegning på et revideret regnskab.
 Man vil fremover ligesom nu kunne gøre et både erstatnings- og  

 strafferetligt ansvar gældende mod selskabets ledelse.
 Forslaget om en reduktion af revisionspligten vurderes derfor  

 ikke at ville få en væsentlig indvirkning på mulighederne for at gøre et  

 ansvar  

 gældende i tilfælde af eventuelt misbrug.
For at skærpe opmærksomheden på ledelsens ansvar, skrives der i  

 lovforslaget udtrykkelige erstatningsregler ind i anpartsselskabsloven,  

 således  

 som det også kendes fra aktieselskabsloven, og ledelsens ansvar betones flere  

 steder i bemærkningerne.
Endvidere er det blevet præciseret i lovforslagenes  

 almindelige bemærkninger, at overtrædelser af regnskabsreglerne, herunder  

 misbrug af den foreslåede reduktion af revisionspligten, vil kunne falde ind  

 under en række bestemmelser i straffeloven.
Som på alle andre områder kan det naturligvis ikke udelukkes, at  

 enkelte selskaber vil forsøge at misbruge de nye muligheder.
Det vil være  

 tilfældet,  

 uanset hvordan regelsættet ser ud, og uanset hvor mange  

 sikkerhedsforanstaltninger  

 der er bygget ind i loven.
Langt størstedelen af dansk erhvervsliv er  

 ansvarlige, ordentlige og regelrette.
Det er min opfattelse, at fokus skal  

 være  

 på de mange regelrette virksomheder, der overholder spillereglerne.
De  

 eventuelle brodne kar kan og skal sættes ud af spillet ved hjælp af helt  

 andre  

 metoder, herunder straffelovgivningen.
 Spørgsmål 4:
Mener ministeren ikke, at de grunde, der gjorde, at man indførte  

 en anmeldelsespligt for revisor ved konstatering af grov økonomisk  

 kriminalitet,  

 forringes ved vedtagelse af lovforslaget? Svar:
Anmeldelsespligten for revisorer blev indført i revisorloven i  

 2003. Det primære sigte var at fremskynde revisors rapporteringspligt ved  

 konstatering af økonomisk kriminalitet af grov beskaffenhed.
Allerede inden  

 anmeldelsespligten  

 havde revisor pligt til at afgive supplerende oplysninger i sin påtegning på  

 en  

 virksomheds regnskab, hvis der var en begrundet formodning om, at  

 ledelsesmedlemmer  

 kunne ifalde blandt andet et strafferetligt ansvar i tilknytning til  

 virksomheden.
 Herudover har revisor en selvstændig indberetningspligt i  

 henhold til lov om hvidvaskning af penge og finansiering af terrorisme.
Imidlertid har der vist sig kun at komme ganske få anmeldelser  

 fra revisorer.
Hvad angår hvidvask, har revisorer ikke indberettet en eneste  

 gang i perioden juni 2002 til december 2004. Næsten alle indberetninger om  

 hvidvask kommer fra banker og vekselkontorer.
 Hvad angår anden økonomisk kriminalitet, viser data fra Danmark  

 og Sverige, at der kun i ganske få tilfælde kommer anmeldelser fra revisorer.  

 Sammenholdt med anmeldelser fra skatteforvaltninger og konkursforvaltere er  

 det  

 helt marginalt, hvad der kommer af anmeldelser fra revisorer.
En analyse fra revisionsvirksomheden KPMG har vist, at revisorer  

 kun står for 2 pct. af de anmeldte besvigelser i danske selskaber.
En  

 undersøgelse fra det svenske kriminalitetsforebyggende råd viser, at svenske  

 revisorer kun har lidt tillid til den anmeldelsespligt for revisorer, der  

 blev  

 indført i Sverige i 1999. Kun 16 pct. af de svenske revisorer mener, at  

 anmeldelsespligten har en god forebyggende effekt.
Samtidig viser  

 undersøgelsen, at 34 pct. af revisorerne finder, at anmeldelsespligten er  

 virkningsløs i praksis, mens kun 17 pct. mener, den virker.
 Der er på den baggrund ikke anledning til at tro, at  

 anmeldelsespligten for revisorer har nogen særlig betydning for opklaringen  

 eller forebyggelsen af økonomisk kriminalitet.
 Spørgsmål 5:
Hvilket grundlag har ministeren for at anføre i lovforslagene,  

 at der ikke bliver nogle omkostninger for virksomhederne ved omstilling til  

 de  

 nye regler? Svar:
 Lovforslagenes indhold er en række forenklings- og  

 lettelsesforslag til den gældende erhvervsregulering, herunder en reduktion  

 af  

 revisionspligten for de helt små virksomheder.
Der er tale om forenkling og lettelse af en række af de  

 eksisterende krav.
Formålet er blandt andet at give virksomhederne øget  

 fleksibilitet, således at virksomhederne får mulighed for at fravælge at  

 udarbejde visse dokumenter eller undlade at give visse oplysninger, hvis  

 virksomhederne vurderer, at omkostningerne forbundet med at udarbejde og  

 afgive  

 oplysningerne overstiger fordelene herved, og derfor ikke giver nogen  

 merværdi.
 Det er vigtigt at være opmærksom på, at de foreslåede ændringer  

 i årsregnskabsloven drejer sig om ophævelse af en række mere detailmæssige  

 oplysningskrav m.v., mens de grundlæggende krav opretholdes.
Der er imidlertid ikke tale om, at der bliver et forbud for  

 virksomhederne mod at udarbejde de pågældende dokumenter eller give de  

 pågældende oplysninger.
En virksomhed vil således fortsat kunne vælge  

 eksempelvis at udarbejde et indledende likvidationsregnskab eller en  

 ledelsesberetning  

 efter de gældende  

 regler.
Det vurderes, at det ikke vil kræve de store tilretninger at  

 undlade disse oplysninger, og som nævnt er der ikke krav om, at  

 virksomhederne  

 skal anvende de foreslåede lettelser af eksisterende krav.
Lovforslagene  

 indeholder  

 ikke nye krav til virksomheder.
 Det er som følge heraf vurderingen, at lovforslagene ikke vil  

 pålægge omstillingsbyrder for virksomhederne.
 Hertil kommer, at Erhvervs- og Selskabsstyrelsen i samarbejde  

 med organisationer og rådgivere vil gøre en særlig indsats for at informere  

 virksomhederne om ændringerne og deres betydning i forbindelse med  

 lovforslagets gennemførelse, hvilket også fremgår af de almindelige  

 bemærkninger  

 til L 51.
 Spørgsmål 6:
Kan ministeren i runde tal oplyse, hvor mange klasse B-selskaber  

 Erhvervs- og Selskabsstyrelsen har taget ud til stikprøvekontrol i 2004, samt  

 hvor mange selskaber, der er taget ud til kontrol og planlagt udtaget i 2005? Svar:
Erhvervs- og  

 Selskabsstyrelsen foretager stikprøvevis undersøgelse af de årsregnskaber,  

 som  

 virksomhederne er forpligtet til at indsende.
Formålet hermed er at  

 konstatere  

 åbenbare overtrædelser af årsregnskabsloven m.v.
Med åbenbare overtrædelser menes forhold, som er konstaterbare  

 ved en umiddelbar gennemgang af den indsendte årsrapport.
Der er f.eks. tale  

 om  

 en åbenbar overtrædelse, hvis en bestemt oplysning, som skal være afgivet i  

 regnskabet i henhold til et direkte lovkrav herom, mangler i regnskabet.
 Erhvervs- og Selskabsstyrelsen har  foruden ved stikprøvevis  

 kontrol  generel hjemmel til at udtage og undersøge de modtagne  

 årsregnskaber  

 m.v.
Erhvervs- og Selskabsstyrelsen foretager desuden en række yderligere  

 kontroller i forhold til virksomhedernes årsrapporter.
Det drejer sig blandt  

 andet om, hvorvidt virksomheder indsender deres årsrapporter til styrelsen,  

 herunder om dette sker rettidigt, hvorvidt årsrapporten indeholder de  

 grundlæggende bestanddele, herunder en revisionspåtegning, samt hvorvidt  

 virksomheden opfylder lovgivningens krav, f.eks. forbuddet mod aktionærlån.
 Det er vigtigt at være opmærksom på, at der ikke i henhold til  

 lovgivningen er tale om, at Erhvervs- og Selskabsstyrelsen skal føre et  

 egentligt tilsyn med de indsendte årsrapporter, ligesom styrelsen heller ikke  

 skal godkende de indsendte årsrapporter.
 Erhvervs- og Selskabsstyrelsens undersøgelse af årsrapporter  

 fritager derfor ikke virksomhedens ledelse for ansvaret for, at regnskabet  

 lever op til lovgivningens krav.
 Erhvervs- og Selskabsstyrelsen udtager samlet set som  

 udgangspunkt ca. 1 pct. af virksomhedernes årsrapporter til kontrol.
Som nævnt i tidligere besvarelse til Erhvervsudvalgets spørgsmål  

 nr. 5 til almindelig del stillet den 17. marts 2005 har Erhvervs- og  

 Selskabsstyrelsen i de seneste år lagt vægt på at målrette planlægningen af  

 antallet af stikprøver i forhold til selskaber, hvor der er en særlig  

 offentlig  

 interesse og dermed også mange regnskabsbrugere.
Dette har medført, at de  

 regnskaber,  

 som er blevet udvalgt til kontrol, har haft en mere kompleks karakter, og  

 derved også har været mere ressourcekrævende at undersøge.
Antallet af  

 kontrollerede regnskaber har derved været noget mindre end tidligere.
I den  

 forbindelse kan det nævnes, at der i 2004 blev indført ny lovgivning om en  

 særlig regnskabskontrol for børsnoterede selskaber på grundlag af de meget  

 omfattende krav i de internationale standarder.
Erhvervs- og  

 Selskabsstyrelsen  

 har derfor de seneste år koncentreret sin indsats på området om denne nye  

 opgave.
Det fremgår af den foreslåede revisionsklausul, at evalueringen  

 af den foreslåede reduktion af revisionspligten vil ske i lyset af de  

 indhøstede erfaringer.
Evalueringen vil således bl.a. skulle ske på baggrund  

 af  

 data om de virksomheder, der har benyttet sig af den foreslåede reduktion af  

 revisionspligten.
Det vil i den forbindelse derfor være naturligt at følge de  

 små virksomheder mere nøje.
Det forberedende arbejde i forbindelse med  

 evalueringen forventes som nævnt i bemærkningerne iværksat kort tid efter  

 lovens vedtagelse for at sikre, at der fra begyndelsen bliver indsamlet de  

 nødvendige data.
 Spørgsmål 7:
Hvor mange selskaber forventer ministeren, der vil vælge at få  

 udarbejdet regnskab af en ikke-revisor, hvis revisionspligten lempes som  

 foreslået? Svar:
 Ud fra den spørgeskemaundersøgelse blandt 655 små virksomheder  

 (de såkaldte B-virksomheder), som Rambøll Management har udført for Erhvervs-  

 og Selskabsstyrelsen, kan det beregnes, at ca. 12 pct. af de virksomheder,  

 der  

 vil være omfattet af reduktionen af revisionspligten, i dag kun bruger  

 revisor  

 til revision og altså ikke køber andre af revisors ydelser.
 Ca. 80 pct. af de omfattede virksomheder gør brug af revisor til  

 opstilling af regnskabet, mens i alt ca. 88 pct. af dem køber andre ydelser  

 af  

 revisor end revision.
 Da der herudover ikke kan konstateres den store forskel i  

 personligt ejede virksomheders og selskabers anvendelse af revisorydelser ud  

 over revision, er det min vurdering, at kun et begrænset antal af de 75.000  

 virksomheder, der omfattes af forslaget, vil få andre end en statsautoriseret  

 eller registreret revisor til at udarbejde regnskabet.
 Spørgsmål 8:
Hvor mange personligt ejede virksomheder ventes omdannet til  

 selskaber i kølvandet på en lempelse af revisionspligten? Svar:
Det skal indledningsvist bemærkes, at personligt ejede  

 virksomheder allerede i dag er fritaget for revisionspligt.
Det er derfor  

 allerede frivilligt for disse virksomheder, om de ønsker, at deres regnskaber  

 revideres.
Forslaget til reduktion af revisionspligten er målrettet de helt  

 små virksomheder, dvs. virksomheder som opfylder to af tre betingelser 1) en  

 balancesum på 1,5 mio. kr., 2) en nettoomsætning på 3 mio. kr., og 3) et  

 gennemsnitligt antal helårsansatte på 12. Det minder om den størrelse mange  

 personligt  

 ejede virksomheder har.
Faktisk er der en række personligt ejede  

 virksomheder,  

 som har væsentligt større omsætning og balancesum, og som derfor ville blive  

 underlagt revisionspligt, hvis de omdannede sig til et selskab.
Jeg tror dog ikke, at spørgsmålet om revision af årsrapporterne  

 i sig selv er afgørende for, hvorvidt man vælger at organisere sig som en  

 personligt ejet virksomhed eller et selskab.
En lang række forhold spiller  

 givetvis ind, herunder de lovgivningsmæssige bindinger på  

 enkeltmandsvirksomheder  

 ctr. selskaber, kapitalkravene til selskaber og skatteforhold.
 I England har man siden 1994 gradvis undtaget flere og flere små  

 virksomheder fra revisionspligten, og fra 2004 er alle små virksomheder  

 (B-virksomheder) undtaget.
Hvis man ser fordelingen mellem selskaber og  

 enkeltmandsvirksomheder, så udgør de engelske aktie- og anpartsselskaber ca.  

 en  

 fjerdedel af samtlige virksomheder.
Til sammenligning udgør anparts- og  

 aktieselskaber ca. 28 pct. af samtlige virksomheder i Danmark.
 Det skal i den forbindelse nævnes, at kapitalkravene i England  

 er mere lempelige end i Danmark.
 Der er således ikke noget, der tyder på, at der vil ske en  

 stigning i antallet af personligt ejede virksomheder, der omdannes til  

 aktieselskaber  

 m.v.
 Spørgsmål 9:
Vil ministeren forklare, hvordan årsregnskabslovens overordnede  

 krav om relevant og pålidelig information kan opfyldes i de små og  

 mellemstore  

 selskaber, der fremover helt undlader at vise nettoomsætning og andre  

 regnskabsposter? Svar:
Udover forslaget til reduktionen af revisionspligten indebærer  

 ændringerne i årsregnskabsloven lempelse af oplysningskrav og krav om  

 anvendelse  

 af særlige indregningsmetoder m.v. på områder, hvor de gældende regler i  

 loven  

 går videre end nødvendigt efter direktiverne.
Det vil sige, at der foreligger  

 »goldplating«, der stilles altså yderligere særlige nationale krav end  

 direktiverne kræver.
Målingen af de  

 administrative byrder viser, at de administrative byrder i årsregnskabsloven  

 for virksomhederne udgør ca. 6 mia. kr. på samfundsniveau, hvilket gør  

 årsregnskabsloven til en af de mest byrdefulde love i danske  

 erhvervsregulering.
Målingen viser endvidere, at ca. 40 pct. af de  

 administrative  

 byrder skyldes nationale krav, dvs. krav hvor den danske regulering går  

 videre  

 end de internationale krav, der følger af EU-reguleringen.
For at sikre, at danske virksomheder får de bedste  

 rammebetingelser, er det nødvendigt at fjerne overflødige administrative  

 byrder  

 for virksomhederne.
Med udgangspunkt i tallene for, hvad det koster  

 virksomhederne at opfylde oplysningskravene i årsregnskabsloven, må man  

 derfor  

 stille strengere krav end tidligere til den nytte, samfundet får af de  

 oplysninger, som virksomhederne pålægges at præsentere i årsrapporten.
Det gælder ikke mindst i forhold til de små virksomheder med  

 meget begrænsede administrative ressourcer.
Det er tillige virksomheder med  

 typisk meget ukomplicerede indtjenings- og formueforhold.
Og endelig skal man  

 huske på, at små virksomheder oftest har færre regnskabsbrugere, og  

 regnskabsbrugernes behov for detaljerede oplysninger er langt mindre i små  

 virksomheder end i store og børsnoterede virksomheder.
Der bør således ikke  

 ske  

 overregulering af disse små virksomheder, medmindre der er meget tungtvejende  

 hensyn at tage til regnskabsbrugerne.
Lovforslaget om ændring af bl.a. årsregnskabsloven indeholder  

 visse forenklings- og lettelsesforslag, som i altovervejende grad er  

 målrettet  

 de små virksomheder.
Der er dog også få lempelser, som også omfatter de  

 mellemstore virksomheder.
For så vidt angår muligheden for at vise  

 bruttoresultatet  

 i stedet for nettoomsætningen blev dette under høringen foreslået af bl.a.  

 Foreningen af Statsautoriserede Revisorer og efterfølgende drøftet i  

 Regnskabsrådet, hvor en række organisationer støttede forslaget og ingen  

 udtrykte problemer herved.
 Det er generelt tale om ophævelse af en række mere detailmæssige  

 oplysningskrav m.v., mens de grundlæggende krav, herunder kravet om et  

 retvisende billede, opretholdes.
 Samtlige aktie- og anpartsselskaber  

 omfattet af årsregnskabsloven - uanset størrelse  vil derfor også  

 fremover  

 have pligt til at udarbejde et regnskab, der giver et retvisende billede af  

 virksomhedens aktiver og passiver, finansielle stilling samt resultatet.  

 Det ændrer lovforslaget om ændring af blandt  

 andet årsregnskabsloven, ikke ved.
 Kravet  

 om »et retvisende billede« er årsregnskabslovens generalklausul, og er den  

 overordnede regel for aflæggelsen af årsrapporten.
Kravet om et retvisende  

 billede er overordnet i forhold til de øvrige bestemmelser i loven.
Det  

 understreges  

 ved, at en virksomhed  

  

 skal  

  

 give  

 yderligere oplysninger, hvis lovens regler ikke er tilstrækkelige til at give  

 et retvisende billede.
 En virksomhed skal for  

 at give et retvisende billede ikke bare vurdere, om opstillingerne og  

 enkeltoplysningerne  

 i balance, resultatopgørelse og noter er rigtige, men også hvorvidt  

 årsrapporten  

  

 som helhed  

  

 giver det reelle indtryk af virksomheden.
 Årsrapporten vil  

 endvidere som hidtil skulle underskrives af virksomhedens ledelse, som  

 indestår  

 for, at årsrapporten opfylder lovgivningens krav, herunder kravet om at  

 årsrapporten giver et retvisende billede af virksomheden, og ledelsen er  

 erstatnings- og strafferetligt ansvarlig herfor. Årsrapporten skal endvidere  

 som hidtil indsendes til Erhvervs- og Selskabsstyrelsen.
 Spørgsmål 10:
Idet spørgeren indledningsvist vil takke for, at der bliver  

 mulighed for en længere behandlingstid for dette meget komplicerede  

 lovforslag,  

 skal spørgeren yde det maksimale for, at dette lovforslag vil få den bedst  

 mulige  

 behandling, bl.a. ved at stille denne første række af spørgsmål.
Men der skal  

 ikke være tvivl om, at Socialdemokraterne er meget positive over for ideen  

 med  

 at lempe de administrative byrder for mindre virksomheder.
 Ministeren bedes kommentere de udtalelser, som direktør Ole Kjær  

 fremkommer med i Morgenavisen Jyllands-Posten den 13. april 2004. Direktøren  

 for Told og Skat citeres bl.a.:
  

 	  

 »Omkostningsbesparelsen  

 ved at fjerne revisionspligten for de små og mellemstore virksomheder er ikke  

 så stor, som man umiddelbart tror«   

 	  

 »Ordentlige  

 virksomheder har en interesse i af få lavet revision alligevel«   

 	  

 »Set ud fra Ole Kjærs  

 stol kan det i virkeligheden kun blive en tabersag at fjerne  

 revisionspligten.« Svar:
 Jeg har til brug for besvarelsen af dette spørgsmål indhentet  

 bidrag fra Skatteministeren, som oplyser følgende:
 Mine kommentarer til de tre citater af Ole Kjær er følgende:
»Angående det første citat betyder muligheden for fravalg af  

 revision ikke nødvendigvis, at alle virksomheder undlader at få deres  

 regnskab  

 revideret, eller at virksomhederne ikke fortsat benytter anden assistance fra  

 en revisor.
De virksomheder, der ønsker at kvalitetssikre deres regnskab og  

 deres skatte- og afgiftsangivelser, vil formentlig fortsætte med at benytte  

 en  

 revisor, når virksomheden ikke selv har den nødvendige viden.
Efter Erhvervs- og Selskabsstyrelsens vurdering må det  

 forventes, at ca. 40 pct. af virksomhederne vil fortsætte med revision  

 på  

 samme måde som i dag, mens ca. 90 pct. af virksomhederne forventes at  

 fortsætte  

 med revisorbistand til regnskabsopstilling, skatteassistance m.v. « Angående det andet citat uddybes dette selv af Ole Kjær i  

 artiklen:
»For det første vil de stå bedre i forhold til os.
For det andet  

 kan de ikke låne penge i banken, hvis de ikke har et revideret årsregnskab.  

 Og  

 sidst vil de stå bedre i forhold til deres aktionærer. Det er klart, at når en  

 virksomhed undlader revision, vil den alt andet lige være mere  

 interessant i  

 kontrolmæssig henseende, end hvis den lader sit regnskab revidere.
Dette ved  

 selskaberne også godt, og dette forhold vil formentlig indgå i selskabernes  

 vurdering af, hvorvidt de skal ophøre med revision.
Nogle selskaber vil  

 formentlig på den baggrund hellere lade deres regnskab revidere end at  

 risikere  

 at bruge tid på besvarelse af spørgsmål, som SKAT har til regnskabet.« Angående det sidste citat giver Ole Kjær også selv svaret i  

 artiklen:
»Set ud fra Ole Kjærs stol kan det i virkeligheden kun blive en  

 tabersag at fjerne revisionspligten.
For selv hvis virksomhederne skulle  

 fravælge revisionen, når de måtte få muligheden, og dermed opnå den  

 besparelse,  

 som politikerne har stillet dem i udsigt, vil det skabe et nyt dilemma: Enten  

 skal Told & Skat have tilført flere ressourcer, eller også vil  

 skattekontrollen  

 bliver svækket, mener Ole Kjær.
For netop at sikre at skattekontrollen ikke bliver svækket, er  

 der sikret SKAT ekstra ressourcer til den skattekontrol, som lovforslaget  

 skønnes at nødvendiggøre.
Disse ekstraressourcer er skønnet til 45 årsværk.
Kontrolindsatsen i forhold til de virksomheder, der vælger ikke  

 at lade sig revidere, som følge af en afskaffelse af revisionspligten for små  

 virksomheder, vil i øvrigt indgå i den samlede prioritering af kontrol- og  

 ressourceindsatsen i den fusionerede skatte- og afgiftsforvaltning.« Spørgsmål 11:
Ministeren bedes kommentere underdirektør, Preben Bialas, SKAT,  

 der i Børsen den 3. oktober 2005 vurderer umiddelbart, »at skattekontrollen  

 ude  

 i de revisorløse virksomheder i gennemsnit vil beslaglægge to arbejdsdage  

 mere  

 end i dag.« Svar:
 Jeg har til brug for besvarelsen af dette spørgsmål indhentet  

 bidrag fra Skatteministeren, som oplyser følgende:
 »Den beregning, som underdirektør Preben Bialas nævner i Børsen  

 den 3. oktober d.å., er udtryk for et skøn over de ressourcer, der  

 gennemsnitligt skal anvendes til en dybere gennemgang af regnskabsmaterialet  

 i  

 en virksomhed, som har undladt revision, og som er blevet udsøgt til kontrol.
Det er vigtigt at bemærke, at lovforslaget ikke betyder, at SKAT  

 skal anvende de fulde kontrolressourcer på gennemgang fra A til Z af de  

 virksomheder, som undlader revision som følge af forslaget.
Hvor stor en  

 indsats, der sættes ind over for den enkelte virksomhed, beror på helt  

 konkrete  

 forhold fra virksomhed til virksomhed.« Spørgsmål 12:
Hvor mange sparede »kontrolårsværk« hos skattemyndighederne kan  

 revisionsarbejdet hos de firmaer, der omfattes af lovforslaget, opgøres til i  

 dag? Svar:
 Jeg har til brug for besvarelsen af dette spørgsmål indhentet  

 bidrag fra Skatteministeren, som oplyser følgende:
»Opgørelsen af sparede kontrolressourcer må basere sig på det  

 gennemsnitlige tidsforbrug, som SKAT skal anvende til gennemgang af relevante  

 kontrolforhold i en virksomhed, som er blevet udsøgt til kontrol, og som har  

 gjort brug af revisionsfritagelsen.
Dette er skønnet til 45 årsværk.
Der henvises i øvrigt til svaret på spørgsmål 11.« Spørgsmål 13:
 Med udgangspunkt i Preben Bialas´ udtalelser, bedes ministeren  

 forklare, hvor mange årsværk der skal tilføjes SKAT, hvis staten vil sikre,  

 at  

 den samlede kontrolindsats ikke svækkes ved fjernelse af revisionspligten.
 Svar:
 Jeg har til brug for  

 besvarelsen af dette spørgsmål indhentet bidrag fra Skatteministeren, som  

 oplyser  

 følgende:
 »Som det fremgår af lovforslagets administrative bemærkninger er  

 det regeringens vurdering, at der som følge af lovforslaget må afsættes 45  

 årsværk  

 til at sikre en betryggende skattekontrol.
Der henvises i øvrigt til svaret på spørgsmål 11.« Spørgsmål 14:
Ministeren bedes forklare, hvordan fjernelsen af  

 revisionspligten vil påvirke regeringens fair play-kampagne.
Specielt ønskes  

 en  

 vurdering af det øgede omfang af sort arbejde.
 Svar:
 Jeg har til brug for besvarelsen af dette spørgsmål indhentet  

 bidrag fra Skatteministeren, som oplyser følgende:
 »Regeringen har siden sommeren 2004 gennemført en række  

 initiativer rettet mod sort økonomi m.v. under betegnelsen  

 »Fairplay-kampagnen«.  

 Denne kampagne kombinerer en øget kontrolindsats med holdningskampagner og ny  

 lovgivning.
 Af de kontroller, der indtil nu er afsluttet i  

 Fairplay-kampagnen, vedrører ca. 20 pct. selskaber og ca. 80 pct. personligt  

 erhvervsdrivende.
 En ophævelse af revisionspligten vil således højst vedrøre  

 20 pct. af de kontrollerede virksomheder, da der ikke er krav om revision  

 eller  

 anden revisorbistand for de personligt erhvervsdrivende.
Revisor vil i begrænset omfang ved en revision kunne  

 afsløre sort arbejde.
Det drejer sig eksempelvis om, at der er et væsentligt  

 misforhold mellem lønomkostninger og materialekøb.
Endvidere vil der kunne  

 være  

 kontrolspor i bankudtog o.lign.« Men ofte vil det sorte arbejde være karakteriseret ved  

 kontantøkonomi, hvor både indtægter og udgifter holdes udenfor  

 virksomhedsregnskabet.
I en sådan situation vil revisor have svært ved at  

 afsløre den udeholdte omsætning eller løn, medmindre der er tale om en  

 væsentlig andel af den samlede økonomi.
 Samlet set skønnes den foreslåede lempelse af  

 revisionspligten ikke at ville påvirke kampagnen.
 Spørgsmål 15:
Er ministeren ikke nervøs for, at der kommer væsentligt flere  

 sager og historier om svindel i selskaber i kølvandet på fjernelsen af  

 revisionspligten? Svar:
I Erhvervs- og Selskabsstyrelsens rapport om revisionspligten  

 for B-virksomheder (små selskaber) fra marts 2005 er der foretaget en grundig  

 analyse af den betydning, en reduktion af revisionspligten vil kunne få for  

 omfanget af økonomisk kriminalitet.
Især er der lagt vægt på revisors  

 muligheder  

 for at afsløre økonomisk kriminalitet.
Analysen viser, at revisors revisionshandlinger ikke er egnet  

 til at afsløre økonomisk kriminalitet, især ikke hvis den begås af selskabets  

 ledelse.
Revisororganisationerne har været hørt under udarbejdelsen af  

 rapporten  

  

 uden  

  

 at anfægte denne del  

 af analysen, som Statsadvokaten for Økonomisk Kriminalitet heller ikke har  

 stillet spørgsmålstegn ved.
Resultaterne understøttes yderligere af en analyse fra  

 revisionsselskabet KPMG, der viste, at revisor kun står for 2 pct. af de  

 anmeldte besvigelser i danske selskaber.
Hvad angår fx hvidvask, har  

 revisorer  

 ikke indberettet en eneste gang i perioden juni 2002 til december 2004.  

 Næsten  

 alle indberetninger om hvidvask kommer fra banker og vekselkontorer.
 Også erfaringerne fra Sverige understøtter analysen, idet  

 revisorer i 2004 kun stod for 1 pct. af samtlige anmeldelser om økonomisk  

 kriminalitet iflg.  

  

 Ekobrottsmyndigheten.  

  

 Sammenholdt med anmeldelser fra skatteforvaltninger og konkursforvaltere er  

 det  

 helt marginalt, hvad der kommer af anmeldelser fra revisorer.
Revisorernes vanskeligheder ved at afsløre økonomisk  

 kriminalitet skyldes bl.a., at   

 	  

 ledelsesbesvigelser holdes  

 skjult for revisor   

 	  

 de ofte foregår i  

 virksomheder med så kort levetid, at revisor ikke når at stifte bekendtskab  

 med  

 selskabet,   

 	  

 transaktioner  f.eks.  

 sort arbejde  holdes uden for bogføring og regnskab   

 	  

 den økonomiske  

 kriminalitet også forekommer som pengestrømme mellem virksomheder i  

 forskellige  

 lande, som revisor ingen muligheder har for at overvåge.
Erhvervs- og Selskabsstyrelsens rapport beskriver endvidere de  

 mulige forebyggende effekter af revisors tilstedeværelse og arbejde.
Det  

 anføres således i rapporten, at selve eksistensen af lovpligtig revision kan  

 virke kriminalitetsforebyggende.
Det er imidlertid vanskeligt at komme med en håndfast vurdering  

 af revisionens forebyggende effekt.
Der kan ikke mindst stilles  

 spørgsmålstegn  

 ved styrken af den forebyggende effekt, når det er dokumenteret, at revisor  

 kun  

 i meget begrænset omfang opdager de kriminelle handlinger, der begås.
En rapport fra august 2004 fra det svenske  

  

 Brottsförebyggande rådet  

  

 (BRÅ) om revisorernes anmeldelsespligt  

 berører dette spørgsmål.
I rapporten indgår en spørgeskemaundersøgelse, hvor  

 688 revisorer har svaret på, om anmeldelsespligten har en god  

 kriminalitetsforebyggende effekt.
Svarene fordeler sig, som det fremgår af  

 nedenstående tabel:
 Anmeldelsespligten har en god forebyggende effekt:
Det passer Procentfordeling slet ikke 10,6 ikke særlig godt 35,8 hverken godt eller dårligt 37,8 ganske godt 14,4 helt og holdent 1,5 Det er altså kun 16 pct. af de svenske revisorer, der finder, at  

 deres anmeldelsespligt har en god kriminalitetsforebyggende effekt.
Derudover  

 viser BRÅs undersøgelse, at 34 pct. finder, at anmeldelsespligten er  

 virkningsløs  

 i praksis, mens kun 17 pct. mener, at den virker.
Det er desuden vigtigt at være opmærksom på, at lovforslaget  

 taler om ganske små selskaber, der typisk har en omsætning på mellem 0 og 3  

 mio. kr.
Alligevel tager de argumenter og eksempler på økonomisk  

 kriminalitet,  

 der typisk fremhæves, næsten altid udgangspunkt i erfaringer fra de  

 allerstørste  

 selskaber.
Det samme gælder for de tiltag, man overvejer eller allerede har  

 gennemført for at forebygge de store internationale erhvervsskandaler, som  

 har  

 store samfundsøkonomiske konsekvenser, og som har rystet investorernes tillid  

 til kapitalmarkederne og revisorerne.
Disse tiltag er klart målrettet mod  

 større virksomheder og kan ikke meningsfuldt gennemføres over for små  

 virksomheder.
 Jeg mener således ikke, der er belæg for, at der vil blive  

 svindlet mere som følge af reduktionen af revisionspligten.
 Spørgsmål 16:
Vil der blive ansat ekstra årsværk i Erhvervs- og  

 Selskabsstyrelsen til at sikre øget kontrol med selskabernes regnskab, hvis  

 revisionspligten fjernes? Svar:
 Erhvervs- og  

 Selskabsstyrelsen fører kontrol med, at virksomheder indsender deres  

 årsrapporter til styrelsen, herunder om dette sker rettidigt.
Derudover foretager Erhvervs- og Selskabsstyrelsen allerede i  

 dag stikprøvevis undersøgelse af de årsregnskaber, som virksomhederne er  

 forpligtet  

 til at indsende.
Formålet hermed er at konstatere åbenbare overtrædelser af  

 årsregnskabsloven m.v.
Med åbenbare overtrædelser menes forhold, som er konstaterbare  

 ved en umiddelbar gennemgang af den indsendte årsrapport.
Der er f.eks. tale  

 om  

 en åbenbar overtrædelse, hvis en bestemt oplysning, som skal være afgivet i  

 regnskabet i henhold til et direkte lovkrav herom, mangler i regnskabet.
 Erhvervs- og Selskabsstyrelsen har  foruden ved stikprøvevis  

 kontrol  generel hjemmel til at udtage og undersøge de modtagne  

 årsregnskaber  

 m.v.
 De små selskabers regnskaber er typisk overskuelige og derfor  

 som udgangspunkt ikke så ressourcekrævende at undersøge.
 Det forventes som følge heraf, at Erhvervs- og Selskabsstyrelsen  

 kan løse dette inden for styrelsens nuværende ressourcer, og styrelsen vil  

 som  

 følge heraf ikke få tilført ekstra årsværk som følge af reduktionen af  

 revisionspligten for de mindste virksomheder.
 Spørgsmål 17:
Hvordan vil ministeren i det praktiske liv sikre, at der ikke  

 optages et forøget antal ulovlige aktionærlån i selskaberne, når  

 revisionspligten fjernes? Svar:
 I selskabets årsrapport skal tilgodehavender hos aktionærer og  

 ledelse indregnes som en særskilt post i balancen, og der skal oplyses om de  

 væsentligste  

 vilkår for lånet (rentesats m.v.).
Ulovlige aktionærlån skal tilbageføres til selskabet med tillæg  

 af renter.
Der kan herudover pålægges bødestraf for overtrædelse af  

 forbuddet.  

 I særligt grove tilfælde vil ydelse af et ulovligt lån kunne medføre straf  

 efter  

 straffelovens regler om mandatsvig eller skyldnersvig.
Sådanne grove tilfælde  

 må dog antages at forekomme sjældent i de allermindste selskaber, som typisk  

 kun har få likvide midler at disponere over.
 Erhvervs- og Selskabsstyrelsen vil i evalueringsperioden have  

 fokus på forekomsten af ulovlige aktionærlån, som man bl.a. bliver opmærksom  

 på  

 gennem henvendelser fra SKAT, eller gennem stikprøveundersøgelser af  

 regnskaber.
 Spørgsmål 18:
 Ministeren bedes kommentere det faktum, at de fleste  

 organisationer, der repræsenterer de mindre virksomheder, er imod en lempelse  

 af revisionspligten? Det drejer sig om HTS, Dansk Handel & Service og  

 Dansk  

 Byggeri.
 Svar:
 Alle  

 erhvervsorganisationer  også HTS, Dansk Handel & Service og Dansk  

 Byggeri  

 - er i almindelighed stærke fortalere for, at regering og folketing skal  

 lette  

 de administrative byrder for virksomhederne, så det bliver lettere at drive  

 virksomhed i Danmark og lettere at konkurrere med udenlandske virksomheder.
 Regeringen har da også sat sig som mål at reducere de  

 administrative byrder med op til 25 pct. inden 2010.
I den forbindelse har jeg selvfølgelig bemærket mig, at revisionspligten  

 for små virksomheder (B-virksomheder) i særklasse er den største enkeltbyrde,  

 som dansk lovgivning pålægger danske virksomheder.
Samtidig har jeg også bidt  

 mærke i, at alle EU-lande med undtagelse af Danmark, Malta og Sverige helt  

 eller delvis fritager deres små virksomheder for den samme administrative  

 byrde.
Ca. 90 pct. af alle små selskaber i EU skønnes at være fritaget for  

 revisionspligt.
 Derfor ser jeg en lempelse af revisionspligten som et afgørende  

 trin i bestræbelsen på at lette de administrative byrder for de små  

 virksomheder i Danmark.
Jeg må konstatere, at forslaget om reduktion af revisionspligten  

 for de helt små virksomheder både har modstandere og fortalere blandt  

 erhvervsorganisationerne.  

 En række erhvervsorganisationer er tilhængere af forslaget.
Det gælder bl.a.  

 Dansk Industri, Landbrugsrådet og Håndværksrådet, der har mange små  

 medlemsvirksomheder.
Mens HTS, Dansk Handel & Service og Dansk Byggeri  

 desværre er skeptiske over for det forslag, jeg har fremsat i Folketinget.
De tre organisationer henviser bl.a. til HTS og Dansk Handel  

 & Service (DHS) medlemsundersøgelser, ligesom de stiller spørgsmålstegn  

 ved, om der vil blive tale om reelle lettelser for virksomhederne.
Endelig  

 hævder de, at virksomhederne vil blive tvunget af pengeinstitutterne til at  

 lade deres regnskaber revidere.
 Hvad angår  

  

 medlemsundersøgelserne  

  

 ,  

 viser de, at et flertal af DHS og HTS medlemmer ønsker at bevare  

 revisionspligten og vil få foretaget revision, selvom pligten bortfalder.  

 Disse  

 undersøgelser omfatter dog kun et begrænset antal B-virksomheder.
 Omvendt viser en større undersøgelse fra Håndværksrådet, at et  

 stort flertal af deres mindste virksomheder med mellem 1 og 5 ansatte ønsker  

 revisionspligten gjort frivillig.
 En af forklaringerne på resultaterne fra DHS og HTS  

 undersøgelse er formentlig, at deres medlemsvirksomheder typisk er en hel del  

 større end den gennemsnitlige B-virksomhed.
Såvel Erhvervs- og Selskabsstyrelsens undersøgelse som engelske  

 erfaringer viser, at tilbøjeligheden til valgfrit at fortsætte med fuld  

 revision stiger med størrelsen.
Jo større virksomheden er, i jo højere grad  

 vurderer den, at revision tilfører virksomheden en merværdi, der er større  

 end  

 omkostningerne til revision.
Jo mindre virksomheden er, i jo højere grad  

 vurderes revision som en omkostning og irritationsbyrde, der ikke giver  

 virksomheden nogen merværdi.
For disse mange små virksomheder vil der således  

 være tale om reelle lettelser, hvis de fritages for revisionspligt.
Erhvervs- og Selskabsstyrelsens undersøgelse viser, at 35 pct.  

 af selskaber med en omsætning på under 5 mio. kr. vil fortsætte med revision,  

 selvom revisionspligten gøres frivillig.
Denne andel stiger til 54 pct., hvis  

 vi ser på selskaber med en omsætning på over 12 mio. kr.
De udgør til gengæld  

 kun 15 pct. af samtlige B-selskaber.
Der synes således at være en vis  

 overensstemmelse mellem styrelsens og organisationernes resultater, hvis det  

 tages med i betragtning, at organisationernes medlemsvirksomheder er en del  

 større end den gennemsnitlige B-virksomhed.
Det er rigtigt, at  

  

 bankerne  

  

 vil kunne kræve at se et revideret regnskab som en forudsætning for at yde  

 kredit.
Men for det første er det værd at bemærke, at over halvdelen af  

 B-selskaberne slet ikke har lån i banken.
For driftsselskaber med en  

 omsætning  

 på under 0,5 mio. kr. er det kun 37 pct., der har banklån, mens 56 pct. af  

 selskaberne med en omsætning på mellem 0,5 og 2 mio. kr. har banklån.
Og af  

 dem, der låner penge i banken, kautionerer omkring 70 pct. personligt for  

 gælden, på samme måde som det gælder for lån til personligt ejede  

 virksomheder,  

 som ikke afkræves revision af bankerne.
Spørgsmålet er derfor, hvor stor betydning det har for bankerne,  

 at virksomheden kan fremlægge et revideret regnskab, når den ansøger om et  

 lån.  

 Bankerne lægger i varierende omfang vægt på det.
Det viser Rambøll  

 Managements  

 interview i 4 banker, og det bekræftes af Finansrådet.
Ingen af bankerne skelner overordnet mellem selskaber og  

 personligt ejede virksomheder, når de foretager deres kreditvurdering.
Det  

 vigtigste i alle bankernes kreditvurdering er deres  

  

 kendskab til kunden.  

  

 Og så lægger de stor vægt på, at regnskaber og  

 budgetter m.v. er  

  

 udarbejdet  

  

 af en  

 uafhængig revisor  og altså ikke nødvendigvis revideret.
 Det bekræftes yderligere af en undersøgelse, Håndværksrådet  

 foretog i 2003. I undersøgelsen blev 20 erhvervskonsulenter fra banker over  

 hele landet interviewet og skulle blandt 12 muligheder vælge de fem, de lagde  

 mest vægt på i en forhandlingssituation.  

  

 Ingen  

  

 af dem lagde vægt på virksomhedens ejerform.
 Det kan i den forbindelse oplyses, at Finansrådet i sin  

 årsberetning, der er blevet offentliggjort for nyligt, oplyser, at:
»Ved at ophæve revisionspligten for de mindste selskaber (ca.  

 113.000) stilles disse i samme situation som de mere end 170.000  

 enkeltmandsfirmaer,  

 hvor der i dag ikke er revisionspligt.
På den baggrund kan Finansrådet støtte  

 en gradvis ophævelse af revisionspligten.
En eventuel yderligere lempelse må  

 fortsat ske gradvist i takt med de erfaringer, der gøres.
En ophævelse af revisionspligten er dog ikke ensbetydende med,  

 at alle mindre selskabers regnskaber ikke vil blive revideret.
Det bliver nu  

 op  

 til ejerne og selskabets øvrige interessenter at bestemme, om regnskabet skal  

 revideres eller ej.
Til gengæld vil de regnskaber, hvor en revision ikke  

 tilfører virksomheden en egentlig merværdi, selvfølgelig ikke blive  

 revideret.
Finansrådet er enig i, at der kan være ikke uvæsentlig  

 samfundsøkonomisk gevinst ved at afskaffe revisionspligten.« Endelig har HTS og Dansk Handel & Service fremført som en  

 del af deres kritik, at en reduktion af revisionspligten vil føre til øget  

 økonomisk kriminalitet.
Der henvises i den forbindelse til svaret på  

 spørgsmål  

 15.
 Spørgsmål 19:
 Ministeren bedes kommentere høringssvaret fra Kuratorforeningen  

 generelt samt specielt følgende citat: »Opretholdelse af revisionspligten  

 også  

 for de små virksomheder må anses for det væsentligste værn mod en stigning i  

 omfanget af økonomisk kriminalitet  og dermed også imod risikoen for  

 illoyal  

 konkurrence mellem virksomheder, som foretager korrekt angivelse og betaling  

 af  

 skat og moms, og virksomheder, som undlader dette og dermed kan kalkulere med  

 lavere priser i forhold til kunderne«.
 Svar:
 Som det fremgår af min besvarelse af spørgsmål 15, er der ikke  

 dokumentation for at betragte revisionspligten som det væsentligste værn mod  

 en  

 stigning i omfanget af økonomisk kriminalitet.
Antagelsen om en øget økonomisk kriminalitet blandt ureviderede  

 virksomheder baserer Kuratorforeningen især på en statistik over 114  

 tvangsopløsningssager,  

 som er udarbejdet af advokat John Have.
Statistikken viser, at der formodes  

 at  

 være foregået kriminalitet i form af strafbare forhold, skatteunddragelser og  

 selvfinansiering i 56 pct. af selskaberne.
 Det fremgår endvidere af statistikken, at der var begået  

 kriminelle handlinger i 45 pct. af de selskaber, der før tvangsopløsningen  

 havde indsendt et revideret regnskab til Erhvervs- og Selskabsstyrelsen.  

 Selvom  

 regnskaberne var revideret, har revisor således tilsyneladende ikke opdaget  

 og  

 anmeldt disse kriminelle handlinger.
 Statistikkens tilsvarende tal for selskaber, der  i strid med  

 loven -  

  

 ikke  

  

 havde indleveret et  

 revideret regnskab, viser, at der var foregået kriminelle handlinger i 87  

 pct.  

 af sagerne.
Imidlertid er der ikke noget overraskende i, at kriminaliteten  

 viser sig at være højere i selskaber, der i strid med loven ikke har indsendt  

 et revideret regnskab.
Fx vil momskarruseller og kreditkøb uden  

 betalingshensigt typisk blive foretaget i selskaber, der er oprettet med et  

 kriminelt sigte, og som ikke har til hensigt at leve så længe, at de skal  

 aflevere et regnskab, som derfor heller ikke er revideret.
 Jeg skal i øvrigt henholde mig til svaret på spørgsmål 15 om  

 revisors begrænsede muligheder for at afsløre økonomisk kriminalitet, som  

 også  

 understøttes af det relativt store omfang af kriminalitet i tvangsopløste  

 selskaber, som havde indsendt reviderede regnskaber.
 Spørgsmål 20:
Kan ministeren bekræfte, at de fleste fejl i selskabernes  

 årsrapporter findes i årsrapporterne fra mindre selskaber? Svar:
En undersøgelse, der er offentliggjort i en kandidatafhandling  

 fra 1996, viser, at der gennemsnitligt er flere fejl i de større selskabers  

 regnskaber end i de mindre selskabers.
Forfatternes konklusion er dog, at  

 denne  

 forskel kan begrundes alene i de varierende kompleksitetsgrader.
Det er Erhvervs- og Selskabsstyrelsens opfattelse, at en fornyet  

 undersøgelse ville komme til samme resultat.
Regnskaberne fra små selskaber  

 med  

 få aktiviteter har få regnskabsposter.
Risikoen for fejl i små selskabers  

 regnskaber  

 vil derfor naturligt være mindre end i store selskabers regnskaber, der har  

 langt flere regnskabsposter og er langt mere komplicerede.
 Ud fra de foreliggende oplysninger kan jeg derfor ikke bekræfte,  

 at der gennemsnitligt findes flere fejl i årsrapporterne fra mindre  

 selskaber.
 Spørgsmål 21:
Da det er væsentligt, at samfundet sikrer sig, at der i en eller  

 anden form gennemføres en gennemgang af regnskaber med en af ledelsen  

 uafhængig  

 revisor, er ministeren da enig i, at det må forventes, at kvaliteten af  

 årsrapporterne  

 vil dale, såfremt der ikke årligt foretages gennemgang af regnskabet i mindre  

 virksomheder af en uafhængig revisor? Svar:
 Det er vanskeligt at vurdere, hvad det vil betyde for kvaliteten  

 af årsregnskaberne, hvis ydelsen revision bliver trukket ud af den pakke som  

 virksomhederne køber hos revisor.  

 Engelske erfaringer tyder på, at den gradvise afskaffelse af  

 revisionspligten ikke har medført en mærkbar lavere regnskabskvalitet.
 Revisor finder formentlig en del fejl undervejs, men ikke  

 nødvendigvis kun, fordi der også foretages revision.  

 De virksomheder, der ønsker revisors bistand,  

 køber typisk en samlet pakke hos revisor, der integrerer ydelser som  

 regnskabsmæssig assistance, regnskabsopstilling, revision og skattemæssig  

 assistance.  

 Revisor bidrager med at  

 opstille regnskaber i 83 pct. af B-virksomhederne.
For revisors assistance med regnskabsopstilling gælder reglerne  

 i bekendtgørelse nr. 1537 om statsautoriserede og registrerede revisorers  

 erklæringer m.v.
Samtidig skal standarder og retningslinjer i  

 Revisionsstandard  

 930 anvendes.
Ved assistance med regnskabsopstilling er revisor bl.a.  

 forpligtet  

 til at overveje, om de opstillede oplysninger ser ud til at være dækkende og  

 uden åbenlys væsentlig fejlinformation.  

 Hvis  

 revisor bliver opmærksom på væsentlig fejlinformation, skal han/hun forsøge  

 at  

 blive enig med virksomheden om de nødvendige rettelser eller tilføjelser.  

 Revisor  

 skal forsyne regnskabet med en erklæring.
 Endvidere er det vigtigt at huske på, at de helt små selskaber  

 karakteriseres ved at have simple regnskaber med fa poster, hvorved risikoen  

 for fejl reduceres mærkbart.
 Spørgsmål 22:
Som det er ministeren bekendt, har jeg efter 1. behandling  

 udarbejdet et notat om lovforslagene, som jeg så dem.
I den forbindelse  

 gennemførte jeg nogle beregninger, som givet ikke er 100 % korrekte.
Jeg  

 ønsker  

 derfor ministerens hjælp til at fremkomme med de rigtige tal.
Vil ministeren  

 således bekræfte, at indførelse af review for selskaber op til 20 mio. kr.  

 vil  

 medføre en væsentlig reel besparelse for de mindre virksomheder, hvilket  

 ifølge  

 Erhvervs- og Selskabsstyrelsens opgørelser vil udgøre en besparelse på mere  

 end  

 450 mio. kr.? Svar:
 Erhvervs- og Selskabsstyrelsen har foretaget beregninger på  

 forslaget om, at pligten til revision afløses af en pligt til review for  

 selskaber, der ikke oversiger to af følgende tre størrelsesgrænser:
 - balance  

 10 mio. kr.
 - omsætning  

 20 mio. kr.
- antal ansatte  

 40 Forslaget vil berøre ca. 125.000 selskaber.
Når disse selskaber  

 ikke længere er underlagt et lovkrav om revision, men i stedet et lovkrav om  

 (mindst) et review, vil de administrative byrder, som lovgivningen pålægger  

 selskaberne, blive reduceret med ca. 420 mio. kr.
Imidlertid vil det stadig være muligt for selskaberne at vælge  

 mellem fuld revision og review.
På baggrund af virksomhedernes egne  

 forudsigelser i den spørgeskemaundersøgelse, som konsulentfirmaet Rambøll  

 Management  

 har foretaget for Erhvervs- og Selskabsstyrelsen, kan det beregnes, at  

 virksomhedernes faktiske revisionsomkostninger vil blive reduceret med ca.  

 250  

 mio. kr.
 Spørgsmål 23:
Jf. spørgsmål 22, vil ministeren da bekræfte, at Erhvervs- og  

 Selskabsstyrelsens rapport fra 2005 om revisionspligt anfører, at  

 omkostningerne til revision må forventes at stige med op til 30 pct. over en  

 årrække på grund af de nye og meget omfattende revisionsstandarder? Svar:
 Erhvervs- og Selskabsstyrelsens rapport om revisionspligten  

 vurderer, at selvom der knytter sig en betydelig usikkerhed til omfanget af  

 de  

 kommende prisstigninger som følge af de nye revisionsstandarder, vil de  

 utvivlsomt blive markante og formentlig gennemsnitligt ligge på et sted  

 mellem  

 20 og 30 pct.
 Spørgsmål 24:
Jf. spørgsmål 23, vil ministeren da bekræfte, at konsekvensen af  

 de kommende og mere omfattende regnskabsstandarder, som vil få  

 revisionsomkostningerne  

 til at stige med op til 30 procent i de kommende år, jf.
Erhvervs- og  

 Selskabsstyrelsens rapport om revisionspligten fra 2005, vil kunne lede til,  

 at  

 de fremtidige reelle besparelser ved indførelse af review frem for fortsat  

 revision for virksomheder med op til 20 mio. kr. i omsætning, kan estimeres  

 til  

 750 mio. kr.? Svar:
 De beregninger som Erhvervs- og Selskabsstyrelsen har foretaget  

 vedrørende den foreslåede review-pligt viser, at hvis revisionsomkostningerne  

 stiger med 30 pct. som følge af de nye revisionsstandarder, vil de  

 administrative byrder, som lovgivningen pålægger selskaberne, blive reduceret  

 med ca. 825 mio. kr. ved indførelse af review-pligt.
 Ud fra virksomhedernes egne forudsigelser om, hvilket  

 revisionsvalg de vil foretage, kan de faktiske besparelser skønnes til ca.  

 500  

 mio. kr.
 Det skal understreges, at konsekvenserne af de nye  

 revisionsstandarder ikke indgå i beregningerne af de administrative lettelser  

 i  

 forbindelse med det fremsatte lovforslag om en reduktion af revisionspligten.
 Spørgsmål 25:
Er ministeren enig i, at de nye revisionsstandarder fra EU i al  

 væsentlighed er møntet på »større« virksomheder og derfor må betragtes som  

 uhensigtsmæssige for de mindste danske virksomheder med en omsætning under 20  

 mio. kr.? Svar:
Den internationale udvikling har i de senere år bevæget sig hen  

 imod større forskelle i kravene til små og store virksomheder med skærpede  

 regnskabskrav for store børsnoterede virksomheder til følge.
Der er således  

 international opmærksomhed på, at der bør sondres mere mellem de forskellige  

 virksomhedskategorier.
Små virksomheder bør have mere fleksible rammer.
 For lovpligtig revision gælder imidlertid, at »revision er  

 revision«, uanset om regnskabet kommer fra en lille eller en stor virksomhed.
De nye revisionsstandarder er en reaktion på de store  

 internationale erhvervsskandaler, som rystede offentlighedens tillid til  

 kapitalmarkederne og til revisorerne.
Men standarderne er som udgangspunkt  

 beregnet på alle (lovpligtige) revisioner uanset virksomhedens størrelse.
Standarderne udvider således kravene til revision og dermed  

 arbejdsomfanget ved revision meget betydeligt.
Men det må anses for  

 tvivlsomt,  

 om en udvidet kontrol af f.eks. interne forretningsgange kan gennemføres og  

 give mening i små selskaber, der har så få  eller ingen  ansatte,  

 at det ikke  

 vil være muligt for dem at indføre en simpel adskillelse af bogholder- og  

 kassererfunktionen i deres regnskabsforvaltning.
Ofte er det ejeren selv, der  

 alene varetager økonomi- og regnskabsfunktionen i selskabet.
 Spørgsmål 26:
Når man læser ministerens egne redegørelser vedrørende  

 lovforslagene, får jeg klart det indtryk, at ministeren selv tvivler på, at  

 der  

 vil fremkomme reelle besparelser ved ministerens forslag.
Er ministeren enig  

 i,  

 at med indførelse af en reviewpligt vil langt flere virksomheder opnå en reel  

 reduktion  

 af de administrative byrder i forhold til en isoleret ophævelse af  

 revisionspligten, idet virksomhederne af hensyn til interessenterne ved en  

 situation med reviewpligt ikke i samme grad som ved rent bortfald af  

 revisionspligten  

 vil se sig nødsaget til at lade en revision udarbejde? Svar:
Jeg er ikke i tvivl om, at lovforslaget vil medføre reelle  

 besparelser.
Forslaget giver mulighed for, at ca. 75.000 selskaber kan  

 fravælge  

 revision, hvilket indebærer en lettelse af de lovpligtige administrative  

 omkostninger på ca. 675 mio. kr.
Nogle selskaber vil imidlertid foretrække at  

 fortsætte med fuld revision, andre vil foretrække en mindre omfattende  

 revisorkontrol,  

 mens andre igen vil finde det tilstrækkeligt, at revisor er inde i  

 virksomheden  

 og hjælper med f.eks. bogføring og/eller regnskabs- og skatteassistance.
Ud fra virksomhedernes egne forudsigelser i Rambøll Managements  

 undersøgelse for Erhvervs- og Selskabsstyrelsen, forventes ca. 50.000  

 virksomheder at benytte sig af muligheden for at fravælge revision i større  

 eller mindre omfang.
Den faktiske besparelse, som virksomhederne reelt  

 forventes  

 at få på revisionsomkostningerne, skønnes derfor til ca. 320 mio. kr.  

 Erfaringerne fra England understøtter denne forventning.
 Hvis der alene ses på de 45.000 virksomheder, der har egentlig selvstændig  

 erhvervsaktivitet, skønnes disse virksomheder samlet at få en faktisk  

 besparelse  

 på ca. 290 mio. kr.
En review-ordning vil ikke give flere reelle lettelser i forhold  

 til en ophævelse af revisionspligten.
Virksomhederne vil i et sådant tilfælde  

 kun kunne vælge mellem at få foretaget fuld revision eller et review.
Hvis  

 revisionspligten gøres frivillig, åbnes der op for et langt bredere spekter  

 af  

 valgmuligheder.
Særligt for den række virksomheder som hverken har behov for  

 revision eller review.
Det følger da også af beregningerne indeholdt i mit  

 svar  

 på spørgsmål 22 sammenholdt med beregningerne i nærværende svar, at en  

 review-ordning baseret på markant højere tærskelværdier medfører færre  

 besparelser for virksomhederne end den i lovforslaget indeholdt reduktion af  

 revisionspligten.
 Spørgsmål 27:
Kan ministeren bekræfte, at et review efter standard ISA 910 (RS  

 910) allerede i dag anvendes i forbindelse med de erklæringer, som  

 revisorerne  

 udarbejder på selskabernes selvangivelser? Svar:
 Hvis en revisor i henhold til bekendtgørelse nr. 1537 om  

 statsautoriserede og registrerede revisorers erklæringer mv.  

 (erklæringsbekendtgørelsen) afgiver erklæringer og rapporter, der kræves i  

 henhold til lovgivningen, eller som er bestemt til andet end hvervgivers eget  

 brug, sker dette enten i form af en egentlig revisionspåtegning, et review,  

 en  

 erklæring om ydet regnskabsmæssig assistance uden at foretage revision eller  

 review eller i form af øvrige erklæringer.
 Jeg har til brug for besvarelsen af dette spørgsmål indhentet  

 bidrag fra skatteministeren, som oplyser følgende:
»SKAT har ikke hidtil registreret, hvilken form for påtegning  

 der gives på indkomstopgørelsen i de tilfælde, virksomheden benytter bistand  

 fra revisor.
En hurtig forespørgsel blandt skatterevisorer giver dog det  

 indtryk, at påtegning om review på indkomstopgørelsen benyttes i stigende  

 grad,  

 når der gives påtegning.
Fra og med indkomståret 2005 skal små og mellemstore  

 virksomheder i selvangivelsen besvare spørgsmål om revisorbistand, og  

 herunder  

 om årsrapporten og indkomstopgørelsen er udarbejdet med bistand fra revisor.  

 Det sker som led i overgangen til digital udvælgelse til skatteligning.  

 Spørgsmålene omhandler bistand fra revisor til udarbejdelse af årsrapporten,  

 dels om der er foretaget revision, review eller givet anden bistand  

 vedrørende  

 årsrapporten, dels om den skattepligtige indkomst er opgjort med bistand fra  

 revisor.
Det skal dog ikke oplyses, om denne bistand til indkomstopgørelsen  

 er  

 revision, review eller anden form for bistand.« Spørgsmål 28:
Kan ministeren bekræfte, at Folketinget ved ajourføringen af  

 selskabslovene i juni 2004 besluttede, at der ved udbetaling af  

 ekstraordinært  

 udbytte til aktionærerne i løbet af året skal foretages en gennemgang  

 (review)  

 af selskabets balance på tidspunktet for udbetalingen? Svar:
 Det er korrekt, at der i  

 aktieselskabslovens §  

 109 a  

 og anpartsselskabslovens §  

 44 a  

 om udbetaling af ekstraordinært udbytte bl.a. stilles krav om en  

 mellembalance,  

 der skal være gennemgået og påtegnet af selskabets revisor.
 Spørgsmål 29:
Er ministeren enig i, at når et review efter standard RS 910  

 anvendes under den nuværende lovgivning som passende kontrol for bl.a.  

 skattevæsenet vedrørende oplysningerne om selskabernes selvangivelser, er det  

 en realistisk antagelse, at en indførelse af reviewpligt ikke vil medføre et  

 behov  

 for yderligere ansættelser hos skattemyndighederne, som ministerens  

 lovforslag  

 om en ren afskaffelse af revisionspligten for mindre virksomheder  

 nødvendiggør? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»I forhold til en påtegning om revision, hvor revisor direkte  

 udtaler sig om regnskabets rigtighed, giver en påtegning om review kun en  

 moderat sikkerhed.
Ved review udtaler revisor sig negativt  om han er  

 blevet  

 opmærksom på forhold, som afkræfter, at årsregnskabet i alle væsentlige  

 henseender  

 er udarbejdet i overensstemmelse med en fastlagt regnskabsmæssig  

 begrebsramme.
Virksomhedens årsregnskab danner grundlag for kontrol af  

 virksomhedens skatte- og afgiftsangivelser og indberetninger om løn.
Det er  

 derfor  set ud fra SKATs synspunkt  vigtigt, at  

 regnskabsgrundlaget er så  

 fuldstændigt og korrekt som muligt, og at de interne kontroller i selskabet,  

 der er rettet mod registrering af indtægter og udgifter, er gennemgået.  

 Endvidere er det vigtigt, at der har været foretaget en kontrol af værdierne  

 i  

 balancen, og om der er en indre sammenhæng i regnskabsgrundlaget.
 Ved review gennemføres der ikke revision i årets løb, herunder  

 bilagskontrol og systemrevision  dvs. testen af, at de interne  

 kontroller  

 sikrer korrekte og fuldstændige registreringer til brug for årsrapporten.
 Ulempen ved review er, at review stort set er uden betydning i  

 forhold til skattelovgivningen.
På grund af den begrænsede kontrol af virksomhedens forhold fra  

 revisors side vil SKAT fortsat skulle anvende flere kontrolressourcer på  

 virksomheder  

 med review end på virksomheder, som er underkastet lovpligtig revision,  

 eksempelvis for at teste, om registreringerne i bogholderi og regnskab er  

 tilstrækkeligt sikre, og om aktiver og passiver er til stede og medregnet.« Spørgsmål 30:
Er ministeren enig i, at et review for virksomheder under 20  

 mio. kr. i omsætning vil afbøde de mange negative konsekvenser, herunder den  

 svækkede kontrol, som en fuldstændig afskaffelse af revisionspligten kan  

 medføre, samtidig med at det vil give væsentlig mindre administrative  

 besparelser  

 for virksomhederne? Svar:
Jeg er ikke enig i, at lovforslaget medfører mange negative  

 konsekvenser.
Tværtimod  det medfører en række fordele, herunder:
   

 	  

 de administrative  

 omkostninger, som lovgivningen pålægger små virksomheder og iværksættere,  

 mindskes markant.
  

 	  

 den danske regulering  

 af små virksomheder bringes mere på niveau med andre EU-landes regulering  

  til  

 gavn for de danske virksomheder.
Gode og dynamiske regler er vigtige i en  

 globaliseret verden, hvor virksomhederne agerer og konkurrerer på et  

 internationalt  

 plan.
  

 	  

 de små danske  

 virksomheder får mulighed for at vurdere, om revision eller anden form for  

 revisorbistand  

 er en fornuftig forretningsmæssig omkostning.
En mulighed som ca. 90 pct. af  

 de  

 små virksomheder i EU allerede har i dag.
 Derimod er der en række ulemper forbundet med en review-ordning:
  

 	  

 Et review er i  

 betydeligt omfang baseret på forespørgsler og analyser.
I mangel af konkrete  

 og  

 »objektive« revisionshandlinger som fx fysisk kontrol af aktiver,  

 bilagskontrol  

 og saldobekræftelser vil et review stort set kun være en kontrol af revisors  

 eget arbejde i de 83 pct. af B-selskaberne, som betaler deres revisor for at  

 opstille regnskabet.
  

 	  

 Et review er stort set  

 uden betydning i forhold til skatte- og afgiftslovgivningen.
Et review  

 tilfører  

 næppe skattekontrollen meget mere end et urevideret regnskab, jf. også  

 skatteministerens bidrag til spørgsmål 29.
  

 	  

 Selv om der findes en  

 internationalt anerkendt standard for review, ved hverken virksomheder eller  

 regnskabsbrugere, hvad et review indebærer.
Den revisorerklæring, der afgives  

 i  

 forbindelse med et review, er så snørklet udformet, at den ikke bidrager til  

 større vished, snarere tværtimod.
Ingen af de øvrige EU-lande har indført krav om lovpligtig  

 review for små selskaber som erstatning for lovpligtig revision.
I England  

 havde man i perioden 1994-1997 en ordning med en såkaldt »Accountants  

 Report«  

 som i store træk svarer til et review.
Det erstattede man med fuld frihed i  

 revisionsvalget, idet hverken virksomhederne eller regnskabsbrugerne havde  

 fornøden tillid til review-ordningen.
 Spørgsmål 31:
Vil ministeren kommentere mit synspunkt, at det er  

 tilfredsstillende for interessenternes, herunder Told & Skats,  

 almindelige  

 behov for kontrol af og tillid til regnskabsoplysningerne, at  

 revisionspligten  

 lempes for selskaber med op til f.eks. 20 mio. kr. i omsætning, under  

 forudsætning af at der årligt foretages kontrol i form af review ISA 910 (RS  

 910) af en uafhængig revisor? Svar:
Som nævnt i min besvarelse af spørgsmål 30 har ingen EU-lande  

 indført lovpligtigt review til erstatning for lovpligtig revision.
I perioden  

 1994-97 kunne selskaber i England med en omsætning på mellem £90.000 og  

 £350.000 vælge en såkaldt »Accountants Report« der i store træk svarer  

 til et  

 review.
I 1997 forlod man imidlertid denne ordning, hvorefter de pågældende  

 selskaber var fritaget fra såvel revisions- som reviewpligt.
Erfaringerne  

 viste, at hverken virksomheder eller regnskabsbrugere havde den fornøden  

 tillid  

 til et review.
Hvad angår  

  

 bankerne  

  

 ,  

 viser Erhvervs- og Selskabsstyrelsens rapport, at de lægger vægt på, at  

 årsregnskaber  

 er  

  

 udarbejdet  

  

 af en revisor.
Det er  

 således revisors medvirken i opstilling af budgetter og regnskaber som anses  

 for vigtig.
Bankerne skelner ikke i deres kreditvurdering mellem personligt  

 ejede virksomheder  som ikke er undergivet lovpligtigt revision   

 og små  

 selskaber med revisionspligt.
Hos begge virksomhedstyper kræver bankerne i de  

 fleste tilfælde sikkerhed i form af personlig hæftelse, ligesom personligt  

 kendskab har stor betydning.
Dertil kommer, at halvdelen af selskaberne  

  

 ikke  

  

 har lån i banken, især ikke de mindste  

 af B-selskaberne.
 Finansrådet støtter således også en gradvis ophævelse af  

 revisionspligten og har ikke foreslået et review som erstatning.
Hvad angår  

  

 leverandørerne,  

  

 viser en svensk afhandling af Birgitta Svensson, at leverandører sjældent  

 eller aldrig anvender årsregnskaberne i deres kreditvurderinger.
Rapporten  

 vurderer, at informationerne i årsregnskaberne er for gamle, og at  

 oplysninger  

 fra skyldnerregistre har betydeligt større værdi.
Og oplysningerne fra  

 skyldnerregistre har ingen forbindelse til årsregnskabet.
Konklusionen er  

 derfor, at revisionspligten kun har marginal betydning for leverandørers  

 kreditgivning.
Den samme konklusion må antages at gælde for en review-pligt.
 Hvad angår SKATs behov for kontrol af og tillid til  

 regnskabsoplysningerne, skal jeg henvise til besvarelsen af spørgsmål 29.
 Spørgsmål 32:
Under 1. behandling i salen stillede jeg spørgsmål til den  

 påstand, at det kun er Malta, Sverige og Danmark, der har en revisionspligt  

 for  

 mindre virksomheder.
Jeg spurgte specifikt, om der i andre lande var  

 undtagelsesregler.
Jeg fik fornuftigt nok ingen svar, men finder behov for,  

 at  

 vi ikke lovgiver uden de helt rigtige oplysninger.
Kan ministeren bekræfte, at der findes en række undtagelser i  

 fritagelsen for revisionspligt i andre EU-lande, jf. høringssvaret fra FSR,  

 hvoraf det fremgår, at f.eks. italienske selskaber revideres, hvis de har en  

 kapital over 120.000 euro, at alle aktieselskaber i Østrig og Portugal skal  

 revideres, samt at alle moder- og datterselskaber i Irland revideres? Vil  

 ministeren samtidigt orientere, om der i øvrige EU-lande findes undtagelser,  

 som Folketinget ikke er blevet orienteret om? Svar:
Jeg oversendte den 6. april 2005 Erhvervs- og Selskabsstyrelsens  

 rapport om revisionspligten til Erhvervsudvalget.
Rapporten indeholder i  

 kapitel 4 og bilag 1 en oversigt over de øvrige EU-landes reduktion af  

 revisionspligten.
 I høringsnotatet om lovforslaget (L 50), som også er oversendt  

 til Erhvervsudvalget, kommenteres FSRs høringssvar, og der henvises i  

 den  

 forbindelse også til bilag 1 i Erhvervs- og Selskabsstyrelsens rapport om  

 revisionspligten.  

 Endelig er rapporten også er omtalt i bemærkningerne til lovforslaget.
Som det fremgår af Erhvervs- og Selskabsstyrelsens rapport er  

 det i EU kun Danmark, Malta og Sverige, der stiller krav om lovpligtig  

 revision  

 af alle små selskaber.
De øvrige EU-lande har i større eller mindre grad  

 benyttet  

 sig af den fritagelsesmulighed, der ligger i EU's 4. selskabsdirektiv  

 (regnskabsdirektivet).
Ud over at fastsætte størrelsesgrænser for, hvornår selskaber  

 kan fritages for lovpligtig revision, har en række lande nogle supplerende  

 bestemmelser.
De supplerende bestemmelser, der som nævnt fremgår af bilag 1  

 til  

 Erhvervs- og Selskabsstyrelsen rapport, er følgende:
Supplerende størrelsesgrænser I Belgien kan et selskab ikke fritages for revisionspligt, hvis  

 det gennemsnitligt har over 100 heltidsansatte, uanset om det ligger under  

 størrelsesgrænserne for omsætning og balance.
I Italien kan et selskab ikke  

 fritages for revisionspligt, hvis det har en registreret selskabskapital på  

 over 120.000 €.
Minoritetsbeskyttelse I England og Irland kan aktionærer, der råder over mindst 10  

 pct. af aktiekapitalen, forlange revision.
I Spanien ligger  

 minoritetsbeskyttelsen på 5 pct.
Koncerngrænser I Irland og formentlig Ungarn skal selskaber, der indgår i en  

 koncern, revideres uanset koncernens samlede størrelse.
I England er  

 selskaber  

 i en koncern kun undtaget fra revisionspligt, hvis den samlede koncern  

 opfylder  

 størrelsesgrænserne.
Lægmandsrevisorer I Finland og Letland kan selskaber under størrelsesgrænserne i  

 stedet for lovpligtig revision vælge en lægmandsrevisor, der skal have et  

 vist  

 kendskab til regnskab, revision, skat og jura.
Der er ingen specielle  

 uddannelseskrav for lægmandsrevisorer, der ikke opfylder betingelserne i  

 EUs  

 revisionsdirektiv.
I Grækenland kan selskaber under størrelsesgrænserne vælge  

 at lade deres årsrapporter revidere af en person med en universitetsgrad.
Aktieselskaber Aktieselskaber er ikke undtaget fra revision i Portugal og  

 Østrig, selvom de i øvrigt ligger under størrelsesgrænserne.
I Østrig er der  

 også revisionspligt for visse anpartsselskaber, der efter lovgivningen skal  

 have et såkaldt »Supervisory Board«.
 Spørgsmål 33:
Mener ministeren og kan ministeren dokumentere, at en belastning  

 af mindre virksomheder (op til 20 mio. kr.) fra betaling af  

 revisionsomkostninger  

 mellem 8.000 kr. og ca. 15.000 kr. om året har stor betydning for disse  

 danske  

 virksomheders konkurrencesituation overfor udenlandske virksomheder? Svar:
Enhver omkostning, der afholdes af en virksomhed, men som ikke  

 har en forretningsmæssig begrundelse, hæmmer dens konkurrencemæssige stilling  

 på markedet.
Det gælder også revisionsomkostninger i det omfang, de ikke har  

 en  

 forretningsmæssig begrundelse.
For B-virksomheder varierer revisionsomkostningerne primært  

 efter omsætningens størrelse.
F.eks. vil et selskab med en omsætning på 2  

 mio.  

 kr. typisk have revisionsomkostninger på 13.000 kr., mens et selskab med en  

 omsætning på 20 mio. kr. skønnes at have revisionsomkostninger på ca. 40.000  

 kr.
Tilsammen løber de årlige revisionsomkostninger for B-virksomheder op i  

 1,7  

 mia. kr.
Hvis de skal konkurrere på eksport- eller hjemmemarkedet med  

 udenlandske selskaber, der ikke er pålagt omkostninger ved lovpligtig  

 revision,  

 stiller det dem alt andet lige dårligere i konkurrencen.
Ca. 40 pct. af de B-selskaber, der har en selvstændig drift, har  

 samhandel med udlandet.
Når der ses bort fra dem, der svarer ved ikke/ikke  

 relevant, giver næsten halvdelen af disse virksomheder i Erhvervs- og  

 Selskabsstyrelsens undersøgelse selv udtryk for, at udgiften til lovpligtig  

 revision stiller dem dårligere i konkurrencen med udenlandske virksomheder,  

 som  

 ikke er underlagt krav om lovpligtig revision.
 Det er også bemærkelsesværdigt, at 62 pct. af de selskaber, der  

 handler med udlandet, ønsker revisionspligten gjort frivillig eller lempet,  

 og  

 67 pct. af dem vil fravælge lovpligtig revision, hvis den gøres frivillig  

   

 enten i form af en mindre omfattende kontrol eller ingen revision  

 overhovedet.
 Spørgsmål 34:
Vil ministeren garantere, at ministerens forslag, som helt  

 korrekt ikke undtager holding- og moderselskaber, vil sikre, at  

 datterselskaber  

 bliver forsynet med en revisionspåtegning? Svar:
 Udgangspunktet i såvel selskabslovgivningen som  

 regnskabslovgivningen er det enkelte selskab, og lovreguleringen af  

 revisionspligten  

 som udgangspunkt bør bygge herpå.
 Det er således alene holdingvirksomheder, der ikke er omfattet  

 af den foreslåede reduktion af revisionspligten, og som derfor uanset  

 størrelse  

 m.v. skal revideres.
Forslaget indebærer ikke, at samtlige datterselskaber også skal  

 aflægge årsregnskab forsynet med en revisionspåtegning.
Der er således ikke  

 krav om, at datterselskaber skal være forsynet med revisionspåtegning, hvis  

 de  

 opfylder de foreslåede størrelsesgrænser.
 Når dette er sagt, er det vigtigt at være opmærksom på, at en af  

 posterne i holdingvirksomhedens årsrapport er kapitalandelene i  

 dattervirksomheden.  

 Når en revisor skal revidere årsrapporten for holdingvirksomheden er den  

 pågældende som følge heraf nødt til at foretage visse revisionshandlinger  

 vedrørende  

 dattervirksomheden, idet den pågældende skal revidere hele  

 holdingvirksomhedens  

 årsrapport med henblik på at sikre, at holdingvirksomhedens årsrapport  

 opfylder  

 lovens krav om et retvisende billede.
Omfanget af revisors handlinger vil ikke mindst afhænge af  

 dattervirksomhedens aktiviteter.
Der er forskel på, hvorvidt der er tale om  

 et  

 underliggende ejendomsselskab, som kun ejer en ejendom, eller et egentligt  

 driftsselskab med en lang række forskellige aktiver og forpligtelser m.v.
Det  

 vil endvidere spille en rolle, hvorledes dattervirksomheden indregnes i  

 holdingvirksomhedens årsrapport.
 Spørgsmål 35:
Dette spørgsmål skal ikke læses som en generel mistillid til  

 danske virksomheder og iværksættere.
Både under behandlingen i Folketinget, i  

 høringssvarene  

 og i medierne ser jeg imidlertid ængstelse for enkelte brodne kar, som vil få  

 urimeligt gunstige vilkår i forhold til det store flertal af ærlige og  

 seriøse  

 virksomheder.
Kan ministeren bekræfte, at hvis et selskab opretter flere små  

 selskaber frem for et stort, kan det holde sig under grænserne for  

 revisionspligten? Er ministeren ikke betænkelig ved, om enkelte brodne kar  

 derfor vil kunne konstruere sig ud af revisionspligten? Svar:
Jeg er enig i, at vi ikke  

 skal basere lovgivningen på en generel mistillid til danske virksomheder og  

 iværksættere.
Det fremsatte lovforslag bygger netop på den grundholdning, at  

 vi  

 ikke skal påføre det store flertal af ansvarlige og lovlydige virksomheder og  

 iværksættere store administrative byrder, hvis lovkravene reelt kun retter  

 sig  

 mod nogle få brodne kar.
I en sådan situation bør man i stedet bekæmpe de få  

 brodne kar med andre midler, herunder anvende sanktioner.
Som det fremgår af Erhvervs- og Selskabsstyrelsens rapport om  

 revisionspligten, afskrækker den eksisterende revisionspligt ikke de såkaldte  

 brodne kar fra at anvende selskabsdannelser til kriminelle formål.
Det  

 skyldes  

 bl.a., at den økonomiske kriminalitet ofte gennemføres i selskaber med så  

 kort  

 levetid, at revisor ikke når at stifte bekendtskab med selskabet, og at  

 transaktioner, der vedrører økonomisk kriminalitet i selskabet, holdes uden  

 for  

 bogføringen og regnskabet.
 Selv om det teoretisk set vil være muligt at konstruere sig ud  

 af revisionspligten ved den skitserede fremgangsmåde, vil det i praksis næppe  

 finde sted.
 Oprettelse af flere små selskaber har f.eks. en lang række  

 byrdemæssige konsekvenser, der må tages i betragtning.
Hvis der stiftes flere selskaber, skal der således indskydes en  

 selskabskapital i hvert af disse selskaber, der som minimum skal være på  

 125.000 kr.
Hertil kommer en række ganske omfattende dokumentkrav, herunder  

 udarbejdelse af vedtægter og stiftelsesdokument.
 Dertil kommer at hvert af disse selskaber hvert år skal aflægge  

 et selvstændigt årsregnskab, der skal indsendes til Erhvervs- og  

 Selskabsstyrelsen.
 Omkostningerne forbundet med disse krav vil efter min opfattelse  

 langt overstige omkostninger til revision af en virksomheds årsregnskab.
 Spørgsmål 36:
Er ministeren enig i, at det er uhensigtsmæssigt, såfremt man  

 kan konstruere sig ud af revisionspligten ved forskellige  

 selskabskonstruktioner? Svar:
 Jeg skal i det hele henvise til min besvarelse af spørgsmål 35.
 Spørgsmål 37:
Finder ministeren ikke, at det vil være mere relevant for  

 kontrolindsatsen, at det skal være indholdet i selskabet og aktiviteterne i  

 selskabet (og dermed risikoen), der bestemmer, om et selskab skal revideres  

 frem for udformningen af selskabskonstruktionen? Svar:
 Jeg skal i det hele  

 henvise til min besvarelse af spørgsmål 35.
 Spørgsmål 38:
Når man i regnskabslovgivningen allerede arbejder ud fra  

 princippet om, at selskaber skal vurderes ud fra et samlet hele, jf.  

 udarbejdelsen af koncernregnskaber, vil ministeren så støtte et forslag om,  

 at  

 revisionspligten også udformes ud fra en koncernbetragtning, således at det  

 er  

 selskabernes samlede aktiviteter (omsætning/balance/ansatte), som er  

 afgørende  

 for revisionspligten? Svar:
 Som nævnt i min  

 besvarelse af spørgsmål 34 er udgangspunktet i såvel selskabslovgivningen som  

 regnskabslovgivningen det enkelte selskab, og lovreguleringen af  

 revisionspligt  

 bør som udgangspunkt bygge herpå.
 I det fremsatte lovforslag er den enkelte holdingvirksomhed,  

 herunder modervirksomheder, ikke omfattet af den foreslåede reduktion af  

 revisionspligten  

 uanset virksomhedens omsætning, balance og antal medarbejdere. Årsregnskaber  

 for holdingvirksomheder skal som følge heraf under alle omstændigheder  

 revideres uanset virksomhedens størrelse.
 Denne undtagelse for holdingvirksomheder, herunder  

 moderselskaber, blev indsat i lovforslaget efter ønske fra blandt andet  

 Socialdemokratiet.
En model, hvor revisionspligten udformes ud fra en  

 koncernbetragtning, således at det er selskabernes samlede aktiviteter  

 (omsætning/balance/ansatte),  

 som er afgørende for revisionspligten, er et alternativ til den model, der er  

 valgt for holdingvirksomheder, herunder modervirksomheder, i det fremsatte  

 lovforslag.
Man skal dog være opmærksom på, at denne alternative model vil  

 betyde en fravigelse af udgangspunktet i såvel selskabslovgivningen som  

 regnskabslovgivningen.
 Spørgsmål 39:
Kan ministeren bekræfte, at man eksempelvis i Storbritannien har  

 ladet revisionspligten gælde ud fra en koncernbetragtning? Svar:
 I England er selskaber undtaget fra revisionspligt, hvis de ikke  

 overstiger to af følgende størrelsesgrænser:
   

 	  

 En balancesum på 29  

 mio. kr.
   

 	  

 En nettoomsætning på  

 58 mio. kr.
  

 	  

 50 ansatte De engelske grænser svarer således til EU-direktivets  

 maksimumgrænser.
 Selskaber, der indgår i en koncern, er dog kun undtaget fra  

 revisionspligt, hvis koncernens samlede omsætning, balance og antal ansatte  

 ikke overskrider to af ovennævnte størrelsesgrænser.
 Spørgsmål 40:
 Har Økonomi- og Erhvervsministeriet eller Erhvervs- og  

 Selskabsstyrelsen under det lovforberedende arbejde anvendt eksterne til  

 udarbejdelse af analyser eller undersøgelser om revisionspligten? Hvis det er  

 tilfældet bedes disse analyser sendt til udvalget.
 Svar:
 Under det lovforberedende arbejde er der, som det nok allerede  

 er kendt, blevet anvendt eksterne til udarbejdelse af analyser og  

 undersøgelser.  

 Der henvises således blandt andet i lovforslaget samt i en række af mine  

 tidligere besvarelser af de stillede spørgsmål til visse af disse  

 undersøgelser.
 Til brug for Erhvervs- og Selskabsstyrelsens rapport om  

 revisionspligt, der blev oversendt til Erhvervsudvalget den 6. april 2005, er  

 der blevet udarbejdet en række eksterne undersøgelser.
  

 	  

 Revisionsvirksomheden  

 Deloitte har udarbejdet en rapport om revisionshonorar.
Resultatet af  

 rapporten  

 indgår i Erhvervs- og Selskabsstyrelsens rapport.
   

 	  

 Erhvervs- og Selskabsstyrelsen  

 fik ligeledes Rambøll Management til at foretage en spørgeskemaundersøgelse  

 med  

 henblik på blandt andet at klarlægge en række faktuelle oplysninger om  

 virksomhederne omfattet af regnskabsklasse B (små virksomheder). Resultaterne  

 af denne undersøgelse indgår også i Erhvervs- og Selskabsstyrelsens rapport.
   

 	  

 Det er endvidere  

 Rambøll Management, der sammen med Mortensen & Beierholm,  

 Statsautoriseret  

 Revisionsaktieselskab, har gennemført målingen af de administrative byrder,  

 som  

 ligger til grund for lovforslaget, herunder omkostningerne for virksomhederne  

 som følge af kravene i selskabs- og regnskabslovgivningen.
 Advokatfirmaet Bech-Bruun har endvidere udarbejdet to rapporter  

 for Erhvervs- og Selskabsstyrelsen.
I forlængelse af høringen foretog advokatfirmaet en undersøgelse  

 af, i hvilket omfang andre lande stiller krav om revisormedvirken i  

 forbindelse  

 med erklæringer om selskabers kapitalforhold i deres selskabsreguleringer.  

 Undersøgelsen omhandler 11 lande, hvoraf de 9 af landene i et eller andet  

 omfang ikke har revisionspligt for de mindste virksomheder.
De undersøgte  

 lande  

 er Sverige, Norge, Finland, England, Tyskland, Frankrig, Nederlandene,  

 Belgien,  

 Italien, Spanien og Irland.
Undersøgelsen viser, at de lande, som har reduceret  

 revisionspligten for de små virksomheder, også har foretaget ændringer i  

 kravene om revisormedvirken i selskabsretlige dokumenter.
Det er således helt  

 sædvanligt, at de selskabsretlige krav om revisormedvirken også ændres i  

 forbindelse  

 med en reduktion af revisionspligten.
 På baggrund af den foretagne undersøgelse kan det konstateres,  

 at de foreslåede danske konsekvensændringer som følge af en reduktion af  

 revisionspligten vil stemme overens med de tilsvarende regler i de undersøgte  

 lande, der i et eller andet omfang har reduceret revisionspligten for de  

 mindste virksomheder.
Med lovforslaget skal revisor under alle omstændigheder fortsat  

 medvirke ved stiftelser og kapitalforhøjelser, hvis der er tale om indskud af  

 andre værdier end  

 kontanter, og ved  

 udarbejdelse af erklæringer om kreditors retsstilling hhv. om vederlaget i  

 forbindelse med fusion og spaltning.
De danske regler svarer dermed til  

 reglerne i de fleste andre lande.
Derudover fastholdes, af hensyn til  

 kreditorerne, kravet om revisorudtalelser ved kapitalnedsættelser til dækning  

 af underskud, medmindre der samtidigt tegnes en tilsvarende  

 kapitalforhøjelse.  

 Dette krav stilles kun i ét af de andre undersøgte lande.
 Advokatfirmaets rapport vil i forlængelse af denne besvarelse  

 blive oversendt til udvalget.
 Advokatfirmaet har endvidere på vegne af Erhvervs- og  

 Selskabsstyrelsen foretaget en undersøgelse af, hvorvidt der i andre lande er  

 forskel på skattekontrollen for selskaber, der lader deres regnskaber  

 revidere  

 og for selskaber, der ikke lader deres regnskaber revidere.
De syv lande, der var omfattet af undersøgelsen, var England,  

 Tyskland, Frankrig, Nederlandene, Belgien, Italien og Spanien.
Samtlige disse  

 7  

 lande har fritaget visse virksomheder fra revisionspligt.
 Undersøgelsens hovedkonklusion er, at det for samtlige  

 undersøgte lande er blevet oplyst, at der for to selskaber, der i øvrigt er  

 sammenlignelige, ikke vil være forskel på den skattekontrol, som de vil være  

 underlagt, selvom det ene selskab måtte være et selskab, der lader sine  

 regnskaber revidere, og det andet selskab måtte være et selskab, der ikke  

 lader  

 sine regnskaber revidere.
 For samtlige undersøgte lande er det endvidere bl.a. blevet  

 oplyst, at der ikke er forskel i hyppigheden af skattekontrollen for  

 selskaber,  

 der får regnskabet revideret, og selskaber med ureviderede regnskaber.
Advokatfirmaets rapport er først blevet færdig den 18. januar  

 2006, og rapporten er derfor ikke tidligere blevet oversendt til  

 Erhvervsudvalget.
Rapporten vil i forlængelse af denne besvarelse blive  

 oversendt til udvalget.
I det lovforberedende arbejde er en række svenske og engelske  

 undersøgelser ligeledes blevet inddraget.
Disse undersøgelser er dog ikke  

 blevet udarbejdet på foranledning af Økonomi- og Erhvervsministeriet eller  

 Erhvervs- og Selskabsstyrelsen.
 Note  

  

 : Bemærk, at der  

 er omdelt en rapport som supplerende svar på spm. 40 (Bech-Bruun).
 Spørgsmål 41:
Er det regeringens politik, at Danmark, på de områder, hvor man  

 fører en anden politik end flertallet af andre EU-lande, skal tilpasse  

 lovgivningen fil det mest almindelige i EU? I bekræftende fald, hvad er  

 f.eks.  

 regeringens planer for at indføre arbejdsgiverafgifter til dækning af sociale  

 udgifter  

 på lige fod med andre EU-lande, og hvad er planerne for ændring af regler for  

 dyretransporter, således at de danske regler svarer til reglerne i de øvrige  

 EU-lande? Svar:
 Det er naturligt, at Danmark som medlem af EU og aktiv deltager  

 i mange former for internationalt samarbejde forholder sig til og lade sig  

 inspirere  

 af forholdene i andre lande.
 Det gælder i særdeleshed i en situation, hvor langt den  

 overvejende del af de andre EU-lande har haft positive erfaringer med en  

 retsfilstand, som afviger fra, hvad vi hidtil har valgt at gøre i Danmark.  

 Det er tilfældet med en reduktion af  

 revisionspligten, hvor det kun er Sverige og Malta som sammen med Danmark har  

 revisionspligt for samtlige små virksomheder.
Hertil kommer, at der er gennemført grundige undersøgelser, som  

 viser, at der ikke kan påvises afgørende danske hensyn, der kan begrunde, at  

 vi  

 i Danmark har et særligt behov for revisionspligt for samtlige små danske  

 virksomheder.
Det faktum skal sammenholdes med den omstændighed, at  

 revisionspligten er forbundet med meget betydelige administrative  

 omkastninger  

 for virksomhederne.
 I forhold til den generelle erhvervsregulering bør danske  

 virksomheder som udgangspunkt ikke være underlagt strengere krav end andre  

 europæiske virksomheder, medmindre afgørende hensyn tilsiger det.  

 Det er vigtigt at sikre erhvervslivet gode  

 rammevilkår, der følger den teknologiske og internationale udvikling, og som  

 sikre en fleksibel og dynamisk lovregulering.
 Spørgsmål 42:
Kan ministeren bekræfte, at der netop ved opstart af nye  

 virksomheder i selskabsform er behov for revision, og at myndighederne og  

 omverden lettere kunne acceptere, at revisionspligten bortfalder, hvis et  

 selskab i en årrække har aflagt regnskab med blank revisionspåtegning? Svar:
De fleste virksomheder er meget små, når de starter op og i de  

 første leveår.
I denne periode er de særligt sårbare overfor administrative  

 byrder og omkostninger, der ikke er forretningsmæssigt velbegrundede.  

 Samtidig  

 er deres regnskabsforhold  givet at aktivitetsniveauet i de første år  

 oftest  

 er relativt lille  simple og relativt ukompliceret.
 Det er i denne sammenhæng vigtigt at huske på, at de administrative  

 byrder ikke kun beslaglægger virksomhedernes, herunder iværksætternes, tid og  

 ressourcer, men også kan risikere at betyde, at virksomhedernes og  

 iværksætternes energi og virkelyst mindskes.
På den baggrund er det vigtigt at sikre, at en reduktion af  

 revisionspligten målrettes de små virksomheder og iværksætterne.
Den  

 foreslåede  

 model i det fremsatte lovforslag sikrer dette.
Den i spørgsmålet skitserede alternative model, vil betyde, at  

 virksomhederne i de første år, hvor de fleste som nævnt er meget små med  

 overskuelige regnskabsforhold, og hvor overskuddet til samt behovet for  

 revision er mindst, vil være undergivet revisionspligt.
Virksomhederne vil  

 således med denne alternative model være underlagt revisionspligt i de år,  

 hvor  

 virksomhederne har mest brug for at anvende deres tid og økonomiske  

 ressourcer  

 på at drive virksomheden.
Samtidig er det primært de større virksomheder, der har en  

 bredere kreds af interessenter, som interesserer sig for og efterspørger et  

 revideret regnskab.
Mens de små virksomheder sjældent oplever, at omverdenen  

 efterspørger et revideret regnskab  f.eks. hæfter 2/3 af de små  

 virksomheder  

 personligt for lån i banken.
 Spørgsmål 43:
Hvilke administrative lettelser for de mindre virksomheder ville  

 kunne opnås, hvis man gennemførte et system med revisionspligt de første år,  

 men hvor der efter f.eks. 3 år med blank revisionspåtegning kun blev krævet  

 review af den revisor, der havde udført revisionen tidligere? Svar:
Det er ikke umiddelbart  

 muligt at beregne, hvad den administrative lettelse ved en sådan model vil  

 være, idet det vil afhænge af en række forudsætninger.
Det drejer sig blandt  

 andet om:
   

 	  

 Hvor stor en andel af  

 driftsselskaberne antages at være mindre end 3 år gamle.
   

 	  

 Hvor stor en andel af  

 selskaber uden selvstændig driftsaktivitet antages at være mindre end 3 år  

 gamle.
   

 	  

 Hvor stor en andel af  

 selskaberne skønnes at have en blank påtegning gennem de sidste 3 år.
   

 	  

 Hvor mange selskaber,  

 der i 3 eller flere år har haft den samme revisor.
 Det er dog sikkert, at virksomhederne de første tre år af deres  

 levetid ikke vil have nogen besparelse overhovedet.
 Spørgsmål 44:
Hvilke administrative lettelser for de mindre virksomheder ville  

 kunne opnås, hvis man gennemførte et system, hvor egentlig revisionspligt  

 blev  

 afløst af krav om review, og hvor der blev krævet, at denne review omfattede  

 kontrol af, at afregning og indberetning af moms, lønsumsafgifter,  

 punktafgifter, A-skat og lign. er sket til tiden og afregningen er i  

 overensstemmelse  

 med bogføring, og der er foretaget korrekt indbetaling? Svar:
Revisionsselskabet Deloitte har for Erhvervs- og  

 Selskabsstyrelsen i 2003 foretaget en spørgeskemaundersøgelse blandt  

 revisorer  

 af prisen på bl.a. et review.
Revisorerne skønnede, at et review  

 gennemsnitligt  

 ville være ca. 30 pct. billigere end egentlig revision.
Hvis et sådant review forøges med yderligere kontrolhandlinger,  

 må det alt andet lige antages, at virksomhedens besparelse vil blive  

 væsentligt  

 mindre.
En review-ordning med yderligere kontrolhandlinger forventes derfor  

 alene at medføre administrative lettelser af marginal størrelse for de mindre  

 virksomheder.
 Spørgsmål 45:
Kan ministeren bekræfte, at både det danske skattesystem og det  

 danske momssystem er baseret på, at virksomhederne opkræver moms, afgifter og  

 A-skat  

 m.v. i betydeligt omfang, og afregner disse til SKAT, og at SKAT kun  

 foretager  

 få kontroller af, om denne opkrævning sker korrekt, og at den faktiske  

 kontrol  

 fra SKAT, i forhold til de opkrævede beløb, hos mindre virksomheder er  

 betydeligt  

 mindre end i de lande, hvor der ikke er revisionspligt for mindre selskaber? Svar:
 Jeg har til brug for  

 besvarelsen af dette spørgsmål indhentet bidrag fra skatteministeren, som jeg  

 i  

 det hele kan henholde mig til.
 Skatteministeren oplyser følgende:
»D  

  

 et  

 kan bekræftes, at virksomhederne opkræver og afregner skatter og afgifter i  

 betydeligt omfang på såvel egne, som på borgernes vegne.
Det er en  

 forudsætning  

 for det danske velfærdssamfund, at borgere og virksomheder betaler de skatter  

 og afgifter de skal.
Det er ikke et mål for SKAT at nå et bestemt kontrolniveau, men  

 derimod at afveje indsatsen i forhold til den enkelte virksomhed.
SKATs  

 indsatsstrategi tager afsæt i den opfattelse, at hovedparten af virksomheder  

 og  

 borgere ønsker at overholde reglerne.
Indsatsen i forhold til de virksomheder  

 og borgere, som ønsker at overholde reglerne er karakteriseret af service og  

 vejledning, medens kontrol og sanktioner karakteriserer indsatsen i forhold  

 til  

 dem, der ikke vil overholde reglerne.
I indsatsstrategien går service og  

 kontrol således hånd i hånd.
Det overordnede mål med strategien er at øge  

 antallet af virksomheder og borgere, som af sig selv overholder reglerne, og  

 som oplever skattemyndighedernes indsats som servicepræget, effektiv og  

 retssikker.
Selv om kontrolniveauet kunne belyses nærmere, ville en  

 sammenligning næppe give mening.
Skattesystemerne i andre lande er  

 forskellige  

 fra det danske skattesystem, og dermed er også redskaberne til kontrol  

 forskellige.
Fælles er dog, at der arbejdes med målet om at øge antallet af  

 virksomheder  

 og borgere, som af sig selv overholder reglerne, ved at afveje indsatsen i  

 forhold til den enkelte virksomhed.« Spørgsmål 46:
 Det er i debatten om revisionspligt ofte fremhævet, at selskaber  

 uden revisionspligt vil blive ligestillet med personligt ejede virksomheder.
Kan ministeren bekræfte, at det normalt hos personligt ejede  

 virksomheder er begrænset, hvad der opkræves i moms (netto), og hvad der  

 tilbageholdes af A-skat og lign. i forhold til de tilsvarende opkrævninger  

 hos  

 den gruppe af mindre selskaber, hvor revisionspligten foreslås ophævet? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»De  

  

 ønskede beregninger forudsætter et nærmere analysearbejde, og under alle  

 omstændigheder vil beregningerne ikke kunne foretages præcist i forhold til  

 lovforslaget.
Det skyldes blandt andet, at mindre virksomheder ikke skal  

 afgive  

 regnskabsoplysninger.
SKAT registrerer ikke balancesummen for mindre  

 virksomheder og antallet af ansatte hele året.
Endvidere svarer antallet af  

 indberettede lønoplysninger pr. virksomhed, som fremgår af SKATs systemer,  

 ikke  

 til antallet af helårsansatte.
Endelig må momsomsætningen anvendes som et  

 udtryk  

 for omsætningen.
SKAT har på et tidligere tidspunkt foretaget nogle umiddelbare  

 beregninger med udgangspunkt i omsætningstal for 2003, hvor mindre personligt  

 ejede virksomheder er sammenlignet størrelsesmæssigt med mindre selskaber,  

 men  

 alene med hensyn til momsomsætning under 5 mio. kr.
Disse umiddelbare  

 beregninger viste, at den gennemsnitlige momsomsætning for mindre selskaber  

 udgjorde  

 cirka det dobbelte af personligt ejede virksomheders omsætning.
En beregning  

 med udgangspunkt i en omsætning på 3 mio. kr. vil formentlig vise et  

 tilsvarende billede.
Der blev tillige foretaget sammenligning mellem de to  

 virksomhedsformer, hvor der for begge virksomhedstyper var indberettet  

 A-indkomst, og A-indkomsten udgjorde under 5 mio. kr.
Her var selskabernes  

 gennemsnitlige  

 A-indkomst knap tre gange større end de personlige virksomheders A-indkomst.« Spørgsmål 47:
Vil ministeren oplyse, hvor store beløb der indbetales i moms,  

 afgifter og tilbageholdt A-skat (incl. arbejdsmarkedsbidrag) fra personligt  

 ejede virksomheder, herunder hvor mange der indbetaler over 250 tusinde kr.  

 om  

 året til det offentlige, samt de tilsvarende tal for den gruppe selskaber,  

 der  

 efter lovforslaget bliver fritaget for revisionspligt? Svar:
 Jeg har til brug for  

 besvarelsen af dette spørgsmål indhentet bidrag fra skatteministeren, som jeg  

 i  

 det hele kan henholde mig til.
 Skatteministeren oplyser følgende:
»Besvarelsen  

 af spørgsmålet forudsætter et nærmere analysearbejde.
Der vil, som det  

 fremgår  

 af besvarelsen på spørgsmål 46, ikke kunne foretages beregninger med samme  

 afgrænsning som i lovforslaget.« Spørgsmål 48:
Kan ministeren bekræfte, at det må formodes, at pengeinstitutter  

 for selskaber, hvor der ikke er foretaget revision, vil kræve virksomhedspant  

 som sikkerhed for kredit, med de deraf følgende udgifter til  

 tinglysningsafgift  

 til staten og tilsvarende udgift for den erhvervsdrivende? Svar:
Det fremgår af Erhvervs- og Selskabsstyrelsens rapport om  

 revisionspligten, at over halvdelen af selskaberne i regnskabsklasse B ikke  

 har  

 lån i bankerne.
Der er således tale om, at kun 48 pct. af de små selskaber er  

 finansieret  

 af bl.a. banklån.
I de selskaber, som er finansieret af banklån, stilles der  

 i  

 dag krav om sikkerhed i form af personlig hæftelse i 2/3 af tilfældene   

 det på  

 trods af, at selskaberne har et revideret regnskab.
Erhvervs- og  

 Selskabsstyrelsens rapport viser endvidere, at bankerne i deres  

 kreditvurdering  

 ikke skelner mellem personligt ejede virksomheder, der ikke er undergivet  

 revisionspligt, og små selskaber med revisionspligt.
Det samme viser en  

 undersøgelse fra Håndværksrådet.
I begge tilfælde er den væsentligste faktor  

 bankens kendskab til kunden.
Det tillægges også i begge tilfælde vægt, om  

 regnskaber er udarbejdet af en revisor, men ikke nødvendigvis om det er  

 revideret  

 af en revisor.
Hertil kommer, at årsrapporten udelukkende indeholder  

 historiske  

 oplysninger, hvorimod bankerne ved deres kreditvurdering fokuserer på  

 virksomhedernes fremadrettede forventninger, aktiviteter m.v.
 Der er dog med lovforslaget intet til hinder for, at banken (eller  

 realkreditinstituttet) i konkrete tilfælde kan kræve ekstra kontroller,  

 herunder evt. krav om sikkerhed eller revision, som betingelse for sin  

 långivning.
Men det ændrer ikke ved, at en lang række af de selskaber, der  

 er omfattet af den foreslåede reduktion af revisionspligten, ikke har  

 banklån,  

 og kun en andel af de virksomheder vil være underlagt et krav om  

 sikkerhedsstillelse.
Det kan i den forbindelse nævnes, at Finansrådet støtter  

 den foreslåede reduktion af revisionspligten, der efter deres opfattelse vil  

 betyde, at der alene vil blive foretaget revision, hvor det giver  

 virksomheden  

 en merværdi.
 Spørgsmål 49:
Vil lovforslagets forslag til  

 135 a  

 i Årsregnskabsloven ikke bevirke,  

 at hvor der gives regnskabsassistance til et selskab af en ikke autoriseret  

 eller registreret revisor vil det blot fremgå af regnskabet, som om dette  

 udelukkende  

 er udfærdiget af virksomheden selv? Svar:
 Det skal indledningsvist understreges, at forslaget  ligesom de  

 gældende regler i årsregnskabsloven  ikke er til hindrer for, at andre  

 end  

 statsautoriserede og registrerede revisorer assisterer virksomheder med  

 opstilling af årsrapporten eller udfører andet arbejde i forbindelse hermed.
Arbejdet må imidlertid ikke i henhold til lovforslaget og de  

 gældende regler medføre, at den årsrapport, der udarbejdes og offentliggøres  

 forsynes med en erklæring fra den person, der har udført assistancen.
Kun  

 statsautoriserede og registrerede revisorer kan underskrive lovpligtige  

 erklæringer,  

 der indsendes til Erhvervs- og Selskabsstyrelsen.
 Som nævnt i min besvarelse af spørgsmål 1 til L 50 er baggrunden  

 herfor, at brugerne af årsrapporter med såvel frivillige revisionspåtegninger  

 som andre erklæringer, skal kunne have samme tillid til sådanne frivillige  

 erklæringer  

 som til de lovpligtige erklæringer.
De gældende regler og lovforslaget forhindrer imidlertid som  

 nævnt i besvarelsen af spørgsmål 1 ikke, at virksomheden selv i årsrapporten  

 oplyser, at den ved udarbejdelse af årsrapporten og opstilling heraf har haft  

 bistand fra en anden ekstern rådgiver med kompetence inden for regnskab.  

 Lovforslaget  

 forhindrer heller ikke, at virksomheden i den offentliggjorte årsrapport  

 angiver navnet på den person, som har udført assistancen.
Det kunne  

 eksempelvis  

 gøres ved at anføre: »xxx har assisteret selskabets ledelse med opstilling af  

 årsrapporten i henhold til årsregnskabslovens bestemmelser.« Spørgsmål 50:
 Ifølge lovforslagene skal der i fremtiden for mindre selskaber  

 ikke foretages revision (erklæring) vedrørende apportindskud i selskaber og  

 omstruktureringsbalancer.
Er det afklaret med skatteministeren, om skattemyndighederne i  

 fremtiden vil give tilladelse til skattefri omstruktureringer efter reglerne  

 i  

 fusionsskatteloven uden at kræve, at omstruktureringsbalancen  

 (fusionsbalancen,  

 spaltningsbalancen og indskudsbalancen/åbningsbalancen ved apport-indskud ved  

 skattefri tilførsel af aktiver), er revideret eller vil det være således, at   

 	  

 SKAT som betingelse  

 for tilladelse efter fusionsskatteloven vil kræve revideret  

 omstruktureringsbalance   

 	  

 SKAT selv vil foretage  

 en kontrol af, at en urevideret balance er korrekt Hvilke yderligere ressourcer forventer SKAT i givet fald, at  

 dette vil kræve? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
 »Efter fusionsskattelovens § 6, stk. 1, er det modtagende  

 selskab pligtigt at indsende til told- og skatteforvaltningen genpart af de  

 dokumenter, der i selskabslovgivningen eller ved den konkrete tilladelse er  

 foreskrevet udarbejdet i forbindelse med fusionen.
 Ud over de sædvanlige selskabsretlige dokumenter er der altså  

 mulighed for at betinge en tilladelse af, at der specifikt udarbejdes  

 dokumenter - herunder reviderede dokumenter - på trods af, at det ikke følger  

 af selskabslovgivningen.
 På baggrund af de foreslåede grænser for fritagelse af  

 revisionspligt skønnes det, at der efter lovforslaget formentlig vil blive  

 tale  

 om et relativt begrænset antal skattefri omstruktureringer, hvor der  

 selskabsretligt ikke er pligt til at foretage revision.
Efter en gennemførelse af forslaget om en reduktion af  

 revisionspligten vil SKAT helt undtagelsesvist kræve et revideret materiale  

 som  

 betingelse for en omstrukturering af de selskaber, som er fritaget for  

 revisionspligten ifølge lovforslaget.
SKAT vurderer i øvrigt, at de  

 yderligere  

 kontrolressourcer, som SKAT som følge heraf bliver påført, er begrænsede.« Spørgsmål 51:
 Kan ministeren bekræfte, at de nuværende regler for skattefri  

 omdannelse af personlige virksomheder er baseret på, at omdannelsesbalancen  

 er  

 revideret, og kan det forventes, at skattelovgivningen tilpasses, således at  

 der ved skattefri virksomhedsomdannelser kræves tilladelse på linie med  

 omstruktureringer efter fusionsskatteloven, fordi omdannelsesbalancen ikke  

 længere kræves revideret.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
 »Det følger af aktieselskabsloven § 6a, stk. 2, at såfremt et  

 selskab i forbindelse med stiftelsen skal overtage en bestående virksomhed,  

 skal der udarbejdes en vurderingsberetning, jf. § 6a, stk. 1, der endvidere  

 indeholder en åbningsbalance for selskabet forsynet med en revisionspåtegning  

 uden forbehold. Åbningsbalancen skal udarbejdes i overensstemmelse med  

 bestemmelserne herom i lov om erhvervsdrivende virksomheders aflæggelse af  

 årsregnskab m.v. (årsregnskabs-loven). Lignende regler findes i  

 anpartsselskabsloven.
 Efter § 2, stk. 1, nr. 6, i lov om skattefri  

 virksomhedsomdannelse, skal en genpart af de dokumenter, som efter  

 selskabslovgivningen skal udarbejdes i forbindelse med omdannelsen, indsendes  

 til SKAT.
 Det kan således bekræftes, at de nuværende regler for skattefri  

 omdannelse af personlige virksomheder indebærer, at omdannelsesbalancen er  

 revideret.
 Jeg mener ikke, at der er behov for at indføre en  

 tilladelsesprocedure i virksomhedsomdannelsesloven.
Hvis SKAT ved den efterfølgende kontrol konstaterer, at de ikke  

 reviderede regnskaber ikke er korrekte, kan det indebære, at  

 virksomhedsomdannelsen bliver skattepligtig.
Skatteyderen har således en  

 væsentlig interesse i, at transaktionen foretages korrekt.
Den skattefri virksomhedsomdannelse bliver i sin helhed  

 gennemgået ved ligningen.
I de tilfælde, hvor der ikke ligger reviderede  

 regnskaber til grund, vil der efter konkrete vurderinger blive foretaget  

 yderligere kontrol, således at det på et sikkert grundlag vurderes, om den  

 skattefri virksomhedsomdannelse er gennemført korrekt.« Spørgsmål 52:
Det fremgår af SKATs nu offentliggjorte INDSATSPLAN, at alle  

 virksomheder er inddelt i 4 segmenter.
Hvilken fordeling på de 4 segmenter er  

 der for selskaber i alt, og for de selskaber, der efter lovforslaget ikke  

 længere skal omfattes af revisionspligt? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Besvarelsen af spørgsmålet forudsætter et nærmere  

 analysearbejde.
Der vil, som det fremgår af besvarelsen på spørgsmål 46, ikke  

 kunne foretages beregninger med samme afgrænsning som i lovforslaget.« Spørgsmål 53:
 Der bedes oplyst antallet af selskaber, der efter vedtagelse af  

 de nye sambeskatningsregler fra 2006 vil være omfattet af den nationale,  

 obligatoriske sambeskatning, og hvor mange af disse selskaber, der er  

 omfattet  

 af den gruppe selskaber, hvor revisionspligten ophæves.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
 »De nye regler for obligatorisk sambeskatning har overvejende  

 først virkning fra indkomståret 2005.
Når selvangivelserne for indkomståret 2005 er modtaget, hvilket  

 for de fleste sker ultimo juni 2006, og oplysningerne om obligatoriske  

 sambeskatninger er registreret, vil det være muligt at danne sig et overblik  

 over antallet af selskaber, der er omfattet af de nye regler om obligatorisk  

 sambeskatning.
Det skyldes navnlig, at sambeskatning hidtil har været  

 frivillig  

 og har forudsat 100 % ejerandel, hvorimod sambeskatninger efter de nye regler  

 er obligatorisk ved bestemmende indflydelse, dvs. mere end 50 pct.
 Efter de hidtidige sambeskatningsregler regler var der for  

 indkomståret 2004, 4.112 moderselskaber med 6.971 datterselskaber inklusiv  

 udenlandske  

 selskaber.
 Først når kredsen af obligatorisk sambeskattede selskaber kendes  

 i efteråret 2006, vil der kunne foretages en analyse af selskabernes  

 momsomsætning og indberettede lønoplysninger, som en rettesnor for hvilke  

 selskaber, der kan være omfattet af lovforslaget.
Holdingselskaber uden anden aktivitet end besiddelse af  

 aktier/anparter har ofte ikke momsaktivitet.
Manglende momsomsætning hos  

 administrationsselskabet kan anvendes som udgangspunkt for et skøn, når  

 oplysningerne om obligatoriske sambeskatninger fremkommer i løbet af  

 efteråret  

 2006.« Spørgsmål 54:
 Det bedes oplyst, hvor mange tilfælde der skønnes at være tale  

 om sambeskattede koncerner, hvor administrationsselskabet er et  

 holdingselskab  

 uden anden virksomhed end besiddelse af aktier/anparter i datterselskaber, og  

 hvor dette selskab fortsat er omfattet af revisionspligten, hvis  

 lovforslagene  

 gennemføres, men hvor der i de af sambeskatningen omfattede datterselskaber  

 er  

 selskaber, der efter lovforslaget ikke længere er omfattet af  

 revisionspligten.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Det er ikke på nuværende tidspunkt muligt at skønne over de  

 tilfælde af sambeskattede koncerner, som det fremgår af spørgsmålet.
Det  

 skyldes, at de obligatoriske sambeskatninger, som nævnt i besvarelsen af  

 spørgsmål  

 53, først kendes i løbet af efteråret.« Spørgsmål 55:
Efter lovforslagene bevares revisionspligten for  

 holdingselskaber.
Vil det være i overensstemmelse med kravene til revision af  

 et holdingselskab, at der ikke er foretaget revision af datterselskabet  

 (ene),  

 hvis holdingselskabets eneste aktiver er likvider og besiddelse af anparterne  

 i  

 et driftsApS, der ikke er omfattet af revisionspligten, og de to selskaber er  

 omfattet af den nationale, obligatoriske sambeskatning efter  

 Selskabsskattelovens  

 § 31.
 Svar:
 Holdingvirksomheder,  

 herunder modervirksomheder, er i det fremsatte lovforslag holdt uden for den  

 foreslåede reduktion af revisionspligten.
 Dette gælder også, selvom holdingvirksomhedens eneste aktiver er  

 likvider og besiddelse af anparterne i et driftsApS.
Som nævnt i min besvarelse af spørgsmål 34 til lovforslag L 50  

 betyder dette ikke, at datterselskaber også skal aflægge årsrapport forsynet  

 med en revisionspåtegning.
Der er således ikke krav om, at datterselskabers  

 årsrapporter skal være forsynet med revisionspåtegning, hvis de opfylder de  

 foreslåede størrelsesgrænser.
 Som også nævnt i besvarelsen af spørgsmål 34 er den revisor, der  

 skal revidere årsrapporten for holdingvirksomheden, dog nødt til at foretage  

 visse revisionshandlinger vedrørende dattervirksomheden, idet den pågældende  

 skal revidere hele holdingvirksomhedens årsrapport med henblik på at sikre,  

 at  

 holdingvirksomhedens årsrapport opfylder lovens krav om et retvisende  

 billede.  

 Omfanget af revisors handlinger vil ikke mindst afhænge af  

 dattervirksomhedens  

 aktiviteter.
 Spørgsmål 56:
 Kan det bekræftes, at hvis lovforslagene vedtages, så vil der i  

 en koncern, der består af et holdingselskab og et datterselskab, der driver  

 virksomhed, men ikke er omfattet af revisionspligten, typisk skulle afgives  

 følgende revisionspåtegnelse på holdingselskabets årsrapport, hvis der ikke  

 er  

 foretaget revision af datterselskaber:
 Da der ikke er foretaget revision i datterselskabet, tages der  

 forbehold for værdiansættelsen i selskabets aktivpost: interesser i  

 dattervirksomhed(er), og da selskabet er administrationsselskab i den  

 nationale  

 obligatoriske sambeskatning, der omfatter selskab(er), hvori der ikke er  

 foretaget revision, tages der forbehold for udgiftsført og skyldig skat og  

 skattemellemværende med sambeskattet datterselskab(er).
 Svar:
 Jeg kan ikke bekræfte, at dette er tilfældet.
 Som nævnt i min besvarelse af spørgsmål 34 til lovforslag L50 er  

 én af posterne i holdingvirksomhedens årsrapport kapitalandelene i  

 dattervirksomheden.  

 Når en revisor skal revidere årsrapporten for holdingvirksomheden er den  

 pågældende som følge heraf nødt til at foretage visse revisionshandlinger  

 vedrørende dattervirksomheden, idet den pågældende skal revidere hele  

 holdingvirksomhedens årsrapport med henblik på at sikre, at  

 holdingvirksomhedens årsrapport opfylder lovens krav om et retvisende  

 billede.
 Det skal nævnes, at dette arbejde ikke er anderledes end det  

 arbejde revisor allerede i dag laver i forhold til udenlandske  

 datterselskaber,  

 der er urevideret.
 Spørgsmål 57:
 Kan det bekræftes, at B-virksomheder, der hidtil har brugt  

 produktionsmetoden for entreprisekontrakter regnskabsmæssigt og  

 skattemæssigt,  

 ikke kan overgå til faktureringsprincippet skattemæssigt, selv om det  

 regnskabsmæssigt  

 overgår til faktureringsprincippet, således er der ikke for disse selskaber  

 en  

 besparelse ved, at kravet om produktionsprincippet ophæves for  

 B-virksomheder.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Alle erhvervsvirksomheder med entreprisekontrakter - dvs. med  

 igangværende arbejder for fremmed regning  skal som udgangspunkt  

 anvende det  

 én gang valgte skattemæssige princip for alle deres entreprisekontrakter  

 uændret år for år.
Efter ansøgning fra en virksomhed kan Skatterådet  

 (tidligere  

 Ligningsrådet) dog give tilladelse til principskifte, når det skønnes  

 rimeligt  

 under hensyn til virksomhedens forhold.
Ligningsrådet har således tilladt et selskab, der hidtil havde  

 anvendt faktureringsprincippet både regnskabs- og skattemæssigt på  

 igangværende  

 arbejder for fremmed regning, at foretage et skattemæssigt skifte til  

 produktionsprincippet.
Som følge af kravet om anvendelse af  

 produktionsprincippet  

 ved igangværende arbejder for fremmed regning i den årsregnskabslov, der  

 trådte  

 i kraft den 1. januar 2002, havde selskabet måtte foretage et »ufrivilligt«  

 regnskabsmæssigt skifte til produktionsprincippet.
Da selskabet fortsat  

 ønskede  

 at anvende samme princip regnskabs- og skattemæssigt, og da anmodningen om  

 tilladelse til et skattemæssigt principskifte måtte anses for en afledet  

 konsekvens  

 af ændringen i årsregnskabsloven, gav Ligningsrådet tilladelse til  

 principskiftet.
Det er vanskeligt at sige noget om, hvorvidt Skatterådet vil  

 tillade en B-virksomhed at foretage et skattemæssigt principskifte til  

 faktureringsprincippet, såfremt virksomheden regnskabsmæssigt skifter til  

 faktureringsprincippet som følge af en ophævelse af kravet om regnskabsmæssig  

 anvendelse  

 af produktionsprincippet for B-virksomheder.
Dette må antages at afhænge af,  

 om  

 Skatterådet anser virksomhedens regnskabsmæssige principskifte for en  

 ufrivillig følge af denne ændring i årsregnskabsloven.« Spørgsmål 58:
 Kan ministeren bekræfte, at hvis der efter lovforslagenes  

 vedtagelse stiftes et ApS med 125.000 kr. i kapital, og dette selskab selv  

 afholder stiftelsesomkostninger, så kan dette selskab ikke hos SKAT blive  

 registreret til moms og A-skat, da det ikke har en kapital på 125.000 kr.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
 »Et anpartsselskab skal ifølge opkrævningslovens § 11a, som  

 betingelse for registreringen for moms, lønsumsafgift, A-skat og  

 arbejdsmarkedsbidrag over for SKAT stille en sikkerhed, medmindre formuen på  

 registreringstidspunktet udgør mindst 125.000 kr., når denne opgøres efter  

 reglerne i selskabsskattelovens § 14, stk. 2-7. Dette indebærer, at bl.a.  

 goodwill, immaterielle rettigheder, suspensivt betingede rettigheder og  

 brugsrettigheder  

 ikke kan indgå som aktiver i formueopgørelsen.
 Stiftelsesomkostningerne vil ikke udgøre noget aktiv for  

 anpartsselskabet, hvorfor et anpartsselskab, der ved stiftelsen har fået  

 indskudt netop 125.000 kr. med fradrag af stiftelsesomkostningerne, ikke vil  

 kunne opfylde det formelle krav til formuen.
Efter opkrævningslovens § 11a, stk. 1, 3. pkt., skal der stilles  

 sikkerhed for et beløb svarende til forskellen mellem 125.000 kr. og  

 selskabets  

 formue med fradrag af 15.000 kr.
Et anpartsselskab med en formue på netop  

 110.000 kr. vil derfor ikke blive pålagt at stille sikkerhed efter § 11a,  

 hvorimod  

 der f.eks. skal stilles en sikkerhed på 1.000 kr., hvis formuen er på 109.000  

 kr.
 Hvis stiftelsesomkostningerne ikke overstiger 15.000 kr., vil et  

 nystiftet anparts-selskab således ikke skulle stille sikkerhed efter reglen i  

 opkrævningslovens § 11a.
Jeg gør opmærksom på, at opkrævningslovens § 11a foreslås ophævet  

 i FairPlay II-forslaget (L 145, Folketinget 2005-06), hvori de generelle  

 regler  

 om sikkerhedsstillelse m.v. samtidig foreslås skærpet.
Jeg tillader mig at  

 henvise til dette lovforslags almindelige bemærkninger herom.« Spørgsmål 59:
 Kan ministeren bekræfte, at efter den nugældende praksis, kræver  

 SKAT revisionserklæring på, at der er en formue på 125.000 kr. i et selskab,  

 der ønskes registreret til moms og udbetaling af A-skat, på trods af at  

 selskabet  

 er stiftet med en revideret åbningsbalance.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Kravet om en »revisionserklæring«  

 (revisorerklæring/formueerklæring) som dokumentation for den af  

 opkrævningslovens  

 § 11a, omhandlede formue fremgår af opkrævningsbekendtgørelsens § 9, stk. 1.  

 Der kan efter bestemmelsen bortses fra en sådan erklæring, såfremt formuen  

 åbenlyst udgør mindst 125.000 kr. på registreringstidspunktet.
I praksis  

 forstås  

 hermed på anmeldelsestidspunktet.
Fra og med den 14. juni 2004 har Erhvervs- og Selskabsstyrelsen  

 på vegne af SKAT forestået registreringen af selskaber og andre  

 virksomhedsformer for moms mv.
Der er med SKAT indgået en aftale om, at  

 Erhvervs- og Selskabsstyrelsen skal betragte formuen som åbenlyst til stede,  

 såfremt den dokumentation, hvormed det over for Erhvervs- og  

 Selskabsstyrelsen  

 skal dokumenteres, at formuekravet i relation til selve selskabslovgivningen  

 er  

 opfyldt, højst er 14 dage gammel på det tidspunkt, hvor  

 registreringsanmeldelsen modtages, og formuen i øvrigt opfylder kravene i  

 selskabsskattelovens  

 § 14, stk. 2-7. SKAT kan dog i visse tilfælde, hvor særlige omstændigheder  

 taler herfor, indhente en revisorerklæring.
Jeg henviser i øvrigt til svaret på spørgsmål 58.« Spørgsmål 60:
Hvilke konsekvenser har det for SKATs behandling af ansøgninger  

 om tilladelser efter fusionsskatteloven, at der efter lovforslagene ikke  

 længere kræves fusionsregnskab og spaltningsregnskab, og ikke længere kræves  

 vurderingsberetning ved apportindskud til ApSer ved spaltninger? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Der henvises til svaret på spørgsmål 50.« Spørgsmål 61:
Kan det bekræftes, at hvis kravet om anlægsnoter afskaffes for  

 B-virksomheder, betyder dette blot, at der skal indberettes flere oplysninger  

 digitalt til SKAT med selvangivelsen, og at der her bliver et krav for alle  

 selskaber, da der bruges samme selvangivelse og kravene til  

 regnskabsoplysninger  

 er de samme uanset om selskabet er en B-virksomhed eller ikke? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Den nævnte sammenhæng kan ikke bekræftes.
Fra indkomståret 2005  

 blev selvangivelsen udvidet med regnskabsoplysninger, der er nødvendige for  

 SKATs udvælgelse af ligningsegnede virksomheder, og fra indkomståret 2006  

 fritages de fleste virksomheder for at indsende skatteregnskab sammen med  

 selvangivelsen.
Der er her tale om en udmøntning af lov nr. 1441 af 22.  

 december 2004 om digitalisering af regnskabsoplysninger m.v. (L 31,  

 Folketinget  

 2004-05, 1. samling).
Fastlagte regnskabsoplysninger i selvangivelsen vurderes fra år  

 til år, og overvejelser om ændringer sker med udgangspunkt i erfaringer med  

 udvælgelse af virksomheder til ligning og ud fra behov for  

 regnskabsoplysninger, der må vurderes at kunne forbedre udvælgelsen.« Spørgsmål 62:
 I fortsættelse af ministerens besvarelse af spørgsmål 6:
Skal ministerens besvarelse af spørgsmål 6 forstås således, at  

 Erhvervs- og Selskabsstyrelsen reelt ikke har foretaget nogen  

 stikprøvekontrol  

 af mindre selskaber i 2004? Svar:
 Erhvervs- og Selskabsstyrelsen har i 2004 udtaget ca. 500  

 årsrapporter til kontrol.
Som nævnt i tidligere besvarelse til Erhvervsudvalgets spørgsmål  

 nr. 5 til almindelig del stillet den 17. marts 2005 og besvarelsen af  

 spørgsmål  

 6 til L50 har Erhvervs- og Selskabsstyrelsens stikprøvevise undersøgelse i de  

 seneste år særligt været fokuseret på selskaber, hvor der er en særlig  

 offentlig interesse og dermed også mange regnskabsbrugere.
Dette har medført,  

 at de regnskaber, som er blevet udvalgt til kontrol, har haft en mere  

 kompleks  

 karakter, og derved også har været mere ressourcekrævende at undersøge.  

 Antallet af kontrollerede regnskaber har derved været noget mindre end  

 tidligere.
 Spørgsmål 63:
 I fortsættelse af ministerens besvarelse af spørgsmål 14:
Hvad er baggrunden for, at selskaber kun udgør 20 pct. af de  

 virksomheder, som Fairplay kampagnen har været rettet imod? Er dette ikke kun en konsekvens af, at der er tale om kontrol  

 fra Told- og Skatte-regionerne, og kontrol af selskaberne var placeret hos  

 kommunerne efter aftalen om kommunernes gennemførelse af ligning af selskaber  

 på statens vegne.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Fairplay kontrolaktionerne har været gennemført som uanmeldte  

 kontrolbesøg med henblik på at afdække sort og illegalt arbejde, socialt  

 bedrageri  

 og udeholdt omsætning.
Kontrollerne har været målrettet mod en række af de  

 brancher,  

 hvor risikoen for at finde sort og illegalt arbejde mv. erfaringsmæssigt har  

 været størst, dvs. pizzeriaer, restauranter, værtshuse, diskoteker, bagerier,  

 avis-distribution, kræmmermarkeder m.v.
I disse brancher er langt hovedparten  

 af virksomhederne personligt ejede, og alene en mindre del af virksomhederne  

 drives i selskabsform.
Hovedparten af kontrolaktionerne er gennemført med deltagelse af  

 repræsentanter fra Arbejdsdirektoratet, Fødevareregionerne, Politiet og  

 kommunerne.  

 Kontrolaktionernes primære formål er at opnå en fremadrettet og præventiv  

 effekt gennem synlighed, information og vejledning.
Således rettes der i  

 forbindelse med kontrolbesøget op på manglende registreringsforhold, og  

 såfremt  

 regnskabsgrundlaget  herunder kasseregnskab, kasseafstemning,  

 lønregnskab, regnskabsopbevaring  

 m.v.  ikke er i orden, instrueres virksomheden om gældende regler.« Spørgsmål 64:
 I fortsættelse af ministerens besvarelse af spørgsmål 14:
Er det regeringens plan, at FairPlay-kampagnen fortsat skal være  

 rettet mod personligt ejede virksomheder, men ikke mod virksomheder, der  

 drives  

 i selskabsform? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Fairplay kontrolaktionerne vil også fremover målrettes mod  

 udvalgte risikobetonede brancher.
Hvorvidt der vil være en overvægt af  

 personligt ejede virksomheder ved kommende kontrolaktioner vil i høj grad  

 afhænge  

 af branche-valget.
Der henvises i øvrigt til svaret på spørgsmål 63.« Spørgsmål 65:
 I fortsættelse af ministerens besvarelse af spørgsmål 14:
Når hovedparten af de virksomheder, der er kontrolleret i  

 FairPlay-kampagnen er personligt ejet, skyldes det så, at der ved udvælgelsen  

 er taget hensyn til, at virksomhederne i selskabsform har været undergivet  

 revision? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Virksomhederne er forinden kontrolbesøget udsøgt efter en  

 samlet risikovurdering af erfaringer fra tidligere kontrolbesøg, anmeldelser,  

 lokalkendskab, virksomheder med jævnligt ejerskifte og andre  

 kontroloplysninger  

 samt udsøgninger i SKATs systemer vedrørende registreringsforhold,  

 angivelsesmønstre, omsætning, bruttoavance, antal registrerede ansatte m.v.« Spørgsmål 66:
I fortsættelse af ministerens besvarelse af spørgsmål 7 Kan ministeren bekræfte, at de angivne oplysninger fra Rambølls  

 undersøgelser om brug af revisor ved opstilling af regnskab er baseret på, at  

 selskaberne jo skal have udført den lovpligtige revision, og det derfor er  

 naturligt, at den der reviderer, opstiller regnskab m.v.
 Ved revisionspligtens ophør vil der ikke være tilskyndelse til  

 at bruge en revisor frem for en tilfældig regnskabskyndig til at opstille  

 regnskabet m.v.
 Dette vil vel være mest forekommende hos mindre selskaber, hvor  

 indehaveren i mindre grad bruger regnskab og bogføring som  

 styringsinstrument.
 Svar:
 Det skal indledningsvis  

 præciseres i forhold til den undersøgelse, som Rambøll foretog, at  

 spørgsmålet  

 var udformet således, at virksomhederne skulle svare på, hvad de ville gøre  

 fremover, hvis revisionspligten blev reduceret eller afskaffet.
 Det er vurderingen, at kun et begrænset antal af de 75.000  

 virksomheder, der omfattes af forslaget, vil få andre end en statsautoriseret  

 eller registreret revisor til at udarbejde regnskabet.
 Vurderingen bygger på følgende undersøgelsesresultater:
   

 	  

 Ca. 88 pct. af  

 selskaberne køber i dag andre ydelser end revision hos deres revisor.
   

 	  

 En undersøgelse fra  

 Håndværksrådet blandt dets medlemmer viser, at der ikke er den store forskel  

 i  

 brugen af revisor i selskaber med revisionspligt og i personligt ejede  

 virksomheder uden revisionspligt.
  

 	  

 Den engelske  

 revisororganisation  

  

 Society of  

 Professional Accountants  

  

 har i et høringssvar om en forhøjelse af de  

 engelske tærskelværdier for revisionspligten udtalt, at den ikke har fundet  

 tegn på, at klienter forlader revisorerne, selv om selskaberne ikke længere  

 skal revideres.
Tværtimod oplevede organisationens medlemmer en forøget  

 efterspørgsel efter andre ydelser.
 Spørgsmål 67:
 I fortsættelse af ministerens besvarelse af spørgsmål 7:
Hvor mange af de mindre selskaber, hvor man efter lovforslaget  

 ophæver revisionspligten, forventer ministeren vil ophøre med at bruge en af  

 myndighederne  

 kvalitetskontrolleret revisor? Svar:
 Jeg skal henvise til min  

 besvarelse af spørgsmålene nr. 7 og 66.
 Spørgsmål 68:
Ministeren bedes kommentere  

 henvendelse af 8. februar 2006 fra Dansk Byggeri og HTS  

 Interesseorganisationen, jf.
L 50  bilag 9.
 Svar:
Dansk Byggeri og HTS Interesseorganisationen (HTS) har den 8.  

 februar 2006 fremsendt et brev om forenkling af revisionsstandarder til  

 Folketingets Erhvervsudvalg.
I brevet anbefaler organisationerne, at der  

 arbejdes for en forenkling og udtynding af de internationale  

 revisionsstandarder for så vidt angår de mindre selskaber (B-selskaber).  

 Dette  

 skal ske ved, at der sker en opdeling af revisionshandlingerne, så der  

 udformes  

 et sæt standarder rettet specielt mod de mindre selskaber.
Konkret foreslås  

 det, at regeringen arbejder aktivt i EU for at forenkle revisionsstandarderne  

 i  

 forbindelse med den igangværende modernisering af 8. direktiv.
Det skal indledningsvist bemærkes, at drøftelserne af forslaget  

 til det nye 8. direktiv (direktiv om lovpligtig revision af års- og  

 koncernregnskaber i EU) er afsluttet.
Direktivet blev således godkendt af  

 Europa-Parlamentet i september 2005 og af ECOFIN på rådsmødet i oktober 2005.  

 Den formelle vedtagelse af direktivet forventes i april 2006.
 Det nye direktiv medfører, at de internationale  

 revisionsstandarder  når de er godkendt af Kommissionen - fremover skal  

 anvendes ved alle lovpligtige revisioner i EU.
Den grundlæggende tanke bag indførelsen af revisionsstandarderne  

 for alle lovpligtige revisioner i EU er, at »en revision er en revision«.
Det  

 er således forudsat, at opgaven »revision« er den samme, uanset om den  

 lovpligtige revision udføres i små eller store virksomheder.
Selvom  

 standarderne  

 skal benyttes ved al lovpligtig revision, skal det dog bemærkes, at der  

 naturligvis vil kunne være en vis forskel på omfanget af de faktiske  

 revisionshandlinger, det i praksis vil være nødvendigt at gennemføre i små  

 hhv.  

 store virksomheder.
Det ligger således fast, at man i EU ikke vil medvirke til at  

 gradbøje begrebet lovpligtig revision.
Løsningen på de administrative  

 problemer  

 ligger derfor ikke i 8. direktiv.
Når der i EU regi opereres med, at »en revision er en revision«,  

 skal det ses i sammenhæng med den mulighed for lempelse af revisionspligten  

 for  

 små virksomheder (B-virksomheder), som direktiverne giver.
Det kan i den  

 forbindelse nævnes, at Danmark og en række andre medlemslande under  

 forhandlingerne af det nye 8. direktiv fremførte hensynet til de  

 administrative  

 byrder for de små selskaber.
Svaret fra Kommissionen, men også fra en række  

 toneangivende lande, var imidlertid, at en revision er en revision, og at  

 hvis  

 nogle af medlemslandene mente, at dette var et problem, kunne de gøre brug af  

 muligheden for at fjerne eller lempe revisionspligten  og dermed de  

 administrative byrder  for de små virksomheder.
En mulighed langt de  

 fleste  

 medlemslande allerede har benyttet sig af.
Det er også i Danmark - som i andre lande - udgangspunktet, at  

 en revision er en revision.
Det kommer bl.a. til udtryk ved at »god  

 revisionsskik«  

 allerede i dag forudsætter, at de anerkendte internationale  

 revisionsstandarder  

 anvendes i både små og store virksomheder.
Herved har regnskabsbrugeren af et  

 revideret regnskab altid sikkerhed for, at regnskabet har været underkastet  

 en  

 kontrol med de revisionshandlinger, som en revision som minimum kræver, og  

 som  

 anerkendes og anses for troværdige uden for Danmarks grænser.
 Spørgsmål 69:
Ministeren bedes kommentere henvendelse af 15. februar 2006 fra  

 Foreningen af Statsautoriserede Revisorer, jf.
L 50 − bilag 11.
 Svar:
Foreningen af Statsautoriserede Revisorer ved foreningens  

 regnskabstekniske udvalg (REGU) har den 15. februar 2005 fremsendt et brev om  

 forslaget om at ophæve kravet om indregning af finansielt leasede aktiver i  

 små  

 selskaber (B-selskaber). REGU anbefaler, at kravet om indregning af  

 finansielt  

 leasede aktiver fastholdes for små selskaber, eller at det i det mindste slås  

 fast, at selskaberne i visse tilfælde  for at sikre at årsrapporten  

 giver et  

 retvisende billede  fortsat vil være nødt til at indregne finansielt  

 leasede  

 aktiver i balancen.
REGU anfører bl.a., at den i lovforslaget foreslåede  

 lempelse ikke harmonerer med årsregnskabslovens krav om at tage hensyn til  

 realia  

 frem for formalia, ligesom forslaget ikke harmonerer med de internationale  

 regnskabsstandarder og FSRs Regnskabsvejledning 21 om »Leasing«.
REGU finder  

 endvidere, at forslaget skaber konkurrenceforvridning og vanskeliggør  

 regnskabsbrugers vurdering af selskabets risikoprofil.
Det er vigtigt at være opmærksom på, at det grundlæggende krav i  

 årsregnskabsloven om et retvisende billede også fremover vil gælde for alle  

 årsrapporter, som udarbejdes efter loven.
Det betyder bl.a., at oplysninger,  

 der ikke direkte er krævet i loven, men er nødvendige for, at årsrapporten  

 opfylder  

 kravet om et retvisende billede, skal medtages i årsrapporten.
Dette kan i  

 særlige tilfælde føre til, at de oplysninger, som en virksomhed bliver  

 undtaget  

 fra at give med lovforslag L 50, alligevel skal medtages i årsrapporten.  

 Dette  

 fremgår allerede af lovforslagets almindelige bemærkninger.
Det gælder også for så vidt angår den foreslåede ophævelse af  

 kravet om indregning af finansielt leasede aktiver i balancen.
I de enkelte  

 tilfælde, hvor en undladelse af at indregne finansielt leasede aktiver i  

 balancen måtte føre til, at årsrapporten ikke bliver retvisende, vil en  

 virksomhed derfor være forpligtet til at indregne de finansielt leasede  

 aktiver  

 for at opfylde det grundlæggende krav i årsregnskabsloven.
 Spørgsmål 70:
I forlængelse af besvarelsen af spørgsmål 6 bedes ministeren  

 oplyse, om det er korrekt opfattet, at Erhvervs- og Selskabsstyrelsen alene  

 kontrollerer, at årsregnskabsloven bestemmelser omkring præsentation  

 overholdes, og ikke at indregnings- og værdiansættelsesbestemmelserne er  

 overholdt, og at der således ikke er nogen kontrol af selve substansen i  

 regnskaberne? Svar:
 Som nævnt i min besvarelse af spørgsmål 6 foretager Erhvervs- og  

 Selskabsstyrelsen en række forskellige kontroller i forhold til  

 virksomhedernes  

 årsrapporter.
Erhvervs- og Selskabsstyrelsen foretager blandt andet en  

 stikprøvevis undersøgelse af de årsregnskaber, som virksomhederne er  

 forpligtet  

 til at indsende.
Formålet med den almindelige regnskabskontrol af  

 ikke-børsnoterede virksomheder er at konstatere åbenbare overtrædelser af  

 årsregnskabsloven m.v.
Med åbenbare overtrædelser menes forhold, som er konstaterbare  

 ved en umiddelbar gennemgang af den indsendte årsrapport.
Der er f.eks. tale  

 om  

 en åbenbar overtrædelse, hvis en bestemt oplysning, som skal være afgivet i  

 regnskabet i henhold til et direkte lovkrav herom, mangler i regnskabet.  

 Åbenbare overtrædelser kan også være, at der er anvendt en forkert  

 indregnings-  

 eller værdiansættelsesmetode.
 Det er derfor ikke korrekt opfattet, at Erhvervs- og  

 Selskabsstyrelsen alene kontrollerer, om årsregnskabslovens bestemmelser  

 omkring præsentation er overholdt.
 Spørgsmål 71:
I forlængelse af besvarelsen af spørgsmål 62 bedes ministeren  

 oplyse, om det er en korrekt tolkning, at kontrollen med de store selskaber  

 slækkes og ressourcerne anvendes på kontrol af de små virksomheder efter  

 lovens  

 vedtagelse, eller gælder det, at der fortsat ikke i væsentligt omfang vil ske  

 kontrol af de små virksomheder? Svar:
Som nævnt tidligere i min besvarelse af bl.a. spørgsmål 62, fremgår  

 det af revisionsklausulen i lovforslag L50, at evalueringen af den foreslåede  

 reduktion  

 af revisionspligten skal ske i lyset af de indhøstede erfaringer.  

 Evalueringen  

 vil således bl.a. skulle ske på baggrund af data om de virksomheder, der har  

 benyttet sig af den foreslåede reduktion af revisionspligten.
Det vil i den  

 forbindelse være naturligt at følge de små virksomheder mere nøje end  

 tidligere.
 Ressourcerne til denne opgave vil indgå i prioriteringen af  

 Erhvervs- og Selskabsstyrelsens samlede ressourcer ud fra en forudsætning om,  

 at der ikke må ske en svækkelse af regnskabskontrollen med de børsnoterede  

 virksomheders årsregnskaber m.v.
 Spørgsmål 72:
I forlængelse af besvarelsen af  

 spørgsmål 18 bedes ministeren oplyse, om det kan bekræftes, at erklæringer på  

 budgetter (i henhold til revisionsvejledning 2 og fremadrettet ved  

 revisionsstandard 3400), som udgangspunkt afgiver en revisionsmæssig  

 sikkerhed,  

 der tilnærmelsesvis minder om en gennemgang (review)? Svar:
Det er vanskeligt at foretage en  

 direkte sammenligning mellem revisors erklæringer på budgetter og revisors  

 erklæringer om review af regnskaber.
Budgetter omfatter oplysninger om  

 fremtiden, mens et regnskab omhandler historiske oplysninger, hvilket alt  

 andet  

 lige har betydning for med hvilken sikkerhed, revisor kan afgive erklæring.
 Spørgsmål 73:
Er det rigtigt, at Erhvervs- og  

 Selskabsstyrelsen ikke har mere ajourførte data omkring kvaliteten af  

 regnskaber i små virksomheder end en kandidatafhandling fra 1996, og hvordan  

 agter Erhvervs- og Selskabsstyrelsen derefter at måle om regnskabskvaliteten  

 falder i de selskaber, som ikke bliver revideret, review'et eller bruger  

 revisor til opstilling af regnskaber? Svar:
Erhvervs- og Selskabsstyrelsen foretager stikprøvevis  

 undersøgelse af de indsendte årsrapporter, men skal ikke føre et egentligt  

 tilsyn med de indsendte årsrapporter.
Styrelsen udarbejder derfor ikke  

 løbende  

 statistik over regnskabernes kvalitet.
 Under den evalueringsperiode, der vil følge af lovforslag L50,  

 vil Erhvervs- og Selskabsstyrelsen blandt de selskaber, der omfattes af  

 bestemmelsen  

 om reduktion af revisionspligten, sammenligne regnskabskvaliteten hos de  

 selskaber, der fravælger revision, og de selskaber, der fortsætter med at få  

 deres  

 regnskaber revideret.
 Spørgsmål 74:
Når de administrative byrder  

 stiger (20-30 pct.) for de selskaber, der ligger over grænserne i  

 lovforslaget,  

 vil de samlede byrder for virksomhederne herefter som helhed ikke stige  

 betragteligt, selv om man afskaffer revisionspligten for de mindste  

 selskaber,  

 jf. lovforslaget? Svar:
Hvis virksomhederne træffer de revisionsvalg, de har angivet i  

 Erhvervs- og Selskabsstyrelsens spørgeskemaundersøgelse, viser beregninger  

 foretaget af Erhvervs- og Selskabsstyrelsen, at de lovpligtige administrative  

 omkostninger for samtlige B-virksomheder vil falde, selvom de selskaber, der  

 ligger over grænserne i forslaget til reduktion af revisionspligten, vil  

 blive  

 underlagt de nye internationale revisionsstandarder.
Det kan således af  

 Erhvervs- og Selskabsstyrelsens undersøgelse udledes, at ca. 65 pct. af de  

 virksomheder, som er omfattet af forslaget, vil fravælge revision i større  

 eller mindre omfang.
Dermed undgår de at blive omfattet af de nye  

 revisionsstandarder og de honorarstigninger, de vil give anledning til.
 Spørgsmål 75:
Eftersom et øget arbejdsomfang ved revision vil blive resultat  

 af de nye revisionsregler for mindre virksomheder, bedes ministeren redegøre  

 for, om disse karakteristika og dermed urimelige byrder også kommer til at  

 gælde for lidt større virksomheder? Svar:
 De nye revisionsstandarder skyldes internationale bestræbelser  

 på at styrke den lovpligtige revision, og tiltagene skal ses i lyset af de  

 seneste års internationale regnskabsskandaler i store koncerner.  

 Bestræbelserne  

 har til formål at styrke investorernes tillid til kapitalmarkeder og øge  

 offentlighedens tillid til revisionsbranchen.
Den grundlæggende tanke bag indførelsen af revisionsstandarderne  

 for alle lovpligtige revisioner er som nævnt i min besvarelse af spørgsmål  

 68,  

 at »revision er revision«.
Begrebet lovpligtig revision gradbøjes ikke.  

 Opgaven  

 »revision« er derfor den samme, uanset om den lovpligtige revision udføres i  

 små eller store virksomheder.
De nye revisionsstandarder vil derfor øge arbejdsomfanget ved  

 revision i alle de selskaber, der ikke gives mulighed for  eller som  

 ikke  

 benytter muligheden for  at fravælge den lovpligtige revision.
Som  

 nævnt i min  

 besvarelse af spørgsmål 68 vil der naturligvis kunne være en vis forskel på  

 omfanget  

 af de faktiske revisionshandlinger, det i praksis vil være nødvendigt at  

 gennemføre i små hhv. store virksomheder.
 Spørgsmål 76:
Er det ikke korrekt, at der med review i modsætning til en  

 ophævelse af revisionspligten fortsat er en kontrol (om end det er en mindre  

 omfattende kontrol) af virksomhedens regnskaber af en af virksomheden  

 uafhængig  

 person, samt at interessenterne, alt andet lige, derfor kan fæste større lid  

 til regnskabsoplysningerne, end hvis virksomheden alene kontrollerede sig  

 selv? Svar:
Et review indebærer en vis kontrol af virksomhedens regnskaber  

 af en person, der er uafhængig af virksomheden.
Men værdien af denne kontrol  

 må  

 sættes i forhold til omkostningerne, der skønnes at udgøre ca. 70 pct. af  

 omkostningerne til revision.
Dertil kommer, at i de 83 pct. af B-selskaberne,  

 som betaler deres revisor for at opstille regnskabet, vil et review stort set  

 kun være en kontrol af revisors eget arbejde.
Det er min opfattelse, at værdien af et review er begrænset på  

 grund af en række ulemper, som knytter sig til kontrolformen.
Endvidere har  

 ingen af de EU-lande, som allerede i et eller andet omfang har reduceret den  

 lovpligtige revisionspligt, erstattet det med lovpligtig review.
Jeg skal i  

 den  

 forbindelse henvise til min besvarelse af spørgsmål 30 og spørgsmål 31.
 Spørgsmål 77:
 I forlængelse af besvarelsen af spørgsmål 29 bedes ministeren  

 oplyse, hvorfor der af selvangivelsen for personligt erhvervsdrivende blandt  

 andet  

 fremgår følgende spørgsmål:
  

 	  

 Er regnskabet  

 udarbejdet af revisor?   

 	  

 Er der foretaget  

 revision, gennemgang/review, assistance med regnskabsopstilling eller andet?   

 	  

 Er skattepligtig  

 indkomst opgjort med bistand fra revisor? Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»De nævnte spørgsmål er uddrag af de regnskabsdata, som  

 virksomheden giver i selvangivelsen, og som tillige med andre oplysninger  

 indgår i den fremtidige digitale udvælgelse af kontrolegnede virksomheder,  

 når  

 virksomheden ikke længere indsender regnskab mv.
Det er fortsat de  

 efterfølgende  

 undersøgelser, der skal afdække og berigtige eventuelle fejl og  

 misforståelser.  

 De nævnte regnskabsdata er således et udtryk for, at SKAT også anvender  

 omfanget af revisors assistance som et led i risikovurderingen, hvad enten  

 der  

 er tale om regnskabsassistance, review eller revision.« Spørgsmål 78:
Ministeren bedes redegøre for, hvorvidt der i ministerens  

 besvarelser af spørgsmål 25 og 29 er forskellige opfattelser af det  

 nødvendige  

 niveau i kravene til kontrol af mindre virksomheder.
Der henvises til, at det  

 fremgår af svaret på spørgsmål 29, at det er vigtigt » at de interne  

 kontroller  

 i selskabet, der er rettet mod registrering af indtægter og udgifter, er  

 gennemgået.«  

 Følgende fremgår herudover af svaret: »ved review gennemføres der ikke  

 revision  

 i årets løb, herunder bilagskontrol og systemrevision  dvs. testen af,  

 at de  

 interne kontroller sikrer korrekte og fuldstændige registreringer til  

 årsrapporten.«  

 (egen fremhævning). Hvordan hænger dette ønske/statement sammen med svaret på  

 spørgsmål 25, hvor følgende fremgår: »Men det må anses for tvivlsomt, om en  

 udvidet kontrol af f.eks. interne forretningsgange kan gennemføres og give  

 mening i små selskaber, der har så få − eller ingen − ansatte, at  

 det ikke vil være muligt for dem at indføre en simpel adskillelse af  

 bogholder-  

 og kassererfunktionen i deres regnskabsforvaltning.
Ofte er det ejeren selv,  

 der varetager økonomi- og regnskabsfunktionen i selskabet?« Svar:
 Der er ikke forskellige opfattelser i mine besvarelser af hhv.  

 spørgsmål 25 og 29, men revisionens indhold kan variere alt efter  

 virksomhedens  

 muligheder for at etablere betryggende interne forretningsgange.
 Normalt skal revision gennemføres ved systemrevision og  

 substansrevision.
Ved systemrevision skal revisor overbevise sig om, at de interne  

 kontroller fungerer betryggende.
Gennem substansrevision skal revisor  

 overbevise sig om, at transaktionerne er bogført korrekt.
Revisor kan imidlertid kun basere sit arbejde på interne  

 kontroller, hvis de rent faktisk er etableret i virksomheden.
Det kan   

 som  

 nævnt i svaret på spørgsmål 25  være vanskeligt i små virksomheder,  

 fordi et  

 effektivt kontrolmiljø forudsætter, at der er flere medarbejdere, som  

 kontrolopgaverne kan fordeles på.
I disse tilfælde må revisor derfor  

 kompensere  

 for de manglende interne kontroller gennem en øget substansrevision.
 Spørgsmål 79:
Er det korrekt, at det af RS 910  

 fremgår, at ved planlægningen af et review af regnskaber skal revisor opnå  

 eller  

 opdatere kendskabet til virksomheden og herunder foretage overvejelser om  

 virksomhedens organisation, regnskabssystemer, særlige driftsforhold og  

 karakteren af aktiver, passiver, indtægter og omkostninger? Svar:
 Jeg kan bekræfte, at ovenstående  

 tekst fremgår af revisionsstandard 910 (vedrørende review), pkt. 14.
 Jeg skal i øvrigt henvise til min besvarelse af spørgsmål 84.
 Spørgsmål 80:
Er det korrekt, jf.
RS 910, at  

 revisor skal opnå en forståelse af sådanne forhold og andre forhold, der er  

 relevante for regnskabet, f.eks. kendskab til virksomhedens produktions- og  

 distributionsmetoder, produktlinjer, driftssteder og nærtstående parter, da  

 revisor har brug for denne forståelse for at foretage relevante forespørgsler  

 og for at tilrettelægge passende handlinger såvel som for at vurdere de svar  

 eller andre informationer, der tilvejebringes? Svar:
 Jeg kan bekræfte, at ovenstående  

 tekst fremgår af regnskabsstandard 910 (vedrørende review), pkt. 15.
 Jeg skal i øvrigt henvise til  

 mine besvarelser af spørgsmål 84.
 Spørgsmål 81:
 Når SKAT allerede i dag opererer med tre niveauer af kontrol for  

 små personlige virksomheder (hvor der ikke er revisionspligt), hvorfor er  

 SKATs  

 krav til revisors gennemgang så høje, at et review ikke er tilstrækkeligt for  

 de mindste selskaber, som reelt har samme karakteristika som de små  

 personlige  

 selskaber? Der henvises til Erhvervs- og Selskabsstyrelsens »Rapport om  

 revisionspligten for B-virksomheder (små selskaber)«, marts 2005, hvor man  

 kan  

 læse yderligere omkring revisionspligtens betydning for skattekontrollen, og  

 til besvarelsen på spørgsmål 29, hvor det konkluderes: »På baggrund af den  

 begrænsede kontrol af virksomhedens forhold fra revisors side vil SKAT  

 fortsat  

 skulle anvende flere kontrolressourcer på virksomheder end på virksomheder,  

 som  

 er underkastet lovpligtig revision, eksempelvis for at teste, om  

 registreringerne i bogholderi og regnskab er tilstrækkeligt sikre, og om  

 aktiver og passiver er til stede og medregnet.« Denne konklusion kan undre,  

 når  

 man kigger på den oplyste kontrolindsats, idet der er en lang række  

 virksomheder, hvor der ikke er revisionspligt (og hvor der som hovedregel  

 foretages et review), hvor det tilsyneladende ikke er relevant med en så  

 omfattende gennemgang, som SKAT signalerer, er nødvendig.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Oplysninger om revision er ikke et udtryk for kontrolniveauet,  

 men anvendes af SKAT som et led i risikovurderingen.
Hvis virksomheden vælges  

 til nærmere kontrol, og virksomheden har været assisteret af en revisor i  

 større eller mindre grad, vil SKAT som hidtil tage udgangspunkt i de  

 kontrolhandlinger,  

 som virksomhedens revisor har foretaget, for dermed at undgå unødvendigt  

 dobbeltarbejde.« Spørgsmål 82:
Hvordan vil SKAT efter lovændringen sikre sig, at de bogførte  

 oplysninger om f.eks. aktiver er korrekte? Vil de f.eks. tage ud og tælle  

 varelager  

 (på balancedagen!)? Der henvises til besvarelsen af spørgsmål 29, hvor det  

 anføres, at det »er nødvendigt at sikre sig om aktiverne er tilstede«.
Der er  

 imidlertid med forslaget i L 50 slet ingen krav om, at en ekstern part skal  

 forholde sig til aktiverne, f.eks. varelager.
Når SKAT mener, det er  

 nødvendigt,  

 må de vel selv skulle udføre kontrollen og med varelager kan dette jo kun  

 foretages ved optælling på/nær balancedagen, og dermed FØR regnskabet er  

 aflagt  

 og selvangivelsen er indsendt, eller man kan alternativt forholde sig til  

 tilstedeværelsen af varelageret, som det er beskrevet i RS 910.
 Svar:
 Jeg har til brug for besvarelsen af dette spørgsmål indhentet  

 bidrag fra skatteministeren, som jeg i det hele kan henholde mig til.
 Skatteministeren oplyser følgende:
»Nogle virksomheder fører et egentligt lagerregnskab, hvor  

 varelageret løbende registreres, andre virksomheder optæller alene lageret i  

 forbindelse med årsregnskabet.
Muligheden for at kontrollere varelageret til  

 bogføringen afhænger af den måde, registreringerne er tilrettelagt, og  

 herunder  

 sikkerheden i de rutiner, som virksomheden har tilrettelagt for  

 registreringerne  

 eller opgørelsen.
I det mindste skal virksomheden skattemæssigt opgøre og  

 kunne  

 dokumentere sit varelager ved optællingslister en gang årligt.
Føres der et  

 betryggende lagerregnskab, kan den fysiske optælling ske på andre  

 tidspunkter.  

 Det følger af mindstekravsbekendtgørelsen til skattekontrolloven.« Spørgsmål 83:
Hvilke negative konsekvenser ser ministeren ved sit eget forslag  

 til L 50? Der henvises til besvarelsen af spørgsmål 30, hvor der står, at det  

 »medfører ikke mange negative konsekvenser«.
Det fremgår ikke af besvarelsen,  

 hvilke åbenbart få ulemper ministeren mener, at der er ved ministerens eget  

 lovforslag, men alene fordele ved ministerens lovforslag og ulemperne ved en  

 lempeligere kontrol.
 Svar:
Spørgsmål og svar bør ses i sammenhæng.
Indledningen til min  

 besvarelse af spørgsmål 30 lyder således: »Jeg er ikke enig i, at  

 lovforslaget  

 medfører mange negative konsekvenser.
Tværtimod.« Denne formulering er et  

 direkte svar på spørgsmålet: »Er ministeren enig i, at et review  . vil  

 afbøde  

 de mange negative konsekvenser,   som en fuldstændig afskaffelse af  

 revisionspligten  

 kan medføre«.
 Spørgsmål 84:
Vil ministeren med baggrund i RS  

 910 og de i RS 910 90 medtagne eksempler forklare, hvorfor et review »stort  

 set  

 kun kan være en kontrol af revisors eget arbejde i de 83 pct. af  

 B-selskaberne,  

 som betaler deres revisor for at opstille regnskabet«? Svar:
Som det fremgår af besvarelsen af  

 spørgsmål 21, er revisor ved assistance med regnskabsopstilling bl.a.  

 forpligtet til at overveje, om de opstillede oplysninger ser ud til at være  

 dækkende og uden åbenlys væsentlig fejlinformation.
Regnskabsopstillingen er  

 baseret på revisors kendskab til virksomheden samt oplysninger fra  

 virksomheden.
 Som det fremgår af besvarelsen af spørgsmål 30, er et review i  

 betydelig omfang baseret på forespørgsler og analyser.
 En række af de handlinger, der er forbundet med et review, vil  

 derfor allerede i forskelligt omfang være gennemført i forbindelse med  

 assistancen  

 med opstilling af regnskabet.
 Spørgsmål 85:
I forlængelse af besvarelsen af spørgsmål 33 bedes ministeren  

 oplyse, om ministeren vil hævde, at man manipulerer groft, hvis man hævder,  

 at »ca.  

 66 pct. af de selskaber, der handler med udlandet, ønsker på en eller anden  

 måde at bevare revisionspligt«? Svar:
En sådan påstand vil ikke være korrekt.
Som anført i besvarelsen  

 af spørgsmål 33 ønsker 62 pct. af de selskaber, der handler med udlandet,  

 revisionspligten gjort frivillig eller lempet.
 I Erhvervs- og Selskabsstyrelsens spørgeskemaundersøgelse  

 svarede selskaber med udlandshandel således på spørgsmålet, om den  

 lovbestemte  

 pligt til revision for B-virksomheder burde gøres enten helt frivillig eller  

 lempes i et eller andet omfang:
 1) Nej:  

 	  

 25 pct.
 2) Bør gøres frivillig:  

 	  

 32 pct.
 3) Bør lempes:  

 	  

 30 pct.
 4) Ved ikke:  

 	  

 14 pct.
 Baseret på selskabernes kommentarer i spørgeskemaet kan en  

 lempelse f.eks. være:
  

 	  

 en mindre omfattende  

 revisorkontrol (og dermed ikke revision efter årsregnskabslovens og  

 revisorlovens  

 regler)   

 	  

 en afskaffelse af  

 revisionspligten for de mindste selskaber   

 	  

 afskaffelse af  

 revisionspligten for B-virksomheder med orden i regnskaberne.
 Spørgsmål 86:
I forlængelse af besvarelsen af spørgsmål 35 bedes ministeren  

 oplyse, om ministeren ikke finder, at det er yderst betænkeligt, at  

 Folketinget  

 lovgiver, så det bliver muligt at konstruere sig ud af den revisionspligt,  

 som  

 Folketinget ellers kræver? Svar:
 Som anført i min besvarelse af spørgsmål 35, vil det teoretisk  

 set være muligt at omgå revisionspligten, men i praksis vil det næppe finde  

 sted.
 Den underliggende forudsætning bag spørgsmål 35 var en ængstelse  

 for, at enkelte brodne kar vil få urimeligt gunstige vilkår i forhold til det  

 store flertal af ærlige og seriøse virksomheder, idet de enkelte brodne vil  

 kunne konstruere sig ud af revisionspligten.
 Som tidligere anført fremgår det imidlertid af Erhvervs- og  

 Selskabsstyrelsens rapport om revisionspligten, at den eksisterende  

 revisionspligt ikke afskrækker de såkaldte brodne kar fra i dag at gennemføre  

 økonomisk kriminalitet via dannelse af selskaber omfattet af revisionspligt.  

 Det skyldes bl.a., at økonomisk kriminalitet ofte gennemføres i selskaber med  

 så kort levetid, at revisor ikke når at stifte bekendtskab med selskabet, og  

 at  

 transaktioner, der vedrører økonomisk kriminalitet i selskabet, holdes uden  

 for  

 bogføringen og regnskabet.
 Det skal sammenholdes med, at oprettelse af flere små selskaber  

 vil have en lang række væsentlige byrdemæssige konsekvenser, der må tages i  

 betragtning.  

 Omkostninger, som de såkaldte brodne kar ikke har noget incitament til at  

 afholde, idet den eksisterende revisionspligt ikke afskrækker dem.
 Jeg skal i øvrigt henvise til min tidligere besvarelse af  

 spørgsmål 35.
 Spørgsmål 87:
Ministeren bedes i forlængelse af besvarelsen af spørgsmål 17  

 bekræfte, at minimum 7.000 af de selskaber, der ved lovens gennemførelse  

 fritages for revision, karakteriseres ved, at deres aktivitet er »investering  

 og værdipapirer«, samt at der blandt disse er mange med betragtelige aktiver  

 og  

 væsentlige pengestrømme, samt at disse er karakteriseret ved en lille eller  

 ingen omsætning eller få eller ingen ansatte og dermed undtaget for  

 revisionspligt? Svar:
 Revisionsfirmaet  

  

 Mortensen  

 & Beierholm  

  

 har for Erhvervs- og Selskabsstyrelsen foretaget en stikprøve  

 over, hvilke aktiviteter der karakteriserer de ca. 45.000 selskaber, der har  

 en  

 omsætning på under ½ mio. kr. årligt, og som  

  

 ikke  

  

 via kapitalandele udøver betydelig indflydelse over andre  

 virksomheders driftsmæssige eller finansielle ledelse (holdingselskaber).
 Stikprøven gav følgende resultat:
  

 	  

 handel og  

 konsulentvirksomhed:  

 ca.  

 13.000 selskaber   

 	  

 udlejning af ejendom  

 og driftsmidler:  

 ca. 12.000  

 selskaber   

 	  

 investering og  

 værdipapirer:  

 ca.  

 7.000 selskaber   

 	  

 øvrige aktiviteter:  

 ca.  

 2.000 selskaber   

 	  

 uden aktivitet:  

 ca.  

 11.000 selskaber Jeg kan derfor bekræfte, at der i henhold til stikprøveundersøgelsen  

 findes ca. 7.000 selskaber, som karakteriseres af aktiviteten  

 investering og  

 værdipapirer.
Selskabernes balancer varierer, men under alle omstændigheder er  

 der tale om selskaber med små og få aktiviteter.
Regnskaberne bliver derfor  

 simple med få regnskabsposter.
Normalt vil der højst kunne være én person  

   

 ejeren selv  beskæftiget i selskabet.
Disse virksomheder fritages  

 derfor  

 ifølge lovforslaget for revisionspligt.
 Spørgsmål 88:
Ministeren bedes orientere udvalget, om der i forbindelse med  

 svarene på spørgsmål 44 er indhentet »ekspertbistand« fra et revisorfirma til  

 vurdering af de økonomiske konsekvenser, eller hvordan beregningen ellers er  

 foretaget? Svar:
 Prisen på et review er skønnet af revisorer i en større  

 spørgeskemaundersøgelse, som blev foretaget af revisionsselskabet Deloitte i  

 2003.
Det er Erhvervs- og Selskabsstyrelsens vurdering, at hvis et  

 review forøges med yderligere kontrolhandlinger, må en sådan ordning  

 forventes  

 kun at medføre administrative lettelser af marginal størrelse for de mindre  

 virksomheder.
Der er ikke indhentet ekspertbistand i den forbindelse.
 Spørgsmål 89:
Når kravet til oplysning af  

 omsætningen forsvinder fra årsrapporten, hvordan vil man så kontrollere, om  

 selskaber uden revisorer reelt er fritaget for revisionspligt? I loven  

 opereres  

 med en omsætningsgrænse, men hvis den ikke opgives, hvordan vil ministeren så  

 kontrollere omsætningen og dermed fastslå, hvem der har revisionspligt? Svar:
 Alle selskaber vil efter  

 lovforslaget fortsat have pligt til at indsende deres årsrapport til  

 Erhvervs-  

 og Selskabsstyrelsen, som foretager en stikprøvevis kontrol af de modtagne  

 årsrapporter.
Det vil herunder blive påset, om  

 et selskab, der har fravalgt revision, opfylder kravene herfor.
Såfremt  

 størrelsen af omsætningen ikke er oplyst, og denne er afgørende for, om  

 selskabet kan undlade at få foretaget revision, vil Erhvervs- og  

 Selskabsstyrelsen foretage en analyse for at skønne over omsætningens  

 størrelse.
Denne kan bl.a. basere sig på branchekendskab eller andre  

 indikationer, der kan udledes af årsrapporten.
Sådanne analyser foretages  

 allerede i dag, når Erhvervs- og Selskabsstyrelsen i forbindelse med  

 stikprøvekontroller af modtagne årsrapporter påser, om selskabet aflægger  

 årsrapport efter den korrekte regnskabsklasse.
Et selskabs indplacering i  

 regnskabsklasser er således også baseret på størrelsen af omsætning og  

 balance  

 samt antallet af ansatte.
 Spørgsmål 90:
I forlængelse af besvarelsen af  

 spørgsmål 17 bedes ministeren oplyse, om ministeren finder det sandsynligt,  

 at  

 en virksomhedsejer, der låner penge af virksomheden, vil skrive i regnskabet,  

 at »jeg ulovligt har lånt penge i kassen?« Svar:
 Som det følger af besvarelsen af spørgsmål 17 bliver Erhvervs-  

 og Selskabsstyrelsen i dag bl.a. opmærksom på ulovlige aktionærlån gennem  

 henvendelser fra SKAT, eller gennem stikprøveundersøgelser af regnskaber.  

 Virksomhederne vil fortsat være forpligtet til at indsende en retvisende  

 årsrapport  

 til Erhvervs- og Selskabsstyrelsen.
Regnskabsrådet foreslog i sin  

 rapport om revision af årsregnskabsloven (marts 1999), at der alene skulle  

 oplyses om ulovlige lån i årsrapporten.
Justitsministeriet fandt imidlertid,  

 at  

 et sådant oplysningskrav ville stride mod almindelige strafferetslige hensyn  

 (selvinkriminering).
 Spørgsmål 91:
Ud over det i besvarelsen af spørgsmål 32 nævnte, er det så ikke  

 korrekt, at i 5 ud af 9 lande med lempelse i revisionspligten gælder  

 lempelserne alene for selskaber af ApS-typen? Svar:
 Da Erhvervs- og Selskabsstyrelsen til brug for sin rapport om  

 revisionspligten for B-selskaber spurgte de øvrige EU-lande om, hvorvidt - og  

 i  

 givet fald hvordan - de har reduceret revisionspligten, oplyste kun Portugal  

 og  

 Østrig, at reduktionen ikke gælder for aktieselskaber, jf. besvarelsen af  

 spørgsmål 32.
 Det fremgår imidlertid af den til udvalget fremsendte rapport  

 fra advokatfirmaet Bech-Bruun om revisormedvirken ved selskabsretlige  

 transaktioner,  

 at i Finland, England, Frankrig, Italien og Irland gælder lempelsen kun for  

 selskaber af ApS-typen.
Man kan dog ikke uden videre sammenligne aktieselskaber i  

 Danmark med f.eks. »public limited companies« i England.
I Danmark er der  

 ingen  

 reel forskel på et lille enmandsejet aktieselskab og anpartsselskab, mens et  

 »public  

 limited company« i England er foreholdt store selskaber.
Formentlig er der  

 ingen eksempler på et »public limited company«, som opfylder  

 størrelsesgrænserne for at kunne undgå revisionspligt.
Antallet af »public  

 companies« udgør da også kun 0,6 pct. af samtlige registrerede selskaber i  

 England.
 Spørgsmål 92:
Hvorfor mener ministeren ikke, at et review er anvendeligt, når  

 dette af Erhvervs- og Selskabsstyrelsens »Rapport om revisionspligten for  

 B-virksomheder (små selskaber)«, marts 2005, fremstår som et brugbart  

 alternativ  

 til revisionspligten? Svar:
Formålet med Erhvervs- og Selskabsstyrelsens rapport var at  

 gennemføre en analyse af de samfundsmæssige hensyn bag revisionspligten for  

 små  

 virksomheder i Danmark.
På baggrund af analysen konkluderer rapporten, at  

 lovpligtig revision for små selskaber ikke synes at være tilstrækkeligt  

 begrundet  

 til at pålægge dem omkostninger på 1,7 mia. kr.
Rapporten opstiller en række alternativer til afskaffelse eller  

 reduktion af revisionspligten, hvor en review-ordning opregnes som en blandt  

 flere muligheder.
Der foretages imidlertid ikke i rapporten nogen egentlig  

 analyse af review-ordningen, men alene en beskrivelse heraf, herunder anføres  

 det, at review kun i begrænset omfang vil bidrage med administrative  

 lettelser  

 til virksomhederne i forhold til en afskaffelse af revisionspligten.
Det fremgår således for eksempel ikke af rapporten, at   

 	  

 Et review stort set er  

 uden betydning i forhold til skatte- og afgiftslovgivningen   

 	  

 Selv om der findes en  

 international anerkendt regnskabsstandard for review, ved hverken  

 virksomhederne  

 eller regnskabsbrugerne, hvad et review indeholder, og at   

 	  

 Ingen af de øvrige  

 EU-lande har indført krav om lovpligtig review for små virksomheder som  

 erstatning for lovpligtig revision.
 Hvad angår mine synspunkter vedrørende review-ordning i øvrigt,  

 henviser jeg til min besvarelse af spørgsmål 30, spørgsmål 31 og spørgsmål  

 76.
 Spørgsmål 93:
Ministeren bedes kommentere henvendelse af 28. februar 2006 fra  

 Foreningen af Statsautoriserede Revisorer (FSR) og Foreningen Registrerede  

 Revisorer (FRR), jf.
L 50 − bilag 15.
 Svar:
Foreningen af Statsautoriserede Revisorer (FSR) og Foreningen  

 Registrerede Revisorer FRR anfører blandt andet i deres brev til  

 Erhvervsudvalget,  

 at der er behov for en afklaring af en eventuel evaluering, såfremt man  

 lemper  

 revisionspligten.
Organisationerne finder det for eksempel afgørende, at  

 revisionen af en eventuel kommende lov rent tidsmæssigt først bør ske efter,  

 at  

 en ordning har været gældende igennem så lang tid, at man kan foretage en  

 reel  

 bedømmelse af konsekvenserne, og at loven efter revisorforeningernes  

 opfattelse  

 derfor bør være en forsøgsordning, der gælder frem til 2010/11.
 De to revisorforeninger finder herudover, at der bør ske en klar  

 præcisering i skattekontrolloven, så det fremstår klart, hvilke ekstra  

 kontroller SKAT agter at iværksætte over for selskaber, der fravælger  

 revision.
 Jeg vil gerne indledningsvis understrege, at bestemmelsen om  

 evaluering af den foreslåede reduktion af revisionspligten efter høringen  

 blev  

 ændret blandt andet som følge af drøftelser med de to revisorforeninger.
 Det fremgår således nu udtrykkeligt af lovforslaget, at bestemmelsen  

 om reduktion af revisionspligten vil blive taget op til revision, og at dette  

  

 tidligst  

  

 skal ske i Folketingsåret  

 2009-10.
En samlet evaluering vil naturligvis først ske, når der er tilstrækkeligt  

 grundlag for evalueringen.
Hvorvidt dette vil være i folketingsåret 2009/2010  

 eller i 2010/2011 eller muligvis endda senere, er ikke muligt at sige  

 endeligt  

 på nuværende tidspunkt.
 I forhold til den ønskede præcisering i skattekontrolloven kan  

 jeg oplyse, at jeg har forelagt dette spørgsmål for skatteministeriet, der  

 oplyser følgende, som jeg i det hele kan henholde mig til:
»Som det er nævnt i svaret på spørgsmål 81, er en virksomheds  

 oplysning til SKAT om, at  

 revision er foretaget, eller at virksomheden har anvendt anden  

 revisorassistance, ikke et udtryk for det kontrolniveau, som SKAT går ud fra,  

 og som angiver intensiteten af SKATs kontrol i forhold til virksomheden.  

 Oplysningerne anvendes derimod af SKAT som et led i sin risikovurdering.  

 Hvor  

 stor en indsats, der sættes ind over for den enkelte virksomhed, beror helt  

 på  

 konkrete forhold fra virksomhed til virksomhed, herunder af hvilke forhold i  

 virksomheden, som SKAT ønsker at undersøge.
Der henvises i den forbindelse  

 til  

 svaret på spørgsmål 11.
På den baggrund må et  

 forslag om lovregulering af SKATs kontrolindsats i forhold til virksomheder,  

 som  

 fravælger revision, afvises.« Spørgsmål 94:
 Ministeren bedes yde teknisk bistand til et ændringsforslag, der  

 ændrer ikrafttrædelsesdatoen til den 1. januar 2007.
 Svar:
 Det fremgår af spørgsmålet, at ikrafttrædelsen af lovforslaget L  

 50 om ændring af blandt andet årsregnskabsloven, herunder en reduktion af  

 revisionspligten  

 for de mindste virksomheder, ønskes udskudt til 1. januar 2007.
 Det skal indledningsvist bemærkes, at lovforslagets  

 ikrafttrædelse allerede én gang er blevet udskudt.  

 I forlængelse af 1. behandlingen blev  

 ikrafttrædelsen således udskudt med 3 måneder  fra den 1. januar 2006  

 til 1.  

 april 2006. Det skete for at Folketinget fik bedre tid til at behandle  

 lovforslaget.
 Givet den meget grundige udvalgsbehandling, der har været  

 gennemført af lovforslaget og henset til, at der er tale om, at det er  

 frivilligt om den enkelte virksomhed ønsker at benytte sig af muligheden for  

 at  

 fravælge revision, vurderes der ikke at være nogen rimelig begrundelse for,  

 at  

 virksomhederne ikke kan gives denne mulighed fra den 1. april 2006.
De virksomheder, der ikke er klar til eller ønsker at fravælge  

 revision på nuværende tidspunkt, kan bibeholde revision, indtil de eventuelt  

 finder ud af, at andet vil være hensigtsmæssigt for dem.
Det bør dog ikke  

 forhindre alle andre virksomheder i at få muligheden for at fravælge  

 revision,  

 hvis de for eksempel mener, at revision ikke er en forretningsmæssig  

 velbegrundet  

 omkostning.
Et ændringsforslag, som betyder en yderligere udskydelse af  

 lovforslagets ikrafttræden, vil derfor ikke være hensigtsmæssigt eller  

 nødvendigt.
Jeg kan derfor ikke støtte et ændringsforslag herom.
 På baggrund af Erhvervsudvalgets ønske er der imidlertid  

 udarbejdet et udkast til et muligt ændringsforslag om udskydelse af  

 lovforslagets ikrafttrædelse til 1. januar 2007.
 1)  


  

 § 4  

  

 affattes således:
 »S  

 tk. 1.  

  

 Loven træder i kraft den 1. januar 2007, jf. dog  

 stk. 2-4.
 Stk. 2.  

  

 Uanset stk. 1 kan virksomhederne anvende bestemmelserne i  

 denne lovs § 1 om ændring af årsregnskabsloven for et regnskabsår, der er  

 startet før den 1. januar 2007, bortset fra de bestemmelser, som er anført i  

 stk. 3.
 Stk. 3.  

  

 Bestemmelserne  

 vedrørende reduktion af revisionspligten i årsregnskabslovens § 135 og  

 konsekvensændringer i forbindelse hermed i § 1, nr. 2, 5, 11 og 48-54 finder  

 anvendelse på regnskabsår, der begynder den 1. januar 2007 eller senere.  

 Bestemmelsen i § 1, nr. 6, om oplysning af fravalg af revision for det  

 kommende  

 regnskabsår, jf. årsregnskabslovens §  

 10  

 a, finder dog anvendelse på årsrapporter, der aflægges  

 den 1. januar 2007 eller senere.
Stk. 4.  

  

 Bestemmelserne  

 i § 3 vedrørende konsekvensændringer i lov om statsautoriserede og  

 registrerede  

 revisorer som følge af reduktion af revisionspligten i årsregnskabslovens §  

 135  

 finder anvendelse på regnskabsår, der begynder den 1. januar 2007 eller  

 senere.« [Ændring af lovens ikrafttrædelsestidspunkt] Ovenstående er et eksempel på en mulig formulering af en  

 bestemmelse, der indebærer, at lovforslaget først træder i kraft den 1.  

 januar  

 2007. Som nævnt tidligere finder jeg ikke, at det er hensigtsmæssigt at  

 udskyde  

 lovforslagets ikrafttrædelse.
Jeg kan derfor ikke støtte et sådant  

 ændringsforslag.
 Spørgsmål 95:
 Ministeren bedes yde teknisk bistand til et ændringsforslag, der  

 indebærer, at revisor forpligter sig til − senest 14 dage efter en  

 virksomheds opsigelse af revisionssamarbejdet − skriftligt at meddele  

 dette til Erhvervs- og Selskabsstyrelsen, der samtidig gør denne oplysning  

 offentlig tilgængelig.
 Svar:
 Det foreslås i  

 spørgsmålet, at der indføres en bestemmelse i L 50 vedrørende ændringerne af  

 blandt andet årsregnskabsloven, hvorefter revisor har pligt til skriftligt at  

 meddele til Erhvervs- og Selskabsstyrelsen, hvis en virksomheds opsiger  

 revisionssamarbejdet, og at styrelsen skal gøre denne oplysning offentlig  

 tilgængelig.
 Det er min opfattelse, at det hensyn, der ønskes varetaget med  

 den foreslåede bestemmelse, allerede er tilgodeset i de to lovforslag L 50 og  

 L  

 51. Jeg finder derfor ikke et sådant ændringsforslag for hensigtsmæssigt  

 eller  

 nødvendigt, og kan derfor ikke støtte ændringsforslaget.
I lovforslag L 50 er der en eksplicit lovbestemmelse om, at  

 virksomheder, der har fravalgt revision, skal oplyse dette hvert år i  

 tilknytning til ledelsesberetningen i årsrapporten for det forudgående  

 årsregnskab.
Det gælder også det år, hvor beslutningen om fravalg træffes.  

 Det  

 følger desuden af bemærkningerne til bestemmelsen, at oplysning herom skal  

 være  

 tydelig.
 Det skal i denne forbindelse erindres, at Erhvervs- og  

 Selskabsstyrelsen offentliggør samtlige årsrapporter.
Hvis et selskab fravælger revision med virkning allerede fra  

 selskabets første regnskabsår, skal dette fremgå udtrykkeligt af selskabets  

 stiftelsesdokument.
Dette fremgår eksplicit af L51.
Det fremgår endvidere udtrykkeligt af lovforslag L 51, at et  

 selskab kun skal have en revisor, hvis selskabets årsrapporter skal  

 revideres.  

 Hvis revisor fratræder, skal dette meddeles til Erhvervs- og  

 Selskabsstyrelsen,  

 som registrerer dette.
I henhold til selskabslovenes almindelige regler skal  

 sådanne  

 ændringer således allerede i dag anmeldes til Erhvervs- og Selskabsstyrelsen  

 senest 2 uger efter beslutningen.
En tilsvarende regel findes endvidere i  

 revisorloven, hvorefter revisor har forpligtelsen til underrette Erhvervs- og  

 Selskabsstyrelsen om sin fratræden.
 Dette fører til, at hvis en virksomhed har tilvalgt revision af  

 årsrapporterne og derfor har haft en revisor, og virksomheden efterfølgende  

 fravælger revision, skal revisor fratræde, og dette skal meddeles til  

 Erhvervs-  

 og Selskabsstyrelsen, som offentliggør dette ved styrelsens registrering.
 På baggrund af Erhvervsudvalgets ønske er der imidlertid  

 udarbejdet et udkast til et muligt forslag om indførelsen udskydelse af  

 lovforslagets ikrafttrædelse.
 1)  

  

 I den under  

  

 nr. 48  

  

 foreslåede affattelse af  

  

 § 135  

  

 indsættes som  

  

 stk. 8  

  

 :
»S  

 tk. 8.  

  

 Hvis en virksomhed fravælger revision af virksomhedens  

 kommende årsrapporter, og virksomhedens revisor derfor skal fratræde, skal  

 virksomhedens revisor senest 2 uger efter beslutningen give Erhvervs- og  

 Selskabsstyrelsen meddelelse herom, som registrerer dette.« [Revisors oplysning om fravalg af revision] Ovenstående er et eksempel på en mulig formulering af en sådan  

 bestemmelse.
Som nævnt tidligere finder jeg imidlertid ikke, at en sådan  

 bestemmelse er hensigtsmæssig eller nødvendigt, og kan derfor ikke støtte et  

 sådant ændringsforslag.
