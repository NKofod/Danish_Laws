Fratrædelsesgodtgørelser Problemet er opstået som følge af, at  

 jubilæumsgratialer og fratrædelsesgodtgørelser fra 1/1  

 1992 indgår i den personlige indkomst, jf. personskattelovens § 3  

 sammenholdt med ligningslovens § 7 w, dog således at de første  

 6.000 kr. er skattefri.
Af det beløb, der ligger ud over 6.000 kr.,  

 medregnes 70 pct. til den skattepligtige indkomst.
Disse beløb var  

 tidligere omfattet af lov om særlig indkomstskat § 2, stk. 1, nr. 9 og  

 10.
 Told- og Skattestyrelsen har svaret, at lovændringen ikke  

 medfører nogen ændring i relation til ligningslovens § 33 A.
 Fratrædelsesgodtgørelser og jubilæumsgratialer vil  

 således ikke indgå i den del af den udenlandske indkomst, der  

 berettiger til lempelse.
 Fratrædelsesgodtgørelser og jubilæumsgratialer må  

 som en konsekvens af lovændringen betragtes som et  

 lønaccessorium omfattet af A-indkomstbegrebet i kildeskattelovens §  

 43, stk. 1.
 Told- og Skattestyrelsen er således af den opfattelse, at  

 skattefrihed for lønindkomst erhvervet ved personligt arbejde i  

 udlandet forudsætter, at ydelsen har direkte tilknytning til  

 udlandsopholdet, og ikke, som det er sædvanligt for f.eks. en  

 fratrædelsesgodtgørelse, er baseret på en generel  

 tilknytning til arbejdsgiveren gennem en årrække, og er udtryk  

 for en erstatning for tab af indkomstkilde.
 Denne opfattelse fremgår i øvrigt af Ligningsvejledningen  

 1991 vedrørende subjektiv skattepligt og dobbeltbeskatning s. 68.
 Told- og Skattestyrelsen har i øvrigt påpeget, at denne  

 fortolkning må føre til, at heller ikke ligningslovens § 33 C  

 vedrørende lønindkomst erhvervet ved tjeneste om bord på  

 et dansk skib, der er registreret i DIS, omfatter  

 fratrædelsesgodtgørelser og jubilæumsgratialer.
 Derimod må kildeskattelovens § 48 C omfatte  

 fratrædelsesgodtgørelser og jubilæumsgratialer, da der i  

 kildeskattelovens § 48 C er en henvisning til kildeskattelovens § 43, stk. 1,  

 der omfatter enhver form for vederlag i penge.
 Som en konsekvens heraf skal udenlandske sømænd på et  

 dansk skib registreret i DIS ikke beskattes af  

 fratrædelsesgodtgørelser og jubilæumsgratialer.
En skærpelse har derimod fundet sted for begrænset  

 skattepligtige sømænd på et skib indregistreret i det  

 almindelige skibsregister.
Disse skal betale en bruttoskat på 30 pct.  

 af fratrædelsesgodtgørelser og jubilæumsgratialer.
 Fratrædelsesgodtgørelser og jubilæumsgratialer har  

 hidtil været skattefri, da begrænset skattepligtige personer ikke  

 har været skattepligtige efter lov om særlig indkomstskat, jf.  

 lovens § 10.
