Bekendtgørelse  

 af  

 aftalememorandum af 26. april 2001 med Australien  

 om tilladelse til begrænset arbejde under ferieophold  

 (arbejdsferie)  

 med tilhørende brevveksling Den 26. april 2001 blev der i Canberra underskrevet et  

 aftalememorandum mellem Danmark og Australien om tilladelse til  

 begrænset arbejde under ferieophold (arbejdsferie).
 Overenskomsten med tilhørende brevveksling har  

 følgende ordlyd:
AFTALEMEMORANDUM MELLEM  

 DEN DANSKE REGERING  

 OG  

 DEN AUSTRALSKE REGERING  

 OM TILLADELSE TIL BEGRÆNSET ARBEJDE  

 UNDER FERIEOPHOLD (ARBEJDSFERIE) DEN DANSKE REGERING OG DEN AUSTRALSKE REGERING, MED HENBLIK PÅ at fremme et tættere samarbejde mellem Danmark  

 og Australien; MED ØNSKE OM at give statsborgerne, især den danske og  

 australske ungdom, større muligheder for at lære den anden parts  

 kultur og levevis at kende med det formål at fremme gensidig  

 forståelse mellem landene; MED ØNSKE OM at tilvejebringe gensidige aftaler i forbindelse med  

 arbejdsferie, der har til hensigt at gøre det muligt for australske  

 statsborgere at indrejse i Danmark, og for danske statsborgere at indrejse i  

 Australien, hovedsageligt for at holde ferie i en længere periode og  

 tillige for at tage beskæftigelse som et sideaspekt af ferien med  

 henblik på at supplere deres rejsemidler; ER NÅET til følgende forståelse:
1. GENERELT Dette aftalememorandum udtrykker parternes  

 forståelse og hensigter i forbindelse med at bevillige tilladelse til  

 arbejdsferie med virkning fra den 1. juli 2001.
2. BETINGELSER FOR UDSTEDELSE AF TILLADELSE TIL ARBEJDSFERIE a)	Med virkning fra den 1. juli 2001 vil hver af parterne udstede  

 tilladelse med gentagne indrejser til en arbejdsferie, der er gyldig for en  

 periode af et (1) år til personer, der opfylder hver af de  

 følgende betingelser:
(i)	er australske statsborgere, der har ansøgt om tilladelse til  

 arbejdsferie i Danmark, eller danske statsborgere, der har ansøgt om  

 tiladelse til arbejdsferie i Australien; (ii)	har til hensigt hovedsageligt at holde ferie i hhv.
Danmark eller  

 Australien i en nærmere angivet periode; (iii)	er mellem atten (18) og tredive (30) år inkl. på  

 tidspunktet for indgivelse af ansøgningen; (iv)	er ikke ledsaget af børn, de forsørger; (v)	ikke tidligere har deltaget i arbejdsferieordningen; (vi)	er i besiddelse af et gyldigt pas og returbillet eller  

 tilstrækkelige midler til at købe en sådan billet; (vii)	er i besiddelse af rimelige midler til deres underhold i  

 begyndelsen af deres ophold i hhv.
Danmark eller Australien og (viii)	er raske og har en solid baggrund.
 b)	Ansøgninger om tilladelse til arbejdsferie, som anført  

 under paragraf 2(a), kan indgives hvor som helst fra udlandet, og  

 ansøgerne vil om nødvendigt blive interviewet af medarbejdere  

 fra den repræsentation, hvortil ansøgningen er blevet indgivet  

 med henblik på at tage stilling til om den kan imødekommes.
 c)	Ansøgere vil ikke blive nægtet tilladelse alene  

 på grund af deres manglende danskkundskaber (i tilfælde af  

 australiere der ansøger om tilladelse til arbejdsferie i Danmark)  

 eller deres manglende engelskkundskaber (i tilfælde af danskere, der  

 ansøger om tilladelse til arbejdsferie i Australien).
 d)	Hver part vil bevillige indehaverne af tilladelse til arbejdsferie  

 som anført i paragraf 2(a) tilladelse til at opholde sig i hhv.  

 Danmark eller Australien i en periode på op til tolv (12)  

 måneder.
e)	Det forlanges, at personer, der er indrejst i Danmark eller  

 Australien på en tilladelse til arbejdsferie, overholder lovene og  

 reglerne i henholdsvis Danmark og Australien og ikke tager arbejde, der  

 strider imod formålet med arbejdsferieordningen.
Indehaverne af en  

 tilladelse til arbejdsferie må ikke deltage i studier eller uddannelse  

 i mere end 3 måneder.
 f)	Den danske regering vil opfordre ungdoms-, kultur- og  

 samfundsorganisationer i Danmark, og den australske regering vil opfordre  

 ungdoms-, kultur- og samfundsorganisationer i Australien til at sørge  

 for passende rådgivningsfaciliteter for henholdsvis australske og  

 danske statsborgere, der er indrejst på en tilladelse til arbejdsferie  

 i Danmark eller Australien.
3. SUSPENSION Med forbehold af det i paragraf 5.2. anførte kan  

 hver af parterne midlertidigt helt eller delvist suspendere de  

 føromtalte bestemmelser ud fra politiske hensyn.
Den anden part skal  

 straks gennem diplomatiske kanaler underrettes om en hvilken som helst  

 suspendering af denne art.
4. ÆNDRING Ændringer til dette memorandum kan når som  

 helst finde sted ved skriftlig foranstaltning parterne imellem.
5. IKRAFTTRÆDELSE OG VARIGHED 5.1	Dette memorandum træder i kraft fra datoen for underskriften  

 og vil forblive i kraft indtil det opsiges med tre måneders varsel af  

 en af parterne ved skriftlig meddelelse til den anden part.
 5.2	Uanset en hvilken som helst opsigelse eller suspension af dette  

 memorandum eller af en hvilken som helst bestemmelse i dette memorandum - med  

 mindre andet er aftalt mellem parterne - skal enhver person, der på  

 tidspunktet for opsigelsen eller suspensionen allerede er i besiddelse af en  

 gyldig tilladelse til arbejdsferie, tillades at indrejse og/eller forblive i  

 det pågældende land og arbejde i overensstemmelse med denne  

 tilladelse, indtil tilladelsen udløber.
UDFÆRDIGET i Canberra i to eksemplarer den 26. april  

 2001 på dansk og engelsk, hvilke tekster skal have samme gyldighed FOR DEN DANSKE REGERING Jens Ostenfeld FOR DEN AUSTRALSKE REGERING Bill Farmer Hr.
Ambassadør Jens Ostenfeld Kongelig Dansk Ambassade Canberra Den 11. april 2001 Aftalememorandum om tilladelse til arbejdsferie Jeg henviser til nylige samtaler mellem embedsmænd  

 fra Department of Immigration and Multicultural Affairs og Den kongelige  

 Danske Ambassade vedrørende udviklingen af en aftale om arbejdsferier  

 mellem Australien og Danmark.
 Dette brev bekræfter aftalerne, under hvilke  

 aftalememorandumet vedrørende tilladelse til arbejdsferie mellem den  

 australske regering og den danske regering vil fungere.
(1)	For både Australien og Danmark er hovedformålet med  

 besøgene under aftalen ferie, hvor arbejde indgår som et  

 sideaspekt; (2)	I Australien må danskere på arbejdsferie ikke  

 være ansat af den samme arbejdsgiver i mere end tre (3) måneder  

 uden tilladelse fra ministeren for Immigration and Multicultural Affairs.  

 Herudover og på baggrund af det under (1) anførte, er det  

 australsk politik, at indehaveren af en tilladelse til arbejdsferie ikke  

 må arbejde de fulde tolv (12) måneder af besøget; (3)	I Danmark vil australiere på arbejdsferie have tilladelse til  

 at arbejde i op til seks (6) måneder i løbet af et tolv (12)  

 måneders besøg, men vil ikke have tilladelse at tage fast  

 arbejde og må ikke arbejde for den samme arbejdsgiver i mere end tre  

 (3) måneder; (4)	Hverken i Australien eller i Danmark har personer på  

 arbejdsferie tilladelse til at deltage i studier eller uddannelse i mere end  

 tre (3) måneder; (5)	Hverken i Australien eller i Danmark vil der være  

 begrænsninger på den type arbejde, som personer på  

 arbejdsferie må påtage sig.
Arbejde inden for en profession i  

 både Australien og Danmark er imidlertid afhængig af anerkendelse  

 af kvalifikationerne og gældende regler om registrering for at kunne  

 udføre denne profession; (6)	I både Australien og i Danmark vil en tilladelse til  

 arbejdsferie automatisk give indehaveren adgang til at arbejde og opholde sig  

 midlertidigt i hhv.
Australien eller Danmark; (7)	Ansøgninger om tilladelse til arbejdsferie kan indgives i et  

 hvilket som helst land med den undtagelse, at danske statsborgere ikke kan  

 ansøge om tilladelse til arbejdsferie i Australien, og australske  

 statsborgere ikke kan ansøge om tilladelse til arbejdsferie i Danmark;  

 og (8)	For så vidt angår både Australien og Danmark, vil  

 ansøgere, når det er nødvendigt, blive interviewet af en  

 repræsentant for den respektive regering for at tage stilling til  

 ansøgerens berettigelse til at få bevilliget en tilladelse i  

 henhold til arbejdsferieordningen.
Abul Rizvi Migration and Temporary Entry Division Overenskomsten trådte i kraft den 26. april  

 2001.
