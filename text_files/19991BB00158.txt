Fremsat den 5. maj 2000 af  

 Poul Nødgaard (DF),  

 Kristian Thulesen Dahl (DF), Pia Kjærsgaard (D  

 F) og Peter Skaarup (DF) Forslag til folketingsbeslutning om at ændre Justitsministeriets behandling af  

 ansøgninger om dansk indfødsret Med henblik på at sikre muligheden for at stille  

 ændringsforslag til lovforslagene om indfødsrets meddelelse  

 pålægger Folketinget regeringen fremover at ændre  

 Justitsministeriets behandling af indfødsretsansøgninger  

 således, at det bliver muligt fyldestgørende at besvare  

 Indfødsretsudvalgets spørgsmål om, 1)	hvilke af de på lovforslagene optagne personer der er kommet  

 til landet på basis af reglerne om familiesammenføring 2)	hvilke af de på lovforslagene optagne personer der har  

 modtaget arbejdsløshedsdagpenge, og hvilke af de på  

 lovforslagene optagne personer der har modtaget sociale ydelser, samt 3)	gældsstørrelse og eventuelle afdragsordninger i de  

 tilfælde, hvor personer, der er optaget på lovforslagene, har  

 gæld til det offentlige.
Bemærkninger til forslaget Det er forslagsstillernes principielle og  

 generelle opfattelse, at god forvaltningsskik betyder, at alle relevante og  

 aktuelle oplysninger er til rådighed ved bedømmelsen af en sag,  

 samt at oplysninger, der i øvrigt ønskes anvendt til  

 bedømmelse af en sag, er til rådighed for de personer, der skal  

 foretage bedømmelsen og træffe beslutning.
 Den konkrete anledning til beslutningsforslaget er, at  

 medlemmerne af Indfødsretsudvalget ikke længere kan få de  

 samme oplysninger om personer, der er optaget på lovforslagene om  

 indfødsrets meddelelse, som tidligere, således at udvalget ikke  

 længere kan få oplysninger om, hvilke ansøgere der er i  

 stand til at forsørge sig selv, og hvem der ikke er. Årsagen er,  

 at et flertal har besluttet, at en sådan information ikke længere  

 har relevans for bedømmelsen af, om en ansøger skal have  

 naturalisation, og derfor indsamles og registreres sådanne oplysninger  

 ikke længere.
Det er herudover oplyst, at der også findes en  

 teknisk forklaring på, at oplysningerne ikke længere indsamles.  

 Tidligere foregik enhver sagsbehandling af indfødsret administrativt i  

 en sagsbehandling, der var uden edb.
Det var en rent manuel behandling af de  

 oplysninger, der blev indhentet, og deri indgik også, om  

 ansøgeren modtog overførselsindkomst,  

 arbejdsløshedsunderstøttelse, kontanthjælp osv.
Af hensyn  

 til ønsket om en hurtigere sagsbehandling er administrationen  

 overgået til edb, og i den forbindelse er det gjort op, hvilke  

 oplysninger der skal indsamles og registreres på edb i forhold til  

 oplysninger, som Indfødsretsudvalget skal have til brug for  

 sagsbehandlingen.
Det er forslagsstillernes opfattelse, at oplysninger om en  

 ansøgers eventuelle afhængighed af offentlige  

 overførselsindkomster er væsentlige til bedømmelse af, om  

 ansøgningen skal imødekommes, også selv om et flertal  

 p.t. ikke mener, at sådanne oplysninger er relevante.
I  

 Indfødsretsudvalgets sagsbehandling har det været kutyme gennem  

 en lang årrække, at udvalget nærmest pr. automatik fik  

 oplysninger om ansøgernes modtagne overførselsindkomster, og  

 beslutningsforslagets hensigt er, at disse oplysninger fortsat skal indsamles  

 og stilles til rådighed for udvalget.
Det beror naturligvis til enhver tid på politiske  

 vurderinger, i hvilket omfang forskellige betingelser for erhvervelse af  

 dansk indfødsret skal være opfyldt.
I øjeblikket er der  

 ikke flertal for at stille betingelser om, at ansøgeren er  

 uafhængig af overførselsindkomster, fordi et flertal ikke  

 finder, at det er relevant, men udvalget skal ikke, efter forslagsstillernes  

 opfattelse, dermed være afskåret fra at kunne modtage oplysninger  

 herom.
At proceduren hidtil har været manuel og derfor  

 måske besværlig og langsommelig kan næppe være en  

 begrundelse for, at man i forbindelse med overgang til sagsbehandling  

 på edb ikke længere vil indsamle og registrere oplysninger om  

 ansøgerens eventuelle afhængighed af offentlige  

 overførselsindkomster og stille disse oplysninger til rådighed  

 for udvalget.
Der kan i den forbindelse gøres opmærksom  

 på, at man i forbindelse med sagsbehandlingen i øvrigt indsamler  

 omfattende oplysninger om f.eks. ansøgerens restancer til det  

 offentlige, og oplysninger om ansøgerens eventuelle afhængighed  

 af overførelsesindkomster må relativt problemfrit kunne  

 indsamles ved samme lejlighed.
Under 2. behandlingen af regeringens forslag til lov om  

 indfødsrets meddelelse, L 195, den 6. april 2000, gav  

 ordførerne fra partierne Det Konservative Folkeparti, Socialistisk  

 Folkeparti og Frihed 2000 klart udtryk for, at de oplysninger, som udvalget  

 måtte ønske i sagsbehandlingen, skulle stilles til  

 rådighed for udvalgets arbejde.
Herudover må partierne  

 Socialdemokratiet, Venstre Skriftlig fremsættelse Poul Nødgaard (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at ændre  

 Justitsministeriets behandling af ansøgninger om dansk  

 indfødsret.
(Beslutningsforslag nr.
B 158).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
