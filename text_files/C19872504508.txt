INDLEDNING 1. Nærværende bestemmelse angiver de retningslinier  

 m.m,. der er fastsæt for kontrol og revision af forsvarets forvaltning af  

 materiel og forsyninger, i det følgende benævnt  

 forsyningsforvaltningskontrol.
FORMÅL 2. Forsyningsforvaltningskontrollen har til formål at  

 sikre, at der inden for området forsyningsforvaltning opnås bedst mulig  

 udnyttelse af til rådighed værende ressourcer, og at forvaltningen sker under  

 overholdelse af de til enhver tid gældende bestemmelser.
 Kontrollen skal herunder føre tilsyn med, at forvaltningen tilgodeser  

 tjenstlige behov, kravene om effektivitet og den offentlige forvaltnings  

 regnskabs- og revisionsmæssige krav.
KONTROLANSVAR (NIVEAUDELING) 3. Forsyningsforvaltningskontrollen indgår som en  

 integreret del af styringsfunktionerne i forsvaret, hvorfor den vil være  

 knyttet til chefsansvaret på forvaltningsniveauerne - det overordnede planlæggende niveau, - det centralforvaltende niveau, - det lokalforvaltende niveau og - det udførende/brugende niveau.
 Ansvaret for udøvelsen af forsyningsforvaltningskontrollen indgår således  

 i chefsansvaret på alle forvaltningsniveauer.
4. Den overordnede styring af  

 forsyningsforvaltningskontrollen udøves af Forsvarskommandoen (FKO) og  

 Hjemmeværnskommandoen (HJK) inden for respektive myndighedsområder som en del  

 af den samlede styring af forsvarets kontrolvirksomhed.
De faglige  

 Kommandomyndigheder forestår udøvelsen af den centrale  

 forsyningsforvaltningskontrol, idet udførelse af forvaltningseftersyn (jfr.  

 TILLÆG A) helt eller delvis vil kunne delegeres til parkområder,  

 flådestationer og flyvestationer samt for flyvevåbnets vedkommende tillige  

 Luftværnsgruppen og Kontrol- og Varslingsgruppen.
For Forsvarets  

 Materielintendanturs (FMI) vedkommende vil forvaltningseftersyn blive  

 foretaget af Forsvarets Forvaltningsinspektør, jfr. i øvrigt ref. c.
HJK  

 udfører forvaltningsfaglig inspektion inden for eget myndighedsområde for så  

 vidt angår kommandantskabsmateriel.
 Følgende retningslinier skal dog følges:
 - Eftersyn ved parkområder, flådestationer og forsyningsdepoter,  

 hovedværksteder i flyvevåbnet samt Orlogsværftet og Ammunitionsarsenalet  

 udøves af de respektive materielkommandoers (MAK) centralledelse.
 - A- og B-eftersyn ved forvaltende myndigheder og brugende enheder udføres  

 af respektive MAK centralledelse eller udøves efter direktiv fra denne.
- C-eftersyn udføres udelukkende af MAK centralledelse.
FKO og HJK kan  

 lade sig repræsentere ved forvaltningseftersyn.
5. Det pålægges kommandomyndigheder m.fl., der ved  

 nærværende bestemmelse eller særlig instruks, direktiv eller lignende er  

 tillagt forsyningsforvaltningskontrolansvar for et område, at etablere de  

 fornødne kontrolsystemer samt udgive nærmere bestemmelser m.v. for  

 kontroludøvelsen inden for det pågældende område (jfr.
TILLÆG A, B, C, D og  

 E).
Arkivering af relevante forsyningsblanketter m.v. skal finde sted på en  

 sådan måde, at beholdningskontrollens behov for dokumentation af  

 materielbevægelser kan tilgodeses inden for en løbende periode af 5  

 kalenderår.
Detaillerede regler herfor udarbejdes af den faglige  

 kommandomyndighed.
Særlige kontrolforanstaltninger må, hvis ingen særlige krav herom i øvrigt  

 er fastsat, kun iværksættes, når der er sikkerhed for eller begrundet  

 formodning om, at kontrol kan udføres med et rimeligt resultat i forhold til  

 de medgåede ressourcer.
Ud over de direkte målelige resultater må til  

 rimelige resultater bl.a. henregnes forebyggende virkning, herunder positiv  

 psykologisk virkning.
RELATIONER TIL RIGSREVISIONEN 6. Rigsrevisionen varetager den externe kontrol med  

 gennemførelsen og effektiviteten af forsvarets egne interne kontrolmæssige  

 foranstaltninger.
I den forbindelse kan Rigsrevisionen lade sig repræsentere  

 ved de eftersyn, forsvaret afholder, eller selv afholde beholdningseftersyn,  

 jfr.
Rigsrevisionens bekendtgørelse nr. 337 af 24 JUN 1977.
 I overensstemmelse med §12 i rigsrevisorloven, lov nr. 321 af 26 JUN 1975,  

 kan Rigsrevisionen forlange sig meddelt alle sådanne oplysninger og forelagt  

 alle sådanne aktstykker, som efter Rigsrevisionens skøn er af betydning for  

 udførelsen af revisionens opgaver.
 Ved udøvelsen af ovennævnte kontrol - for så vidt angår materiale af  

 klassifikationsgrad højere end TIL TJENESTEBRUG - vil Rigsrevisionens  

 repræsentanter være legitimeret med legitimationskort udstedt af Forsvarets  

 Efterretningstjeneste.
 7. Efter nærmere aftale mellem Forsvarsministeriet og  

 Rigsrevisionen kan der for enkelte områder, hvor det af specielle militære  

 sikkerhedshensyn anses for nødvendigt, fastlægges særlige regler for  

 Rigsrevisionens tilsynsvirksomhed.
FORSYNINGSFORVALTNINGSKONTROLLENS FUNKTIONER 8. Forsyningsforvaltningskontrol omfatter - Administrative kontrolforanstaltninger.
 - Beholdningskontrol.
9. Administrative kontrolforanstaltninger består af  

 kontrol med tilrettelæggelse og udførelse af de enkelte  

 forvaltningsfunktioner, herunder - tilrettelæggelse af administrative forretningsgange i  

 forsyningsforvaltningen således, at de indbyrdes sammenhænge mellem de  

 enkelte standardprocedurer i størst muligt omfang virker som kontrol for  

 forvaltningsfunktionernes fulde og korrekte udførelse, - vurdering af gennemførte handlinger (dispositionsgrundlag,  

 handlingsforløb og registrering m.v.), - vurdering af forholdet mellem indsats og udbytte, herunder  

 kontrolfunktioners og -metoders rationalitet og lønsomhed set i lyset af en  

 løbende prioritering af anvendelsen af den samlede kontrolkapacitet.
 10. Beholdningskontrollen omfatter følgende  

 hovedfunktioner:
 - Mønstring af tildelte/udlånte forsyningsgenstande.
 - Optælling af lagerbeholdning.
 - Registreringskontrol.
 - Fordelingskontrol.
 - Forbrugskontrol.
 - Tilstandskontrol.
 - Magasineringskontrol.
 - Driftskontrol.
 11. Mønstring betegner kontrollen med tilstedeværelsen ved brugende  

 enheder og brugere af tildelte og/eller udlånte forsyningsgenstande.  

 Kontrollen gennemføres på grundlag af norm~ og beholdningslister,  

 udlånskvitteringer m.v.
 12. Optælling betegner kontrollen ved forsyningsinstallationer og  

 forvaltende myndigheder med, at der er overensstemmelse mellem fysiske  

 lagerbeholdninger og registrerede beholdningstal.
13. Registreringskontrol omfatter kontrol med, - at  

 registreringsforskrifterne er fyldestgørende, - at registreringerne er  

 tilrettelagt og gennemført i overensstemmelse med gældende forskrifter, - at påbudte materielregnskaber er a jour og korrekt førte, - at enhver postering, herunder berigtigelse af uoverensstemmelser, der er konstateret under beholdningskontrollen, er  

 dokumenteret med gyldigt bilag.
14. Fordelingskontrol omfatter kontrol med, - at de bestemmelser om forsynings- og udrustningsmængder (art og antal),  

 der er fastsat i fordelingsnormer, organisationsskemaer o.l., overholdes, - at udleveringer og udlån kun finder sted i overensstemmelse med gældende  

 bestemmelser.
15. Forbrugskontrol omfatter kontrol med, - at forbruget er sket til rette formål og i overensstemmelse med gældende  

 bestemmelser, og - at forbruget er sket under hensyntagen til forsvarlig økonomi.
16. Tilstandskontrol omfatter - visuel kontrol af vedligeholdelsestilstand for oplagte  

 forsyningsgenstande, - kontrol med, at defekte forsyningsgenstande ombyttes,  

 kasseres/genanskaffes i overensstemmelse med de herfor fastsatte regler.
17. Magasineringskontrol omfatter kontrol af - magasinernes vedligeholdelsesstandard, - magasineringsforskrifters overholdelse, - adgangsforhold m.m.
18. Driftskontrol omfatter - vurdering af udnyttelse af rådige ressourcer, - kontrol af tilrettelæggelse og gennemførelse af lokale indkøb m.v., - kontrol med udnyttelse af gældende rammeaftaler o.lign.
FORSYNINGSFORVALTNINGSKONTROLLENS UDØVELSE 19. Forsyningsforvaltningskontrollens enkelte  

 funktioner varetages efter De faglige Kommandomyndigheders bestemmelse - dels lokalt af brugende enheder, forvaltende myndigheder og  

 forsyningsinstallationer, - dels centralt af MAK og FMI, jfr. dog pkt. 4.
20. Ved De faglige Kommandomyndigheders etablering af  

 de fornødne kontrolsystemer samt udgivelse af nærmere bestemmelser m.v. for  

 forsyningsforvaltningskontrollens udøvelse - herunder fastsættelse af  

 opgavefordeling mellem den lokale og den centrale kontrol - skal det påses, - at den lokale og den centrale kontrol tilsammen dækker de forsvaret  

 påhvilende kontrolfunktioner samtidig med, at overflødig dobbeltkontrol  

 undgås, - at ansvaret for de enkelte kontrolfunktioners udøvelse klart placeres, - at omfanget af kontrolforanstaltningerne står i rimeligt forhold til  

 kontrollens betydning for forsvaret og for staten, - at de i TILLÆG A, B, C og D anførte minimumskrav tilgodeses.
RAPPORTERING 21. Forsyningsforvaltningen overvåges på overordnet  

 niveau gennem anvendelse af de i FKO R-plan anførte rapporter.Herudover  

 gennemføres rapporteringsprocedurer som anført i TILLÆG G.
 Rapportering vedrørende hjemmeværnet fastsættes af HJK i samråd med MAK.
N.K.SK0V generalmajor Chef for Økonomistaben Fordeling: Standardfordeling TILLÆG A CENTRALE KONTROLFORANSTALTNINGER GENERELT 1. Ansvaret for udøvelsen af den centrale  

 forsyningsforvaltningskontrol påhviler De faglige Kommandomyndigheder for så  

 vidt angår materiel og forsyninger under disse myndigheders  

 forvaltningsområde.
 2. Den centrale forsyningsforvaltningskontrol udøves  

 gennem - forvaltningstilsyn.
FORVALTNINGSTILSYN 3. Forvaltningstilsyn er betegnelsen for de  

 overordnede kommandomyndigheders tilsyn med den samlede forvaltning af  

 materiel og forsyninger ved forsvarets forsyningsinstallationer, forvaltende  

 myndigheder og brugende enheder.
Forvaltningstilsynsvirksomheden udøves gennem - informationsindsamling og  

 -bearbejdning og - forvaltningseftersyn, hvor forvaltningseftersynet for FMI vedkommende bliver foretaget af  

 Forsvarets Forvaltningsinspektør.
Hjemmeværnskommandoen udfører  

 forvaltningsfaglig inspektion inden for eget myndighedsområde for så vidt  

 angår kommandantskabsmateriel.
 Informationsindsamling og -bearbejdning baseres på udnyttelse af  

 rapporteringssystemer, der er etableret/etableres til andre formål  

 (styringsformål), idet kontrolfunktionerne gennem udvælgelse af data vil  

 kunne få tilgodeset deres væsentlige informationsbehov.
 Forvaltningseftersyn tilrettelægges under hensyntagen til de  

 forskelligartede situationsbestemte behov.
 4. Der skelnes mellem 3 eftersynsformer: A-, B- og  

 C-eftersyn.
a.
A-eftersyn er planlagte eftersyn, som tilstræbes gennemført med et  

 passende antal intervaller ved samtlige forsyningsinstallationer, forvaltende  

 myndigheder og brugende enheder inden for en rimelig tidsramme.  

 Planer/terminer for aktuelt kalenderårs A-eftersyn tilsendes  

 Forsvarskommandoen og Hjemmeværnskommandoen med efterretningskopi til  

 Rigsrevisionen.
Afholdelsen og de herfor fastsatte tidspunkter skal forud  

 være bekendtgjort for de involverede tjenestesteder.
Der udarbejdes nærmere  

 retningslinier for eftersynenes afholdelse - herunder for  

 forsyningsinstallationers, forvaltende myndigheders og enheders pligt til  

 forud for eftersynenes afholdelse at tilrettelægge og forberede dele af  

 eftersynene.
 A-eftersyn omfatter:
 - Administrative kontrolforanstaltninger.
 - Beholdningskontrol.
Kontroloptællinger af lagerbeholdninger bør i videst mulig omfang  

 gennemføres som stikprøvevise optællinger efter statistiske metoder, og mere  

 omfattende kontroloptællinger koncentreres om - klassificerede genstande, - farlige genstande, - operativt/teknisk kontrollerede genstande, - høj-værdi genstande og - »souvenir«-prægede genstande.
b.
B-eftersyn er eftersyn, hvis dybde og bredde planlægges ud fra de  

 foreliggende omstændigheder i de enkelte tilfælde.
Eftersynenes formål er - at kompensere for unormalt lange (delvis uforudsete) intervaller mellem  

 A-eftersyn, - at overvåge afvikling af påtalte forhold i forbindelse med afholdte  

 A-eftersyn, - at virke generalpræventive.
 B-eftersyn kan alt efter omstændighederne have karakter af anmeldte eller  

 uanmeldte eftersyn.
c.
C-eftersyn , der altid har karakter af uanmeldte eftersyn initiere s på grundlag af viden eller underbyggede formodninger om manglende  

 forvaltningseffektivitet, uregelmæssigheder m.m. hidrørende fra - informationssystemer, - A-eftersyn, - B-eftersyn eller - henvendelser fra myndigheder eller enkeltpersoner.
 C-eftersyn vil være orienterede mod afgrænsede funktioner i forvaltningen.  

 C-eftersyn kan i øvrigt afholdes af de faglige Kommandomyndigheder, når disse  

 finder det hensigtsmæssigt.
RAPPORTERING 5. Det påhviler de faglige kommandomyndigheder at  

 foretage rapportering i henhold til herom fastsætte bestemmelser, jfr.
TILLÆG  

 G.
TILLÆG B KONTROL AF BEHOLDNINGER VED FORSYNINGSINSTALLATIONER GENERELT 1. De primære funktioner for kontrolforanstaltninger  

 ved en forsyningsinstallation er - optælling af lagerbeholdninger, - berigtigelse af uoverensstemmelser.
Ansvaret for udøvelsen af disse kontrolforanstaltninger påhviler chefen  

 for forsyningsinstallationen.Ved en chef for en forsyningsinstallation  

 forstås i denne sammenhæng for FORMÅL 2. Optælling af lagerbeholdninger foretages med  

 henblik på at konstatere, om der er overensstemmelse mellem de fysiske og de  

 registrerede beholdninger.
I forbindelse med optælling foretages - tilstandskontrol samt - magasineringskontrol, jfr. nærværende bestemmelses pkt. 16 og 17.
OMFANG 3. De nærmere regler for optællingernes omfang  

 fastsættes af den faglige kommandomyndighed, idet optællinger normalt  

 gennemføres som stikprøvevise optællinger, der i løbet af en periode dækker  

 det totale område.Herudover kan der ved forsyningsinstallationer for enkelte  

 grupper af forsyningsgenstande iværksættes andre kontrolforanstaltninger alt  

 efter den faglige kommandomyndigheds og/eller chefen for  

 forsyningsinstallationens nærmere bestemmelse.
4. Ved kontrollens tilrettelæggelse skal der drages  

 størst mulig fordel af edb-initierede automatiske optællingsprocedurer.
Der  

 må ikke sideløbende med den automatiske beholdningsregistrering føres  

 manuelle regnskaber ved forsyningsinstallationen.
ORGANISATION 5. Såfremt personel ikke særskilt er tilkommanderet  

 hertil, udpeges blandt øvrigt tilkommanderet/ansat personel en eller flere  

 kontrolgrupper almindeligvis bestående af mindst 2 personer, der på chefens  

 vegne skal varetage gennemførelse af beordrede kontrolfunktioner vedrørende  

 forsyningsinstallationens beholdninger.
 Der udarbejdes en skriftlig instruks for kontrolgruppens virksomhed.
 Ved optælling af områder, hvor særlig fagkundskab kræves eller er  

 ønskelig, kan der efter chefen for forsyningsinstallationens nærmere  

 bestemmelse tilføres kontrolgruppen fornøden sagkyndig bistand.
 Til kontrolgruppen må ikke udpeges personel, der har beholdningsansvar for  

 de beholdninger, der er omfattet af kontrollen, og som hovedregel må  

 kontrolgruppens personel ikke være umiddelbart foresat for eller undergivet  

 de personer, der har beholdningsansvaret.
 Det påhviler chefen for forsyningsinstallationen at tilsikre, at en  

 tildelt personkode til MILLAG-systemet for kontrolgruppens personel kun giver  

 adgang til forespørgsler, men ikke til registerændringer.
 6. Kontrolgruppen udarbejder oversigt over gennemførte  

 kontrolforanstaltninger og konstaterede uregelmæssigheder.
 Oversigten forelægges chefen for forsyningsinstallationen til godkendelse  

 og videre foranstaltning.
AFVIKLING AF UOVERENSSTEMMELSER 7. Det påhviler chefen for forsyningsinstallationen at  

 søge klarlagt årsagerne til eventuelle uoverensstemmelser, herunder at søge  

 ansvaret herfor placeret samt foranledige, at uoverensstemmelserne  

 berigtiges, jfr.
TILLÆG E.
RAPPORTERING 8. Det påhviler chefen for forsyningsinstallationen at  

 foretage indberetning til den faglige kommandomyndighed om såvel gennemførte  

 kontrolforanstaltninger som konstaterede uoverensstemmelser m.v. i henhold  

 til herom af den faglige kommandomyndighed fastsatte bestemmelser, jfr.  

 TILLÆG G.
ØVRIGT 9. Forsyningsgenstande, der er i brug ved  

 forsyningsinstallationen, er underkastet bestemmelserne om mønstring, jfr.  

 TILLÆG D.
TILLÆG C KONTROL AF BEHOLDNINGER VED FORVALTENDE MYNDIGHEDER GENERELT 1. De primære funktioner for kontrolforanstaltninger  

 ved en forvaltende myndighed er - optælling af lagerbeholdninger, - berigtigelse af uoverensstemmelser.
 Ansvaret for udøvelsen af disse kontrolforanstaltninger påhviler chefen  

 for den forvaltende myndighed.
FORMÅL 2. Optælling af lagerbeholdninger foretages med  

 henblik på at konstatere, om der er overensstemmelse mellem de fysiske og de  

 registrerede beholdninger.
I forbindelse med optælling foretages - registreringskontrol, - fordelingskontrol, - forbrugskontrol, - tilstandskontrol samt - magasineringskontrol, jf. nærværende bestemmelses pkt. 13 og 17.
OMFANG 3. De nærmere regler for optællingernes omfang  

 fastsættes af den faglige kommandomyndighed, idet optællinger normalt  

 gennemføres som stikprøvevise optællinger, der i løbet af en periode dækker  

 det totale område.
 Total eller partiel optælling kan beordres gennemført af den forvaltende  

 myndigheds chef og/eller den faglige kommandomyndighed.
ORGANISATION 4. Chefen for en forvaltende myndighed udpeger blandt  

 tilkommanderet/ansat personel en optællingskommission.
Denne skal bestå af  

 mindst 2 personer, som normalt ved siden af anden tjeneste på chefens vegne  

 skal varetage gennemførelse af de beordrede kontrolfunktioner vedrørende den  

 forvaltende myndigheds beholdninger.
 Der udarbejdes en skriftlig instruks for optællingskommissionens  

 virksomhed.
 Ved optælling af områder, hvor særlig fagkundskab kræves eller er  

 ønskelig, kan der efter chefen for den forvaltende myndigheds nærmere  

 bestemmelse tilføres optællingskommissionen fornøden sagkyndig bistand.
Til optællingskommissionen må ikke udpeges personel, der har  

 beholdningsansvar for eller har regnskabsmæssige funktioner i forbindelse med  

 de beholdninger, der skal kontrolleres.
Som hovedregel må kommissionens  

 personel ikke være umiddelbart foresat for eller undergivet de personer, der  

 har beholdningsansvaret eller regnskabsmæssige funktioner.
 5. Optællingskommissionen udarbejder referat over  

 gennemførte optællinger og eventuelt konstaterede uregelmæssigheder/  

 uoverensstemmelser.
 Referatet forelægges chefen for den forvaltende myndighed til godkendelse.
AFVIKLING AF UOVERENSSTEMMELSER 6. Det påhviler chefen for den forvaltende myndighed  

 at søge klarlagt årsagerne til eventuelle uoverensstemmelser, herunder at  

 søge ansvaret herfor placeret samt foranledige, at uoverensstemmelserne  

 berigtiges, jfr.
TILLÆG E.
RAPPORTERING 7. Det påhviler chefen for den forvaltende myndighed  

 at foretage indberetning/rapportering i henhold til herom af den faglige  

 kommandomyndighed fastsatte bestemmelser, jfr.
TILLÆG G.
For hjemmeværnets  

 vedkommende fastsættes indberetning/rapportering af Hjemmeværnskommandoen i  

 samråd med MAK.
ØVRIGT 8. Forsyningsgenstande, der er i brug ved den  

 forvaltende myndighed, er underkastet bestemmelserne om mønstring, jfr.  

 TILLÆG D.
TILLÆG D KONTROL AF BEHOLDNINGER VED BRUGENDE ENHEDER GENERELT 1. Kontrolforanstaltninger ved en brugende enhed  

 omfatter - mønstring af beholdningsregistrerede forsyningsgenstande, -  

 kontrol af beholdningsregistreringen samt - forbrugskontrol.
 Ansvaret for udøvelsen af disse kontrolforanstaltninger samt  

 efterforskning og udligning af uoverensstemmelser påhviler chefen for/lederen  

 af den brugende enhed.
FORMÅL 2. Mønstring af beholdningsregistrerede  

 forsyningsgenstande foretages med henblik på at konstatere tilstedeværelsen  

 og den almene vedligeholdelsestilstand.
OMFANG 3. De nærmere regler for mønstringers omfang  

 fastsættes af den faglige kommandomyndighed, idet mønstringer gennemføres som  

 totale, partielle eller stikprøvevise mønstringer.
 De af mønstringer omfattede forsyningsgenstande skal almindeligvis  

 mønstres mindst een gang i løbet af en periode på 1 år, idet mønstringen  

 eventuelt kan gennemføres i form af partielle mønstringer, der ved den  

 enkelte beholdningsansværlige foranstaltes gennemført på en sådan måde, at de  

 partielle mønstringer tilsammen omfatter alt materiel.
 Totalmønstring foretages altid i forbindelse med omskiftning af  

 beholdningsansvarligt personel og skal omfatte det materiel, som dette i  

 beholdningsmæssig henseende har ansvaret for.
 Mønstringer kan foretages efter chefens/lederens nærmere bestemmelse af  

 særligt udpeget materiel, eller hvor ønsket om særlig kontrol er aktuelt.
 For hjemmeværnets vedkommende omfatter beholdningskontrollen mønstringer  

 og forbrugskontrol i henhold til de af Hjemmeværnskommandoen udgivne  

 bestemmelser.
4. Ved kontrol af beholdningsregistreringen  

 undersøges, om alle materielbevægelser er registrerede.
Det kontrolleres  

 ligeledes, om regnskabet er anlagt således, at der skabes et samlet overblik  

 over den brugende enheds forsyningssituation.
 Der skal opbevares dokumentation i foreskrevet omfang for alle  

 materielbevægelser.
 5. Ved forbrugskontrol undersøges, hvorvidt forbruget  

 er sket til rette formål og i overensstemmelse med gældende bestemmelser samt  

 under hensyntagen til forsvarlig økonomi.
ORGANISATION 6. Enhver chef for/leder af en brugende enhed har  

 beholdningskontrolansvar for det materiel, som forvaltes og anvendes inden  

 for hans tjenesteområde.
 Det påhviler ham at udgive fornødne supplerende ordrer og/eller  

 detailbestemmelser, således at enhver beholdningsansvarlig er i stand til at  

 udføre de pligter i forbindelse md forvaltningen, som hans ansvar omfatter.
Chefen for/lederen af en brugende enhed udpeger blandt egnet personel de  

 personer, som skal udføre mønstringer.
Disse personer må ikke have  

 beholdningsansvar eller regnskabsmæssige funktioner for den del af  

 beholdningerne, der skal mønstres.
 7. Resultatet af foretagne mønstringer registreres  

 efter pågældende faglige kommandomyndigheds bestemmelse.  

 Mønstringsdokumenterne forelægges enhedens chef/leder til kontrol een gang  

 månedlig eller umiddelbart efter mønstringens afslutning.
AFVIKLING AF UOVERENSSTEMMELSER 8. Det påhviler enhedens chef/leder at søge klarlagt  

 årsagerne til eventuelle uoverensstemmelser, herunder at søge ansvaret herfor  

 placeret samt foranledige, at uoverensstemmelserne udlignes, jfr.
TILLÆG E.
RAPPORTERING 9. Det påhviler enhedens chef/leder at foretage  

 indberetning/rapportering i henhold til herom af den faglige  

 kommandomyndighed fastsatte bestemmelser, jfr.
TILLÆG G.
For hjemmeværnets  

 vedkommende foretages indberetning til den forvaltende myndighed i henhold  

 til de af Hjemmeværnskommandoen udgivne bestemmelser.
TILLÆG E TAB OG BESKADIGELSE AF FORSYNINGSGENSTANDE GENERELT 1. Nærværende TILLÆG omhandler de administrative  

 forhold i sager vedrørende tab og beskadigelse af forsyningsgenstande i  

 forsvaret.
 Det heri anførte ændrer intet ved de af Forsvarskommandoen, faglige  

 kommandomyndigheder m.fl. udsendte bestemmelser om udfærdigelse af særlige  

 indberetninger og særlige forholdsregler bl.a. ved:
 - Færdselsuheld.
 - Bortkomst af skydevåben.
 - Bortkomst af ammunition.
 - Uheld indtruffet p.g.a. fejlfunktionering eller fejl ved våben eller  

 ammunition.
 - Skader på forsvarets bygninger, anlæg og installationer.
 - Tab af forsyningsgenstande som følge af brand.
 - Havari af skibs- og flymateriel.
 De i tilknytning hertil fornødne supplerende bestemmelser vedrørende  

 forretningsgange m.m. udarbejdes af de respektive faglige  

 kommandomyndigheder.
OMFANG 2. Hvor der i nærværende TILLÆG er tillagt chefer  

 m.fl. beføjelser til afgørelse af tab og skader i den enkelte sag, forstås i  

 det følgende tab eller beskadigelser af en eller flere forsyningsgenstande  

 ved een og samme hændelse.
 Som hændelser anses - ud over de rent øjebliksbetonede - udførelse af  

 tjenstlige hverv af kortere varighed, f.eks. uddannelses- og  

 øvelsesaktivitet, idet en hændelse betragtes som afsluttet, når rimelig  

 mulighed for konstatering af tabet eller skaden er til stede.
 En mønstring eller optælling skal i denne forbindelse betragtes som een  

 hændelse, og konstaterede tab eller skader skal følgelig afvikles som een  

 sag.
 3. Erstatningsansvar kan kun og bør normalt altid  

 søges gjort gældende, hvor bortkomst eller beskadigelse kan tilskrives en med  

 forsæt eller grov uagtsomhed begået tilsidesættelse af gældende bestemmelser  

 for brug og/eller opbevaring af forsyningsgenstande eller er sket ved anden  

 tilsvarende uforsvarlig handlemåde.
OPGAVER OG BEFØJELSER 4. Chefen for en brugende enhed bemyndiges til at afgøre sager vedrørende  

 tab eller beskadigelse af forsyningsgenstande, såfremt det samlede beløb i  

 den enkelte sag, beregnet efter katalogpris/reparationsudgift, ikke  

 overstiger kr. 2000. Kan tabs~ eller skadevolderen ikke vedgå en foreholdt  

 erstatningspligt, finder chefen, at erstatningsansvaret er tvivlsomt, eller  

 overstiger det samlede beløb i den enkelte sag kr. 2.000, fremsendes sagen  

 til nærmest højere kommandomyndighed med motiveret indstilling om sagens af  

 gørelse.
For hjemmeværnets vedkommende følges fremgangsmåden som anført i de  

 af Hjemmeværnskommandoen udgivne bestemmelser.
5. Chefen for nærmest højere kommandomyndighed bemyndiges til at afgøre  

 sager vedrørende tab eller beskadigelse af forsyningsgenstande, såfremt det  

 samlede beløb i den enkelte sag, beregnet efter  

 katalogpris/reparationsudgift, ikke overstiger kr. 10000. Kan tabs- eller  

 skadevolderen ikke vedgå en foreholdt erstatningspligt, finder chefen, at  

 erstatningsansvaret er tvivlsomt, eller overstiger det samlede beløb i den  

 enkelte sag kr. 10.000, fremsendes sagen til vedkommende rettergangschef med  

 motiveret indstilling om dens afgørelse.
For hjemmeværnets vedkommende er  

 chefen for et hjemmeværnsdistrikt eller en hjemmeværnsenhed på tilsvarende  

 niveau bemyndiget til at afgøre sager vedrørende tab eller beskadigelse af  

 forsyningsgenstande, såfremt det samlede beløb i den enkelte sag ikke  

 overstiger 2.000,- kr.
Chefen for en forvaltende myndighed i hjemmeværnet er  

 tillagt den i pkt. 6 omhandlede beføjelse.
6. Rettergangschefen og andre særligt udpegede chefer, herunder chefer for  

 hjemmeværnets forvaltende myndigheder, bemyndiges til at afgøre forelagte  

 sager vedrørende tab eller beskadigelse af forsyningsgenstande.
Til brug  

 herfor kan der indhentes udtalelser fra den faglige kommandomyndighed  

 og/eller auditør.
Pålægges det herunder den ansvarlige at erstatte  

 tabet/skaden, skal han gøres opmærksom på, at der er adgang til at få sagen  

 forelagt Forsvarskommandoen/Hjemmeværnskommandoen.
Udtrykkes der ønske herom,  

 kan eventuel lønindholdelse eller betaling for tabet/skaden ikke påbegyndes,  

 før Forsvarskommandoens/Hjemmeværnskommandoens accept af den trufne afgørelse  

 foreligger.
7. De nævnte chefer kan kun kræve, at den ansvarlige  

 betaler erstatning i det omfang, det findes rimeligt under hensyn til den  

 udviste skyld, skadens størrelse, den ansvarliges stilling og forhold samt  

 omstændighederne i øvrigt.
Sager, hvor det skønnes, at ansvaret bør lempes,  

 forelægges rettergangschefen, der træffer afgørelse, eventuelt efter  

 indhentet udtalelse fra auditøren.
8. Den faglige kommandomyndighed definerer nærmere  

 hvilke enheder, der jfr. pkt. 4 og 5 skal betegnes som brugende enheder,  

 henholdsvis nærmest højere kommandomyndighed ERSTATNINGSBELØB 9. Forsvarets erstatningskrav skal principielt  

 modsvare det lidte tab.
Det vil i praksis kunne beregnes som den omhandlede  

 genstands katalogpris med fradrag af en passende afskrivning i forhold til  

 anskaffelsestidspunkt, slid m.v.
 De nærmere retningslinier for beregning af eventuel afskrivning fastsattes  

 af pågældende faglige kommandomyndighed.
 Den faglige kommandomyndighed pålægges at udgive og ajourføre særlig  

 prisliste over forsyningsgenstande, der hyppigt er underkastet tab og  

 beskadigelse, og hvor den i MILLAG angivne pris ikke kan anvendes som udtryk  

 for genanskaffelsesprisen.
10. Forsvarets erstatningskrav skal også i skadessager  

 principielt modsvare det lidte tab.
Det vil i praksis kunne ansættes til  

 reparationsudgiften, med mindre denne overstiger genstandens værdi  

 umiddelbart før beskadigelsen.
I så fald fastsættes erstatningsbeløbets  

 størrelse maksimalt til den nedskrevne værdi.
LØNINDHOLDELSE OG FRIVILLIGT FORLIG 11. Hvor afgørelsen af sagen resulterer i pålagt  

 erstatningspligt, gives der i forbindelse med sagens afgørelse tabs- eller  

 skadevolderen orientering om, hvorledes erstatningsbeløbet vil blive  

 indeholdt.
I tilfælde, hvor erstatningsbeløb ikke kan forventes indeholdt i løn eller  

 andet tilgodehavende, bør der straks søges indgået forlig med skyldneren om  

 gældens betaling.
Frivillige forlig skal forrentes med en årlig rente  

 svarende til den til enhver tid fastsatte officielle diskonto + 6%. Vil  

 skyldneren ikke underskrive et sådant frivilligt forlig, og finder  

 rettergangschefen ikke tilstrækkeligt grundlag for at afskrive restgælden,  

 fremsendes sagen til Forsvarskommandoen.
For hjemmeværnets vedkommende følges  

 fremgangsmåden som anført i de af Hjemmeværnskommandoen udgivne bestemmelser.
REGULERlNG AF BEHOLDNINGER 12. Genrekvirering af tabtgåede forsyningsgenstande  

 skal ikke afvente sagens endelige afgørelse.
Ajourføring af berørte  

 beholdningsregnskaber iværksættes snarest efter, at tabet er konstateret.
REFUSION 13. Kommer forsyningsgenstande, der har været  

 tabtgået, og for hvilke der er betalt erstatning, atter til veje, drages der  

 omsorg for, at erstatningsbeløbet tilbagebetales den erstatningspligtige,  

 såfremt det kan sandsynliggøres, at genstanden hidrører fra den bestemte  

 erstatningssag.
Denne refusion kan begrænses i forhold til den eventuelle  

 værdiforringelse, der måtte være indtruffet under bortkomsten.
 Genfundne forsyningsgenstande optages i materielregnskabet ved en brugende  

 enhed, henholdsvis i beholdningsregnskabet ved en  

 forsyningsinstallation/forvaltende myndighed.
RAPPORTERING 14. Særlig indberetning/rapportering i forbindelse med  

 tabs- og skadessager foretages i henhold til herom fastsatte bestemmelser,  

 jfr.
TILLÆG G.
TILLÆG F DEFINITIONER 1. De i dette tillæg anførte definitioner dækker  

 udelukkende begreber og definitioner med relation til teksten i denne FKOBST  

 med tillæg.
 Beholdningsansvar/beholdningsansvarlig: Ansvaret for tilstedeværelsen,  

 opbevaringen og vedligeholdelsen af det materiel, som en person er pålagt  

 eller beordret til at varetage den fysiske forvaltning af.
 Beholdningskontrolansvar: Ansvaret for, at der udøves beholdningskontrol  

 med det materiel, som forvaltes og anvendes inden for et fastsat  

 tjenesteområde.
 Beholdningsregistrerede forsyningsgenstande: Forsyningsgenstande, som  

 enten er centralt beholdningsregistreret eller optaget i lokalt  

 materielregnskab.
 Chefer, særligt udpegede: I denne bestemmelse dækker udtrykket chefer for  

 parkområder.
 Faglig kommandomyndighed: En myndighed, der er ansvarlig for  

 tilvejebringelse, fordeling og opretholdelse af de for den logistiske støtte  

 nødvendige ressourcer i henhold til derom af FKO givne direktiver og ordrer.  

 (HMAK, SMK, FMK og FMI ).
 Farlige genstande: Omfatter forsyningsgenstande, som på grund af særlig  

 fare for personel eller ejendom i forbindelse med opbevaring og behandling,  

 af faglig kommandomyndighed er udpeget som farlige forsyningsgenstande  

 (genstande).
 Forsyningsforvaltning: Omfatter de administrative funktioner, der er  

 nødvendige for udførelse af den med forsyningstjenesten forbundne virksomhed,  

 og som tilgodeser den offentlige forvaltnings regnskabs- og revisionsmæssige  

 krav.
Katalogpris: Den pris, der til brug ved erstatningssager er opført i  

 særlig prisliste udgivet af den faglige kommandomyndighed.
Alternativt  

 anvendes for lagernummergivne forsyningsgenstande den pris, der er anført i  

 MILLAG-systemet.
 Findes prisen ikke i MILLAG-systemet, eller er den anførte pris åbenbart  

 urimelig, anvendes genanskaffelsespris.
Mønstring: Betegnelse for kontrollen med tilstedeværelsen ved brugende  

 enheder og brugere af tildelte og/eller udlånte forsyningsgenstande.
En  

 mønstring betegnes som - total, hvis den omfatter samtlige beholdningsregistrerede  

 forsyningsgenstande, - partiel, hvis den er begrænset til en kontrol af samtlige  

 beholdningsregistrerede forsyningsgenstande inden for eet eller flere  

 afgrænsede materielområder, - stikprøvevis, hvis den er begrænset til at omfatte enkelte  

 beholdningsregistrerede forsyningsgenstande.
TILLÆG G RAPPORTERING GENERELT 1. De i nærværende tillæg omhandlede  

 indberetninger/rapporter har til formål - at give oplysning om forhold, der har været genstand for undersøgelse,  

 og om resultatet heraf, - at være igangsættende for iværksættelse af foranstaltninger, der skal  

 træffes af tjenestestedet, og i øvrigt være vejledende i løsningen af  

 forvaltningsmæssige spørgsmål bl.a. ved at pege på og bidrage til mulige  

 ændringer og forbedringer, - at henlede overordnede og centralforvaltende myndigheders opmærksomhed  

 på forhold, der måtte have deres interesse, hvad enten det er specielt  

 gældende for tjenestestedet eller for forsvaret som helhed, - at bidrage til at give tjenestestedet og Forsvarskommandoen eller Hjemmeværnskommandoen en vurdering af de inspicerede områders tilstand og  

 effektivitet på baggrund af de på stedet gjorte observationer.
OMFANG 2. Resultatet af kontrolvirksomheden m.v. i relation  

 til TILLÆG B, C, D og E ved henholdsvis forsyningsinstallationer, forvaltende  

 myndigheder og brugende enheder indberettes/rapporteres efter retningslinier,  

 som fastsættes af den faglige kommandomyndighed.
 3. De i TILLÆG A nævnte forvaltningseftersyn vil under  

 alle forhold afstedkomme udfærdigelse af detaljerede rapporter, som fordeles  

 efter behov af den faglige kommandomyndighed.
 4. På baggrund af de i pkt. 2 og 3 nævnte rapporter  

 udarbejder den faglige kommandomyndighed pr. 30 JUN og 31 DEC en  

 sammenfattende halvårsrapport, som inden henholdsvis 1 SEP og 1 MAR tilsendes  

 Forsvarskommandoen med efterretning til pågældende operative kommando.
 For hjemmeværnets vedkommende tilsendes halvårsrapporten  

 Hjemmeværnskommandoen.
 5. Statusrapporten skal indeholde følgende punkter:.
 6. Forsvarskommandoen vil efter behandling af  

 statusrapporterne tilsende disse med eventuelle bemærkninger til  

 Rigsrevisionen.
 7. I de tilfælde, hvor der ved forvaltningseftersyn  

 konstateres uregelmæssigheder af en sådan art, at disse kræver  

 auditørassistance og/eller politianmeldelse, skal rapport uden ophør  

 tilsendes såvel Forsvarskommandoen som Rigsrevisionen.
