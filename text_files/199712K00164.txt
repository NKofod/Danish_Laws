Nr LSF 164 Forslag til Lov om ændring af lov om Garantifonden for skibsbygning m.v.  

 (skibsværftsaftalen) (Forlængelse af loven) Fremsat af erhvervsministeren (Jan Trøjborg) den 28. januar 1998 § l I lov nr. 209 af 28. april 1993 om Garantifonden for Skibsbygning m.v.  

 (skibsværftsaftalen), som ændret ved lov nr. 254 af 19. april 1995, lov nr.  

 1073 af 20. december 1995 og lov nr. 292 af 28. april 1997, foretages  

 følgende ændring:
 1. I § 2, stk. 1 , og stk. 2 , ændres  

 »1997« til: »1998«.
§ 2 Tidspunktet for lovens ikrafttræden fastsættes af erhvervsministeren.
Bemærkninger til lovforslaget Almindelige bemærkninger 1. Den gældende lov Garantifonden for Skibsbygning m.v. blev etableret i 1993 som følge af den  

 finansielle sektors daværende vanskelige situation.
Det måtte påregnes, at  

 den finansielle sektor efter en periode atter kunne stille garantier over for  

 Danmarks Skibskreditfond uden en statslig regaranti.
 Ved ændring af loven i april 1995 blev der givet hjemmel til også at  

 stille direkte garantier over for Danmarks Skibskreditfond, pengeinstitutter  

 og forsikringsselskaber.
2. Baggrunden for ændringsforslaget Den 21. december 1994 underskrev Den Europæiske Union, Japan, Sydkorea,  

 Norge og USA i Paris OECD-aftalen: »Aftale om overholdelse af normale  

 konkurrencevilkår i den kommercielle skibsbygnings- og  

 skibsreparationsindustri«.
Aftalen træder i kraft 30 dage efter, at den  

 er ratificeret af alle parter.
For nærværende mangler alene USA at ratificere  

 aftalen.
 De danske skibsværfter har fortsat vanskeligt ved at skaffe nye ordrer.  

 Selv om den finansielle sektor atter kan stille garantier, udgør  

 garantiordningen en ekstra mulighed for skibsværfterne, som kan være af  

 betydning i en vanskelig periode.
3. Lovforslagets indhold Under hensyn til skibsværfternes vanskeligheder, samt at OECD-aftalen  

 forventes at træde i kraft i løbet af 1998, hvilket vil indebære, at loven om  

 Garantifonden for Skibsbygning m.v. skal ophæves, foreslås loven forlænget  

 indtil den 31. december 1998, idet loven dog vil blive ophævet, når  

 OECD-aftalen måtte træde i kraft.
Med henblik herpå kan erhvervsministeren  

 efter § 11 a ved bekendtgørelse ophæve loven.
 Aftalen i OECD omfatter garantier under Garantifonden for Skibsbygning,  

 hvilket medfører, at der ikke vil kunne udstedes nye garantier under denne  

 ordning efter tidspunktet for OECD-aftalens ikrafttræden.
4. Administrative og statsfinansielle konsekvenser Lovforslaget forventes ikke at ville forøge sagsbehandlingen i  

 Sekretariatet for Skibsfinansiering ud over, hvad der følger af forlængelsen  

 af garantiordningen.
5. Erhvervsøkonomiske konsekvenser En forlængelse af garantiordningen vil støtte de danske værfter i et  

 marked, der indtil OECD-aftalen måtte træde i kraft, fortsat må forventes at  

 være præget af betydelig statsstøtte.
6. Forholdet til EU-retten EU's ministerråd har godkendt, at det gældende 7. direktiv om støtte til  

 skibsbygningsindustrien, som udløber med udgangen af 1997, kan forlænges  

 uændret indtil udgangen af 1998, eller indtil OECD-aftalen træder i kraft.  

 Det foreslås derfor at forlænge den gældende garantiordning med eet år i  

 lighed med forslaget om på finansloven at forlænge øvrige  

 skibsværftsordninger med eet år.
Støtten her udgør statsstøtte og skal derfor  

 notificeres og godkendes i henhold til traktatens artikler 92 og 93 og i  

 henhold til direktivet.
7. Høringer Lovforslaget har været til høring hos Finansrådet, Rådet for Dansk  

 Revision og Forsikring, Danmarks Skibskreditfond, Skibsværftsforeningen,  

 Skibs- og Bådebyggeriernes Arbejdsgiverforening, Danmarks Rederiforening,  

 Rederiforeningen for mindre skibe, Rederiforeningen af 1895, CO-Industri,  

 Dansk Industri, Arbejderbevægelsens Erhvervsråd, Danmarks Nationalbank,  

 Finansministeriet, Justitsministeriet, Skatteministeriet, Udenrigsministeriet  

 og Økonomiministeriet.
Bemærkninger til de enkelte bestemmelser Til § 1 EU's 7. direktiv om støtte til skibsbygningsindustrien udløb den 31.  

 december 1997, men EU's ministerråd har som følge af, at OECD-aftalen ikke er  

 trådt i kraft, besluttet at forlænge direktivet indtil den 31. december 1998.  

 Direktivet vil dog blive ophævet og afløst af en allerede vedtagen forordning  

 om støtte til skibsbygningsindustrien 30 dage efter, at parterne har  

 deponeret ratifikations-, accept- eller godkendelsesinstrumenterne.
Når OECD-aftalen måtte træde i kraft, vil der ikke kunne gives tilsagn om  

 nye garantier under garantiordningen, hvorfor loven vil skulle ophæves.
Ved  

 lov nr. 1073 af 20. december 1995 blev der indsat en bestemmelse om, at  

 erhvervsministeren ved bekendtgørelse kan ophæve loven.
 Tidspunktet for aftalens ikrafttrædelse er derfor ikke kendt, hvorfor  

 loven foreslås forlænget med eet år til udgangen af 1998.
Til § 2 Forlængelsen af loven skal anmeldes til og godkendes af EU-kommissionen,  

 forinden loven kan sættes i kraft, hvorfor det foreslås, at  

 erhvervsministeren, når Kommissionens godkendelse foreligger, fastsætter  

 tidspunktet for ikrafttrædelsen af loven.
Skriftlig fremsættelse (28. januar 1998) Erhvervsministeren (Jan Trøjborg):
 Herved tillader jeg mig at fremsætte for Folketinget:
 Forslag til lov om ændring af lov om Garantifonden for skibsbygning  

 m.v. (skibsværftsaftalen) - (Forlængelse af loven).
(Lovforslag nr.
L 164).
 Adgangen til at stille garantier i henhold til lov om Garantifonden for  

 Skibsbygning, lov nr. 209 af 28. april 1993 med senere ændringer, ophørte med  

 udgangen af 1997. Da loven blev vedtaget i 1993, var det hensigten, at  

 garantiordningen skulle være midlertidig, idet den var begrundet med  

 øjeblikkelige vanskeligheder i den finansielle sektor og dårlige konjunkturer  

 for shippingmarkedet.
 De danske skibsværfter har fortsat vanskeligt ved at skaffe nye ordrer.  

 Selv om den finansielle sektor atter kan stille garantier, udgør  

 garantiordningen en ekstra mulighed for skibsværfterne, som kan være af  

 betydning i en vanskelig periode.
Den i OECD indgåede »Aftale om overholdelse af normale  

 konkurrencevilkår i den kommercielle skibsbygnings- og  

 skibsreperationsindustri« og dermed også OECD's nye eksportkreditaftale  

 for skibe er endnu ikke trådt i kraft, idet den fortsat ikke er ratificeret  

 af USA.
Når OECD-aftalen træder i kraft, vil der kunne stilles garantier for  

 kreditter til nationale redere på samme vilkår som for eksportkreditter.
 Disse forhold sammenholdt med, at statsstøtten til konkurrenterne i andre  

 lande ikke ses at være blevet reduceret, kan begrunde, at loven forlænges.  

 Såfremt loven ikke forlænges, vil der opstå en periode, indtil OECD's nye  

 eksportkreditaftale træder i kraft, hvor det ikke vil være muligt at skaffe  

 garantier til sikkerhed for lån til finansiering af skibe, såfremt den  

 finansielle sektor ikke måtte være villig til at påtage sig risikoen.
Loven foreslås forlænget med eet år, hvilket svarer til forlængelsen af 7.  

 direktiv om støtte til skibsbygningsindustrien, som er vedtaget af EU's  

 ministerråd.
Direktivet vil blive ophævet og erstattet af en allerede  

 vedtagen forordning, så snart OECD-aftalen træder i kraft.
Når OECD-aftalen  

 træder i kraft, og direktivet ophæves, skal loven ophæves.
Der er derfor i  

 lovens § 11 a givet erhvervsministeren bemyndigelse til at ophæve loven ved  

 en bekendtgørelse.
En forlængelse af loven skal godkendes af Europa-Kommissionen.
Det  

 foreslås derfor, at erhvervsministeren fastsætter tidspunktet for lovens  

 ikrafttræden.
 Idet jeg henviser til lovforslagets bemærkninger anbefaler jeg  

 lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. § 2, stk. 1 og stk. 2, ændres til:
» Stk. 1 . Der kan stilles garanti inden for et beløb af 5  

 mia. kr. for lån til ny- eller ombygning af skibe.
Garantier kan stilles for  

 aftaler, der indgås i perioden 1993 til og med 1998 til levering over tre år  

 fra aftalens indgåelse.
Garantirammen kan efter bemyndigelse hæves til 7 mia.  

 kr.
Stk. 2. Bestemmelsen i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelsen finder sted i perioden 1993 til og med  

 1998.« § 2. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1997 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
 Stk. 2. Bestemmelsen i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelsen finder sted i perioden 1993 til og med  

 1997.
