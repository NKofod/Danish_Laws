 I henhold til Undervisningsministeriets, Direktoratet for  

 Erhvervsuddannelsernes, bekendtgørelse nr. 482 af 29. juni 1989 om fritagelse  

 for dele af undervisningen i de erhvervsfaglige grunduddannelser overgår  

 bl.a. den af Arbejdsformidlingen hidtil administrerede ordning med meddelelse  

 af dispensation fra hele basisuddannelse pr. 1. oktober 1989 til  

 erhvervsskolerne.
På given foranledning skal direktoratet meddele, at ansøgninger - fra  

 personer fyldt 19 år eller derover og med 1 års relevant erhvervsarbejde - om  

 dispensation fra hele basisuddannelsen, der er Arbejdsformidlingen i hænde  

inden d. 1. oktober 1989, behandles efter de hidtil gældende regler,  

 jf.
EMU-cirkulære nr. 1/87 af 14. januar 1987, indtil d. 1. oktober, jf.  

 ovennævnte bekendtgørelses § 12, stk. 2.
 Vedrørende ansøgninger om dispensation, der er omfattet af  

 bekendtgørelsens § 2, stk. 4, dvs. ansøgere, der enten ikke er fyldt 19 år  

 eller som ikke kan dokumentere mindst 1 års fuldtidsarbejde af væsentlig  

 betydning for den ønskede 2. dels uddannelse, så skal disse ansøgninger, hvad  

 enten de (fejlagtigt) fremsendes til Arbejdsformidlingen før eller efter d.  

 1. oktober 1989, oversendes til vedkommende skole, hvor 2. dels  

 undervisningen skal foregå, og ikke som før d. 15. juli 1989 til  

 Direktoratet for Erhvervsuddannelserne, idet nævnte kompetence med virkning  

 fra d. 15. juli 1989 er uddelegeret til erhvervsskolerne i henhold til  

 bekendtgørelsens § 2, stk. 4.
 Direktoratets EMU-cirkulære nr. 1/87 ophæves samtidig med virkning pr. 1.  

 oktober 1989.
 P.D.V.
 E.B.
