 Udtalt, at elevregistre oprettet af eleverne selv, til brug for et  

 undervisningsforløb i faget datalære, un- der hensyn til registerførelsen  

 sammenholdt med lovens formål må anses for værende ikke-omfattet af lov om  

 offentlige myndigheders registre, hvorefter der ikke skal fastsættes  

 forskrifter i medfør af lovens kapitel 2.
 Registertilsynet fik forelagt en sag, hvor man blev anmodet om en  

 vurdering af, hvorvidt registre, som ønskedes oprettet til brug i et  

 undervisningsforløb, ville være omfattet af loven.
Projektet skulle gennemføres ved, at der i forbindelse med undervisningen  

 blev oprettet tre registre, indeholdende oplysninger om de deltagende elever.  

 Eleverne skulle anvende registrene, som om de var henholdsvis datalærer,  

 bibliotekar og faglærer.
Gennem arbejdet med registrene ville det bl.a. blive  

 søgt belyst,hvorledes adgangen til edb-registre kunne reguleres, hvorledes  

 registrene kunne ajourføres, samt hvorledes der i øvrigt kunne skabes  

 sikkerhed for, at registrene ikke blev misbrugt.
Herudover ville man ved samkøring af registrene indbyrdes illustrere  

 samkøringsspørgsmålet.
Ved samkøringen ville der kunne fremkomme  

 personidentificerbare uddata.
Registrene skulle benyttes i en periode på  

 en-to måneder.
 Registertilsynet udtalte bl.a.:
»De i nærværende sag omhandlede registre er edb-registre, der  

 indeholder personoplysninger.
Da registrene føres i forbindelse med løsningen  

 af en forvaltningsopgave, nemlig undervisningen af folkeskoleelever, sker  

 registerførelsen for så vidt for den offentlige forvaltning.
Registertilsynet  

 finder imidlertid grundlag for at tage hensyn til registrenes særlige  

 karakter.
Der er således tale om, at registrene oprettes af eleverne selv, og  

 at oplysningerne stammer fra eleverne.
Registertilsynet forudsætter herved,  

 at deltagelse i forsøget er frivilligt.
Herudover skal man bemærke, at  

 registrene udelukkende skal anvendes i forbindelse med undervisningsforløbet  

 og således ikke vil have administrative funktioner.
Endvidere vil der ikke  

 ske videregivelse af oplysningerne fra registrene, og registrene vil ikke  

 blive samkørt med andre registre end de involverede.
Endelig bemærkes, at  

 oplysningerne i registrene vil blive slettet umiddelbart efter  

 undervisningsforløbets afslutning.
Registertilsynet skal derfor meddele, at  

 der ud fra en vurdering af det, om registerførelsen oplyste sammenholdt med  

 registerlovens formål, er grundlag for at anse registrene for ikke værende  

 omfattet af lov om offentlige myndigheders registre.
Der skal således ikke  

 fastsættes forskrifter i medfør af lovens kapitel 2 for registrenes opbygning  

 og drift.« Registertilsynets årsberetning 1985 s. 25.
