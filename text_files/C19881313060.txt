Generel orientering Hvad handler loven om? Landbrugsministeriets lov om tilskud til produktudvikling i forarbejdning  

 af jordbrugsprodukter giver mulighed for, at virksomheder nu kan få tilskud  

 til produktudvikling af jordbrugsprodukter.
 Produktudvikling kan både vedrøre nye produkter og nye anvendelser af  

 kendte produkter.
 Tilskud kan søges af private virksomheder, andelsselskaber,  

 aktieselskaber, ApS'er, personligt drevne virksomheder o.s.v., grupper af  

 private erhvervsvirksomheder m.v., samt forsknings- og forsøgsinstitutioner.
Formålet med ordningen er at øge den samlede produktudviklingsindsats i  

 forarbejdningssektorerne.
Et af midlerne er et samarbejde mellem landbrug,  

 levnedsmiddelvirksomheder, forskning og industri, men også en  

 udviklingsindsats i enkeltvirksomheder er vigtig.
 Søger De om tilskud, skal De kunne sandsynliggøre, at De har den fornødne  

 faglige baggrund for at gennemføre udviklingsarbejdet.
Tilskuddene skal være et incitament til at øge produktudviklingen.
De skal  

 derfor sandsynliggøre, at projektet vil øge Deres samlede udviklingsaktivitet  

 og at tilskuddet betyder noget for om projektet gennemføres.
 Der skal være tale om markedsorienteret produktudvikling, og der må højst  

 gå 5 år inden et projekt giver overskud.
Hvad omfatter projekter om produktudvikling? De skal beskrive udviklingsarbejdet som et projekt.
Det vil sige, De  

 fagligt skal beskrive, hvor De står med projektet i dag, og hvad målet for  

 arbejdet er.
Der skal også foreligge en plan for det arbejde, der skal  

 gennemføres for at nå målet.
 De kan søge tilskud til såvel nyudvikling som til forbedring af  

 eksisterende produkter og processer, hvis projektet har en reel nyhedsværdi.
Ved produktudvikling af fysiske produkter tænkes særligt på produkter, der - er nye produkter, der giver nye afsætningsmuligheder for basisprodukter - er biprodukter fra forarbejdning af basisprodukter, og som betyder, at  

 man bedre kan udnytte og sælge basisprodukter.
 Et projekt kan også give et kendt produkt nye egenskaber af teknisk eller  

 smagsmæssig karakter m.v., eller betyde at et kendt produkt bliver væsentligt  

 billigere, og derved kan opnå nye markedsmuligheder af væsentligt ændret  

 karakter.
 Projekter om proces- og systemudvikling er også omfattet af ordningen.
Hvilke udgifter kan De få tilskud til? De kan typisk få tilskud til direkte lønudgifter, konsulentbistand og  

 materialer m.v., i forbindelse med projektet.
Der kan også gives tilskud til andre udgifter, som er nødvendige for at  

 udnytte resultaterne af udviklingsarbejdet erhvervsmæssigt.
Det kan være  

 udgifter til at undersøge markedsføringsstrategier, planlægge markedsføring,  

 testmarkedsføring og -lancering.
Tilskud kan ikke gives til almindeligt  

 afsætningsarbejde.
Tilskud til investeringer i anlæg, andel i afskrivninger,  

 generelle drifts- og serviceudgifter m.v. kan ikke gives, med undtagelse af  

 visse bygnings- og inventarinvesteringer, hvis disse investeringer er  

 nødvendige forudsætninger for at gennemføre projektets forsøgs- og  

 udviklingsfaser.
 De kan ikke få tilskud til omkostninger, som er betalt eller som De  

 har påtaget Dem at betale, inden De har fået tilsagn om tilskud.
Tilskuddets størrelse Der kan gives tilskud, der dækker op til 40 pct. af meromkostningerne ved  

 udviklingsarbejdet.
 Der kan gives 40 pct. tilskud til:
- udviklingsprojekter, der involverer grundforskning, - projekter, der vedrører udvikling af forarbejdede økologiske produkter, - tilfælde, hvor der stilles krav til tilbagebetaling af mindst 15  

 procentpoint, hvis det udviklede produkt eller produktionsmetoden får  

 beskyttelse efter patentlovgivningen eller anden eneretslovgivning, og  

 hvis det økonomiske udbytte af projektet for ansøgeren væsentligt overstiger  

 tilskudsbeløbet, - udviklingsprojekter, hvor 40 pct. tilskud er nødvendigt for at sikre  

 gennemførelse af et projekt, der er af offentlig interesse, og hvor  

 resultaterne vil blive offentliggjort, så snart de foreligger, - udviklingsprojekter, hvor den samlede støtte ikke overstiger ca. 875.500  

 kr. (100.000 ECU), - andre projekter, hvor særlige grunde taler for en støtte på 40 pct.,  

 idet sådanne sager i hvert enkelt tilfælde skal notificeres for  

 EF-Kommissionen i overensstemmelse med artikel 93 i EØF-Traktaten.
 Der kan ydes tilskud på op til 35 pct. i tilfælde, hvor projektet  

 gennemføres af en lille eller mellemstor virksomhed med højst 175  

 heltidsbeskæftigede.
 I andre tilfælde ydes tilskud på op til 25 pct.
 Ovenstående tilskudssatser kan fraviges i visse tilfælde, når det er  

 forsknings- og forsøgsvirksomheder, der står for udviklingsarbejdet.
 Tilskuddet kan sættes ned eller falde bort, hvis projektet får tilskud  

 efter andre love.
 Projekter, hvor de samlede udgifter er budgetteret til mindre end 100.000  

 kr., kan ikke få tilskud, med mindre der er tale om en enkelt virksomheds  

 andel i et gruppeprojekt.
Der er ikke fastsat nogen overgrænse for tilskuddets størrelse, og der er  

 ikke fastsat nogen grænse for hvor stort et tilskud, en enkelt virksomhed kan  

 modtage.
En virksomhed kan også få tilskud til flere projekter.
Hvordan bliver tilskud udbetalt? Tilskuddet kan udbetales - når udviklingsarbejdet er afsluttet, eller - i rater, efterhånden som projektet bliver gennemført, eller - som forskud, efterhånden som udgifterne bliver betalt.
 De kan få ratebeløb op til 4 gange om året.
 Hvis det er nødvendigt, for at projektet kan gennemføres, kan De få  

 forskudsbeløb op til 4 gange om året.
Alle udbetalinger sker på grundlag af en opgørelse på en særlig blanket.  

 De kan få blanketten i Jordbrugsdirektoratet.
Alle opgørelser skal attesteres  

 af en statsautoriseret eller registreret revisor.
 De kan bestemme, at tilskud skal sendes til en bank eller sparekasse.
 Det er en betingelse for tilskud, at projektet startes og afsluttes  

 indenfor aftalte tidsfrister.
Rapportering Senest 3 måneder efter det aftalte sluttidspunkt skal De sende  

 Jordbrugsdirektoratet et projektregnskab og en faglig rapport for projektet.  

 Den faglige rapport skal De lave ved at besvare et spørgeskema, som  

 Jordbrugsdirektoratet udsender.
Skemaet skal De supplere med en rapport, hvor  

 De gennemgår udviklingsarbejdets faglige resultater og sammenholde disse med  

 oplysningerne i ansøgningen.
Det er en betingelse, at man besvarer yderligere  

 spørgsmål, af relevans for bedømmelsen af projektets gennemførelse og  

 resultater.
 De skal ikke rapportere undervejs i projektet, medmindre der sker  

 væsentlige ændringer i forhold til den oprindelige udviklingsplan.
Offentliggørelse I særlige tilfælde, kan bevillingsnævnet indsætte vilkår i tilskudsaftalen  

 om offentliggørelse af resultater m.v. af det pågældende projekt.
Man vil  

 herved afveje hensynet til udbredelse af kendskabet til vellykkede resultater  

 af projektet mod hensynet til Deres konkurrencemæssige interesser, herunder i  

 forhold til eneretslovgivning m.m.
Lovgrundlag og administration Grundlaget for ordningen er lov nr. 365 af 10. juni 1987 om tilskud til  

 produktudvikling i forarbejdning m.v. af jordbrugsprodukter og bekendtgørelse  

 nr. 73 af 12. februar 1988.
 Et særligt bevillingsnævn administrerer loven.
 Jordbrugsdirektoratet er sekretariat for bevillingsnævnet og udfører  

 bevillingsnævnets beslutninger.
 Såvel medarbejdere i Jordbrugsdirektoratet som medlemmer af  

 bevillingsnævnet har tavshedspligt om de konkrete sager.
Tilskud fra brancherne Udover statstilskuddet kan De i mange tilfælde få tilskud til  

 produktudviklingsarbejdet fra en brancheorganisation.
Nærmere oplysninger om  

 mulighederne kan De få ved at henvende Dem til et af følgende tre  

 branchenævn, der er oprettet af brancheorganisationerne:
 De kan vælge at søge tilskud både i branchenævn og hos det offentlige  

 eller alene hos det offentlige.
 Søger De kun tilskud hos det offentlige, sender De ansøgningen direkte til  

 Jordbrugsdirektoratet.
Søger De tilskud både i branchenævn og det offentlige sendes ansøgningen  

 først til branchenævnet.
Når branchenævnet har truffet en afgørelse, sender  

 nævnet sagen til Jordbrugsdirektoratet.
Det er den samme ansøgning i begge  

 tilfælde.
Det vil dog være en fordel, at De samtidig med ansøgningen til  

 branchenævnet sender en kopi af ansøgningen til Jordbrugsdirektoratet.
 Det er ikke en betingelse for offentligt tilskud, at branchenævnet  

 beslutter at yde støtte.
Ansøgningsvejledning For at lette såvel Deres som bevillingsnævnets og Jordbrugsdirektoratets  

 arbejde anbefales det, at De skriver ansøgningen efter nedenstående  

 retningslinier.
Spørgsmålene under de enkelte punkter i dispositionen er alene tænkt som  

 vejledende.
Spørgsmål, der er mindre relevante for netop Deres virksomhed,  

 kan blot springes over.
Tilsvarende er De velkommen til at give andre  

 oplysninger, som De finder er af betydning for vurderingen af ansøgningen.
 Har De til nogle punkter materiale liggende, som er lavet til andet  

 formål, kan De vedlægge dette som bilag og blot henvise hertil i selve  

 ansøgningen.
Skemaet sidst i vejledningen anvendes af Jordbrugsdirektoratet som et  

 stamblad på sagen, og skal derfor udfyldes og indsendes samtidig med  

 ansøgningen.
Det resumee, De skal skrive på skemaet, skal være kort og klart.  

 Det skal give et billede af projektet og af, hvad projektet kan betyde af  

 gevinster.
 Har De tidligere søgt tilskud til produktudvikling under  

 Landbrugsministeriet, indledes ansøgningen med tidligere sagsnr. på  

 ansøgninger.
De behøver herefter ikke at medtage tidligere indsendte oplysninger om  

 virksomheden, herunder regnskab, brochurer m.v. i den nye ansøgning.
I  

 fornødent omfang meddeler De blot, hvad der er sket siden sidst.
Om udviklingsprojektet A Udviklingsarbejdets faglige indhold.
 Dette punkt kan De ofte dele i 3 afsnit:
 - Hvilke rent teknisk/faglige mål er der for projektet? (Hvilke f.eks.  

 specifikationer ønskes opnået med projektet, eller hvad er de væsentligste  

 kendetegn ved slutproduktet?).
- Hvor står projektet rent fagligt i dag? Hvad er der eventuelt allerede  

 gennemført frem til nu? - Den faglige plan for arbejdet for at nå disse mål. (Især ved større  

 projekter kan det være rimeligt at dele planen op i naturligt afgrænsede  

 delopgaver).
Det er ofte en fordel at belyse projektet med bilag, f.eks. brochurer om  

 eksisterende eventuelt konkurrerende produkter, relevante tidsskrifter,  

 artikler eller lignende.
Findes der grovskitser for det, der tænkes udviklet,  

 vil de ofte kunne støtte beskrivelsen.
Sådant bilagsmateriale bør dog ikke  

 blive alt for omfattende.
 Som yderligere vejledning er der nedenfor nogle mere præcise spørgsmål,  

 der vil være typiske for udviklingsprojekter.
 A 1 Udvikling af fysiske produkter til produktion og salg.
- Hvad er det for et nyt produkt, der skal udvikles? - Hvad er de væsentligste nye kendetegn ved produktet? - Er det en videreudvikling af et kendt produkt? - Hvorved adskiller produktet sig fra konkurrerende produkter? - Hvad er de væsentligste udviklingsmæssige opgaver i forbindelse med  

 produktudviklingen? Især i større projekter er der ofte tale om, at der skal  

 løses en række »selvstændige« udviklingsopgaver.
- Den faglige plan for projektet? A 2 Udvikling af produktionsanlæg, produktionsprocesser og  

 styringssystemer til eget brug i virksomheden.
- Hvad skal det udviklede kunne? - Er der tale om en videreudvikling af noget allerede etableret eller er  

 det udvikling af noget »helt nyt«? - Vil projektet betyde, at kendte produkter får nye egenskaber eller at  

 der skabes nye biprodukter med væsentlige nye afsætningsmuligheder? - Knytter udviklingsarbejdet sig til eventuelle større anskaffelser/  

 anlægsinvesteringer - i givet fald hvorledes? - Den faglige plan for projektet? B Kommercielle forventninger til udviklingsarbejdet.
Under dette punkt skal De redegøre for de kommercielle forventninger til  

 projektet.
De økonomiske resultater der forventes, skal klart angives.  

 Skemaet i B 1 skal udfyldes og De skal supplere i nødvendigt omfang med de  

 oplysninger, der spørges om i pkt.
B 2, B 3 eller B 4.
 B 1 Økonomisk gevinst ved udviklingsprojektet.
 Driftsbudget.
De skal udfylde skemaet for mindst 3 år.
Giver et projekt først overskud i  

 år + 3 eller år + 4, skal disse år også udfyldes.
Skemaet skal på en forenklet måde beskrive de forventede positive  

 gevinster ved et udviklingsprojekt.
Udfyldelse af skemaet hænger sammen med  

 besvarelsen af afsnit F.
 Er skemaopstillingen ikke anvendelig til at beskrive Deres projekt, kan De  

 lave et andet skema, blot det klart illustrerer de forventede gevinster set i  

 forhold til omkostningerne ved produktudviklingen.
 B 2 Fysiske produkter.
 - Hvilke mængder forventer De at sælge af det udviklede produkt i de  

 nærmeste 5 år efter udviklingsarbejdets start? (Markedsvurdering,  

 eksport/hjemmemarked, evt. belyst med en vurdering af totalmarked og af  

 virksomhedens markedsandel).
- Hvilken omsætning og hvilke bidrag til overskud venter De, hvis  

 ovenstående forventninger indfries? Beregninger over lønsomheden kan være et  

 supplement til skemaoplysningen under pkt.
B 1. Det kan ofte være nyttigt at  

 gennemføre beregning af hvilken minimumsomsætning, der skal til for at sikre  

 en fornuftig forrentning af investeringen.
 - Har produktet anden betydning for Deres virksomhed i sin helhed?  

 (Strategisk betydning, f.eks. i form af at det kan give afledet omsætning af  

 andre af virksomhedens produkter).
- Hvad har de af forventninger til virksomhedens samlede  

 omsætningsudvikling, og hvad betyder projektet herfor? - Forventningerne til branchens samlede udvikling og projektets betydning  

 herfor? (Oplyses i tilfælde hvor De skønner, at projektet vil få en  

 betydning, der rækker væsentlig videre end blot Deres virksomhed).
- Betyder projektet, at producenterne har bedre mulighed for at sælge  

 basisprodukterne? B 3 Produktionsanlæg m.v.
 Beskrivelsen ønskes givet i følgende hovedpunkter som en tekst eller  

 talmæssig fremstilling.
 - Egentlige rationaliseringsvirkninger? (D.v.s. direkte økonomiske  

 virkninger på Deres produktion af nuværende produkter).
- Bedre muligheder for at kunne opfylde kundebehov? (F.eks. kortere  

 leveringstid, kvalitetsforbedring, bedre mulighed for at kunne opfylde  

 individuelle kundeønsker, mulighed for at tage helt nye produktioner op,  

 kortere omstillingstid o.s.v.
Hvor det er muligt, skal De sætte tal på disse  

 forventninger).
 - Har projektet anden betydning for Deres virksomhed? (Strategisk  

 betydning, f.eks. i form af at virksomheden via projektet går ind i et helt  

 nyt udviklingsforløb, en ny teknologi eller andet).
- Hvilke forventninger har De til virksomhedens samlede  

 omsætningsudvikling og hvad betyder projektet herfor? - Hvilke forventninger har De til branchens samlede udvikling og  

 projektets betydning herfor? (Oplyses i tilfælde hvor De skønner, at  

 projektet vil få en betydning, der rækker væsentlig videre end til  

 virksomheden selv).
- Hvilke virkninger vil projektet få for producenterne af  

 basisprodukterne? B 4 Markedsføringsindsats.
 Aktiviteter vedrørende udvikling, planlægning, testmarkedsføring og  

 lancering er tilskudsberettigede, hvis de er nødvendige for, at man kan  

 udnytte udviklingsprojektets resultater erhvervsmæssigt.
 De skal beskrive markedsføringsindsatsen i hovedpunkter i form af en tekst  

 og talmæssig fremstilling.
 - Hvad har Deres virksomhed gjort for at markedsføre produkter i de  

 seneste år? (Økonomisk indsats, beskrivelse af markedsføringsindsats og  

 virkemidler).
 - Hvilke aktiviteter vil De sætte igang som led i udviklingsprojektet?  

 (Beskrivelse af projektet og klarlæggelse af, hvorledes projektet adskiller  

 sig fra virksomhedens øvrige markedsføringsindsats, og begrundelse for,  

 hvorfor det er hensigtsmæssigt med tilrettelæggelse af nye  

 markedsføringsstrategier m.v.).
- Hvilken markedsføringsindsats, art og økonomisk omfang, forventer De,  

 når projektets resultater skal markedsføres i fuld skala? - Skal den markedsføringsindsats, De planlægger, ske i samarbejde med  

 andre virksomheder eller være led i en fælles branchemæssig indsats i  

 forsøgsfasen eller den efterfølgende fase? C Tidsplan.
De skal lave en nøjagtig og specificeret tidsplan.
Er det et større  

 projekt, vil det være naturligt at opdele udviklingsarbejdet i flere  

 tidsmæssigt og teknisk/fagligt afgrænsede delprojekter.
 Det skal af tidsplanen fremgå, om virkningerne af projektet viser sig  

 inden 5 år fra projektets start.
 Under udviklingsarbejdet skal De underrette Jordbrugsdirektoratet om  

 væsentlige afvigelser fra de fastlagte tidsplaner.
 D Udviklingsbudget.
Udviklingsbudgettet knytter sig naturligvis til den faglige plan for  

 udviklingsarbejdet beskrevet under pkt.
A.
Ved større projekter kan det - som  

 for den faglige plan - være relevant at opdele på delopgaver.
 Budgettet skal opsplittes i følgende hovedposter:
Interne lønomkostninger Ved budgettering af interne lønomkostninger skal De anvende passende  

 afrundede timesatser, som repræsenterer de pågældende medarbejderes direkte  

 timeløn (incl. feriepenge og sociale tillæg). Har flere medarbejdere  

 nogenlunde samme løn, anvendes en fælles gennemsnitlig timesats.
 For tiden udregnes timesats for funktionærer som bruttoårsløn divideret  

 med 1650 og for timelønnede som faktisk timeløn + 25%.
Ved særlige indtægter fra udviklingsprojektet i budgetopstillingen tænkes  

 der kun på indtægter i forbindelse med selve udviklingsprojektet som  

 salgsværdi af prøveproduktion, salg af udstyr, der har været anvendt i  

 udviklingsfasen, tilskud fra anden side eller andre indtægter, der kan  

 reducere udviklingsomkostningerne.
Der tænkes ikke på de senere forventede  

 salgsindtægter fra selve det udviklede produkt, når udviklingsprojektet er  

 færdigt.
Disse indtægter skal De gøre rede for i afsnit B om de kommercielle  

 forventninger til udviklingsarbejdet.
 E Personale til udviklingsarbejdet.
- Har virksomheden personale, der kan gennemføre det udviklingsarbejde,  

 som De søger tilskud til? - Forventer De konsulentbistand under en eller anden form, i givet fald  

 hvorfra? F Ressourcer for udnyttelsen af udviklingsarbejdet.
 - Skal virksomheden foretage særlige investeringer efter at  

 udviklingsarbejdet er slut for at opnå de forventede kommercielle virkninger?  

 I givet fald hvilke og hvor store (f.eks. bygnings-, udstyrs-,  

 maskininvesteringer eller tilsvarende).
- Skal Deres virksomhed foretage særlige investeringer i markedsføring?  

 (Beskrives i det omfang disse ikke er omfattet af beskrivelsen under pkt.
B  

 4).
- Skal der opdyrkes nye markeder eller etableres nye salgskanaler? G Egenfinansiering.
- Hvorledes vil Deres virksomhed finansiere sin andel af  

 udviklingsarbejdet? H Tilskuddets betydning for udviklingsarbejdet.
Det er et vilkår for statstilskud til produktudvikling, at  

 tilskudsordningen betyder en ekstra indsats vedrørende produktudvikling.
De  

 skal derfor belyse, hvordan udviklingsarbejdet forøger Deres virksomheds  

 samlede udviklingsaktivitet.
- Vil De ikke gennemføre projektet, hvis tilskud ikke bliver givet, eller  

 vil det i givet fald komme til at strække sig over væsentlig længere tid,  

 eller vil manglende tilskud evt. føre til ændringer i den faglige plan? - De skal give en kort og begrundet redegørelse for, hvordan De vil  

 disponere, hvis tilskuddet ikke bliver givet.
 - Forventer De at gennemføre andre udviklingsaktiviteter (uden tilskud) i  

 projektperioden? Angiv i hovedtræk de andre udviklingsaktiviteter og deres  

 økonomiske omfang.
 I Beskæftigelsesmæssige og indkomstskabende effekt.
- Hvilke direkte beskæftigelsesmæssige virkninger regner De med at  

 udviklingsprojektet får for årene efter projektets afslutning? - Vurderer De, at projektet betyder noget væsentligt for beskæftigelsen og  

 indkomsten for producenterne af basisprodukterne? I givet fald hvilke? J Eksport eller importkonkurrerende effekt.
 Som supplement til de oplysninger, De giver under punkt I, kan De  

 eventuelt redegøre for forventede eksport/importkonkurrerende virkninger af  

 projektet.
 K Konkurrenceforhold.
 - Hvilke danske hhv. udenlandske virksomheder vil De især komme til at  

 konkurrere med på hjemmemarkedet hhv. eksportmarkedet på det område projektet  

 vedrører? Kun de væsentligste nævnes.
 L Andet.
 - Andre forhold som De anser for væsentlige ved bedømmelsen af  

 ansøgningen, f.eks. om udviklingsprojektet også tjener andre samfunds- og  

 erhvervsmæssige formål.
Om virksomheden M Ansøger.
- Hvem leder virksomheden, direktion, bestyrelse m.v.? - Ejerforhold? - Er virksomheden tilknyttet til koncerner eller er der anden tilknytning  

 til andre danske eller udenlandske virksomheder, finansielt,  

 produktionsmæssigt eller ledelsesmæssigt? N Hidtidig virksomhed.
 For de seneste 3 år skal De belyse forhold som:
- Hvad er virksomhedens hovedaktiviteter? - Hvad består omsætningen af, hvilke mængder, hvilke kundekategorier? - Hvor stor er eksporten og til hvilke lande især? O Økonomiske forhold.
 - Kopi af reviderede årsregnskaber for de seneste tre år vedlægges som  

 bilag i 1 eksemplar.
 - De skal kommentere større udsving i driftsresultater, egenkapitaler og  

 andet i fornødent omfang.
 - Hvordan har udviklingen været siden seneste afleverede regnskabsår  

 belyst f.eks. ved fremlæggelse af perioderegnskab og driftsbudget.
 P Hidtidig udviklingsindsats.
 - Har Deres virksomhed i dag ansat personale til udviklingsarbejde? I  

 givet fald skal De give en nærmere redegørelse for udviklingsarbejdets  

 organisering, antal ansatte m.v.
 Udviklingsindsatsen for de 3 sidste regnskabsår og indeværende  

 regnskabsperiode skal De oplyse efter nedenstående opgørelsesmetode.  

 Udgifterne til det ansøgte projekt skal være inkluderet i budgetterne.
Interne omkostninger Eksterne omkostninger Særlige indtægter (se afsnit D) Udviklingsomkostninger ialt Hvis tallene ikke findes i regnskaber eller budgetter, skal De lave et  

 skøn over de interne og eksterne omkostninger og særlige indtægter, der  

 vedrører udviklingsarbejde.
 I nødvendigt omfang skal De kommentere tallene og supplere med oplysninger  

 om hvilke udviklingsarbejder, der har været gennemført.
 Q Tidligere projekter m.v.
- Har Deres virksomhed tidligere fået statstilskud til produktudvikling,  

 skal De kort oplyse om resultaterne af de tidligere udviklingsprojekter.
Der  

 skal her nævnes såvel projekter, hvortil der er ydet tilskud efter denne  

 ordning, som projekter, hvor der er givet tilskud efter  

 produktudviklingsordninger under Industriministeriet.
Med hensyn til  

 tidligere tilskud til projekter efter denne ordning er det nok at henvise til  

 sagsnr.
Adresser og oplysninger Hvis der er noget, De er i tvivl om, så er De velkommen til at ringe eller  

 skrive til Jordbrugsdirektoratet og branchenævnene.
