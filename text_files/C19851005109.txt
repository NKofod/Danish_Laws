 Med Industriministeriets bekendtgørelse nr. 450 af 16. september 1983 er  

 der åbnet mulighed for patentering af opfindelser af lægemidler på grundlag  

 af patentansøgninger, der er indleveret den 1. december 1983 eller senere.
Den hidtidige praksis, hvorefter man - på grund af patenslovens  

 overgangsbestemmelse i kap.
XI, nr. 1, stk. 2 - har tilladt patentering af de  

 såkaldte analogifremgangsmåder til fremstilling af nye kemiske forbindelser,  

 der skulle anvendes som lægemidler, til trods for at fremgangsmåderne som  

 sådanne ikke indeholdt noget patenterbart nyt (dvs. var analoge med tidligere  

 kendte fremgangsmåder), jfr. patentbestemmelsernes bilag II, kan derefter  

 ikke opretholdes.
 Denne praksisændring på lægemiddelområdet er i fuld overensstemme med den  

 tilsvarende praksisændring, der fandt sted efter ikraftsættelsen af  

 patentloven af 20. december 1967 for så vidt angår fremstilling af nye  

 kemiske forbindelser, der ikke skulle anvendes som lægemidler.
 Denne praksisændring skete på grundlag af følgende to udtalelser under  

 lovens tilblivelse:
 I de samarbejdende nordiske komiteers »Betenkning angående nordisk  

 patentlovgivning«, nordisk utredningsserie 1963:6, februar 1964, side  

 111, udtalte man: »Den patentering af de såkaldte analogifremgangsmåder,  

 der hidtil har fundet sted, begrundet i en særlig teknisk virkning for det  

 ved fremgangsmåden fremstillede stof, kan således ikke opretholdes, når man  

 åbner mulighed for patentering af selve det nye stof«.
