 Skatterådet bekræftede, at  

 kooperationsbeskatningen kunne opretholdes i alle tilfælde.
Kooperationsbeskatning  begrænsning  

 udlodning  reservefondsandele Skatterådet anmodes om at tage stilling til  

 følgende spørgsmål:
 Spørgsmål 1:
Vil selskabet opretholde  

 kooperationsbeskatningen ved indførelse af begrænsninger på udlodninger,  

 således at kun medlemmer, der har været medlemmer i mindst tre år, opnår ret  

 til udlodning? Spørgsmål 2:
Vil selskabet opretholde  

 kooperationsbeskatningen ved indførelse af begrænsninger på udlodninger,  

 således at ved en eventuel opløsning af selskabet, tages der alene  

 udgangspunkt  

 i omsætning med medlemmer indenfor for de seneste fem år? Spørgsmål 3:
Vil selskabet opretholde  

 kooperationsbeskatningen ved overførsel af reservefondsandele til  

 egenkapitalen  

 under hensyntagen til spørgsmål 2? A A.m.b.a. er et andelsselskab og  

 er underlagt de særlige bestemmelser i selskabsskattelovens § 1, stk. 1, nr.  

 3,  

 om kooperationsbeskatning, idet selskabet har status som en salgsforening.
 Selskabet varetager opkøb af produkter hos  

 andelshaverne til videresalg.
Udover sit primære formål med at søge  

 medlemmernes produkter afsat bedst muligt ejer selskabet desuden samtlige  

 aktier i selskaberne B A/S og C A/S.
Disse selskabers primære formål er  

 investering  

 i ejendomme og anlæg samt fremleje af disse.
For at sikre den fortsatte udvikling og  

 innovation i virksomheden er selskabet blevet medejer af  

 udviklingsselskaberne  

 D ApS samt E A/S.
Deres primære formål er investering samt udvikling af  

 produkter inden for X branchen.
 A A.m.b.a. er i gang med en revurdering af sine  

 vedtægter og i den forbindelse er selskabet opmærksom på selskabsskattelovens  

 §  

 1, stk. 1, nr. 3, som angiver, at evt. udlodning skal ske på baggrund af  

 omsætningen med medlemmerne.
 A A.m.b.a. ønsker at knytte medlemmerne tættere  

 til selskabet, hvorfor der foreslås begrænsninger i udlodningerne formuleret  

 ind i vedtægterne.
 Den første begrænsning går på, at et medlemskab  

 skal have bestået i mindst tre år for opnåelse af ret til udlodning.
Den anden begrænsning går på, at ved en eventuel  

 opløsning af selskabet skal der alene ske udlodning i forhold til omsætning  

 med  

 medlemmer indenfor de seneste fem år forud for opløsningen.
Repræsentanten  

 har  

 bemærket, at denne begrænsning allerede fremgår af selskabets vedtægter i  

 dag,  

 men vil blive ændret ved negativt svar.
Samtidig har selskabet i dag nogle  

 reservefondsandele noteret i balancen.
Reservefondsandelene kan føres mere  

 end  

 tyve år tilbage og består i reserveret udlodning til bestemte grupper af  

 medlemmer  

 i forbindelse med en tidligere fusion.
Selskabet ønsker at overføre disse  

 reservefondsandele  

 til egenkapitalen under henvisning til at beløbene falder ind under den anden  

 begrænsning.
 Det er selskabets vurdering, at  

 kooperationsbeskatningen bevares på trods af begrænsningerne, idet en evt.  

 udlodning stadig foretages på baggrund af omsætningen med selskabet - og  

 således ikke overtræder selskabsskattelovens § 1, stk. 1, nr. 3.
 Selskabet er opmærksom på de juridiske krav til  

 sådanne omlægninger.
 Selskabet har ikke foretaget udlodninger hidtil,  

 men ønsker fremover at gøre brug heraf.
 Det er repræsentantens opfattelse, at de  

 stillede spørgsmål kan besvares med ja.
 Skatterådets  

 begrundelse:
Ad spørgsmål 1 og 2) De grundlæggende betingelser for at være  

 omfattet af den særlige kooperationsbeskatning fremgår af selskabsskatteloven  

 §  

 1, stk. 1, nr. 3, der har følgende ordlyd:
 "Skattepligt i henhold til denne lov  

 påhviler følgende selskaber og foreninger m.v., der er hjemmehørende her i  

 landet:
3) andelsforeninger, det vil i denne lov sige  

 foreninger, hvis formål er at fremme mindst 10 medlemmers fælles  

 erhvervsmæssige interesser gennem deres deltagelse i foreningens virksomhed  

 som  

 aftagere, leverandører eller på anden lignende måde, hvis omsætning med  

 ikke-medlemmer ikke væsentligt eller længerevarende overskrider 25 pct. af  

 den  

 samlede omsætning, og som, bortset fra normal forrentning af en indbetalt  

 medlemskapital, anvender den stedfundne omsætning med medlemmerne som  

 grundlag  

 for udlodning til disse.
Andelsforeninger kan være omfattet af 1. pkt., selv  

 om  

 de ejer aktier eller anparter i selskaber, der ikke opfylder betingelserne i  

 1.  

 pkt." Ved de stillede spørgsmål skal det således  

 vurderes, om betingelsen om at den stedfundne omsætning med medlemmerne skal  

 danne grundlag for udlodning til disse er opfyldt.
 Det er Skatterådets vurdering, at en  

 vedtægtsmæssig indførelse af begrænsninger på udlodninger - således at kun  

 medlemmer,  

 der har været medlemmer i mindst tre år, opnår ret til udlodning - samt  

 vedtægtsmæssig indførelse af begrænsninger på udlodninger - således at der  

 ved  

 en eventuel opløsning af selskabet, alene tages udgangspunkt i omsætning med  

 medlemmer indenfor for de seneste fem år - ikke er i uoverensstemmelse med  

 betingelsen i selskabsskatteloven § 1, stk. 1, nr. 3, om at den stedfundne  

 omsætning med medlemmerne skal danne grundlag for udlodning til disse.
 På den baggrund skal Skatterådet besvare  

 spørgsmål 1 og 2 bekræftende.
Ad spørgsmål 3) Det er Skatterådets opfattelse, at overførsel af  

 reservefondsandele til egenkapitalen ikke vil medføre at  

 kooperationsbeskatningen  

 bortfalder for selskabet, jf. indstillingen til spørgsmål 2.
 På den baggrund skal Skatterådet besvare  

 spørgsmål 3 bekræftende.
 Svaret er bindende for skattemyndighederne i 5  

 år fra d.d.
