 § 1.  Plantesundhedsrådet er nedsat af  

 landbrugsministeren den 21. maj 1946 og har til opgave at rådgive  

 landbrugsministeren og statens plantetilsyn i spørgsmål om bekæmpelse samt om  

 forebyggelse af indslæbning og udbredelse af planteskadegørere samt i  

 plantesundhedsforhold iøvrigt.
 Rådets sammensætning.
§ 2.  Rådet består af 12 medlemmer, der udnævnes af  

 landbrugsministeren for en periode af 4 år efter indstilling således: Statens  

 planteavlsudvalg 3 medlemmer Statens forstlige forsøgskommission 1 medlem Den  

 kgl.
Veterinær- og Landbohøjskole 2 medlemmer De danske Landboforeninger 1  

 medlem Danske Husmandsforeninger 1 medlem Dansk Erhvervsgartnerforening 2  

 medlemmer Grosserer-Societetets Komite 1 medlem Kartoffelseksportudvalget 1  

 medlem Stk. 2.  Fratræder et medlem inden udløbet af  

 funktionsperioden, udnævnes et nyt medlem for den resterende del af  

 valgperioden.
 Stk. 3.  Genudnævnelse af medlemmer kan finde sted.
 Formand og næstformand.
 § 3.  Landbrugsministeren beskikker blandt rådets  

 medlemmer en formand for rådet for den periode, vedkommende er udnævnt til  

 medlem af rådet.
 Stk. 2.  Rådet vælger et af medlemmerne som næstformand  

 for den periode, vedkommende er udnævnt til medlem af rådet.
 Juridisk tilforordnet.
 § 4.  Landbrugsministeren udpeger en juridisk  

 tilforordnet for rådet.
 Rådets sekretariat.
 § 5.  Rådets sekretariatsforretninger varetages af  

 Statens Plantetilsyn, Gersonsvej 13, 2900 Hellerup, tlf. (01) 62 07 87.
 Rådets opgaver og kompetence.
 § 6.  Rådet behandler de af landbrugsministeren og  

 statens plantetilsyn fremsendte sager og afgiver indstilling med forslag til  

 disses løsning.
 Stk. 2.  Rådet kan på eget initiativ tage sager op til  

 behandling og afgive indstillinger og forslag til landbrugsministeren eller  

 statens plantetilsyn på grundlag heraf.
 Stk. 3.  Rådet kan nedsætte arbejdsudvalg til behandling  

 af særlige spørgsmål.
 Stk. 4.  Med landbrugsministerens godkendelse kan  

 medlemmer af rådet på rådets vegne deltage i internationalt samarbejde  

 vedrørende bekæmpelse m.m. af planteskadegørere.
 Stk. 5.  Rådet kan medvirke ved tilrettelæggelsen af  

 internationale møder, der agtes afholdt her i landet eller i udlandet.
 Rådets arbejdsform.
 § 7.  Rådets sager behandles almindeligvis på møder.  

 Afgørelse kan dog træffes efter skriftlig høring af rådets medlemmer, såfremt  

 sagens behandling ikke kan afvente næste ordinære rådsmøde.
 Stk. 2.  Rådet afholder 4 ordinære møder om året, så  

 vidt muligt den første tirsdag i månederne marts, juni, september og  

 december.
 Stk. 3.  Ordinære møder kan aflyses af formanden, når  

 der ikke foreligger sager til behandling, der betinger mødets afholdelse.
 Stk. 4.  Rådet kan indkaldes ti ekstraordinært møde  

 efter formandens beslutning eller på begæring af mindst 3 af rådets  

 medlemmer.
 Stk. 5.  Rådet kan indkalde særligt sagkyndige til at  

 deltage i behandlingen af en sag.
 Stk. 6.  Formanden og sekretariatet udarbejder dagsorden  

 for og forbereder sager til behandling på rådets møder.
Stk. 7.  Formanden indkalder rådet til møder med mindst  

 2 ugers varsel med angivelse af dagsorden.
Eventuelle bilag til dagsordenen  

 skal så vidt muligt fremsendes inden mødet.
 Stk. 8.  Rådets forhandlinger ledes af formanden eller i  

 dennes fravær af næstformanden.
Stk. 9.  Rådet træffer sine afgørelser ved simpel  

 flertalsbeslutning.
I tilfælde af stemmelighed er formandens stemme  

 afgørende.
 Stk. 10.  Rådets formand eller i dennes fravær  

 næstformanden kan træffe endelige beslutninger på rådets vegne i presserende  

 sager.
 Stk. 11.  Rådets forhandlinger er fortrolige.
 Stk. 12.  Sekretariatet udarbejder referat af rådets  

 møder og udsender dette til medlemmerne.
 Stk. 13.  Rådets daglige forretninger forestås af  

 formanden og sekretariatet.
 Rådets udgifter.
 § 8.  Udgifterne i forbindelse med rådets arbejde  

 afholdes over statens plantetilsyns budget inden for den af  

 Landbrugsministeriet fortsatte beløbsramme.
 Stk. 2.  Rådets medlemmer har krav på dækning af rejse-  

 og mødeudgifter efter de til enhver tid for statstjenesten gældende regler.
 Stk. 3.  Med landbrugsministerens godkendelse kan  

 udgifterne ved rådets medlemmers deltagelse i internationale møder m.m.  

 afholdes over statens plantetilsyns budget, jfr. stk. 1.
 Ikrafttræden.
 § 9.  Forretningsordenen træder i kraft den 1. juli  

 1984. Samtidig ophæves forretningsordenen for plantesundhedsrådet af 17. maj  

 1978.
 Landbrugsministeriet, den 21. juni 1984.
