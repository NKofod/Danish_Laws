 1. I henhold til § 2 i lov om vurdering af landets  

 faste ejendomme, jf. lovbekendtgørelse nr. 550 af 9. juli 1991 skal der  

 foretages årsomvurdering pr. 1. januar 1995.
 I henhold til samme lovs § 2 A skal der på samme tidspunkt for de  

 ejendomme, der ikke er omfattet af årsomvurderingen, foretages en regulering  

 af ansættelserne og fordelingerne efter § 33 under hensyn til den ændring i  

 prisforholdene, der er sket siden 19. alm. vurdering pr. 1. januar 1992.
 §§ 2 og 2 A i den lovbekendtgørelse, der er nævnt ovenfor, er gældende  

 frem til udgangen af 1997.
2. Årsomvurdering 2.1 Årsomvurderingen skal i medfør af skattestyrelseslovens bestemmelser  

 gennemføres på grundlag af de anvisninger, der er godkendt af Ligningsrådet,  

 pkt. 2, 3 og 4 i nærværende cirkulære.
 2.2 Ved årsomvurderingen medtages de ejendomme, for hvilke der siden  

 ejendommens sidste vurdering er indtrådt omvurderingsgrund i medfør af  

 bestemmelserne i vurderingslovens § 2, stk. 2, nr. 1 - 15.
3. Regler for ansættelser 3.1 I henhold til vurderingslovens § 3 skal vurderingen foretages efter  

 ejendommens faktiske og retlige tilstand pr. 1. januar 1995. Ejendommens  

 faktiske tilstand omfatter også det forhold, at ejendommen er ude af drift.
 Vurderingslovens § 3 fastsætter endvidere, at vurderingen skal foretages  

 på grundlag af prisforholdene pr. 1. januar 1995.
 3.2 Af administrative hensyn, herunder nødvendigheden af ved Told- og  

 Skattestyrelsens foranstaltning at foretage en samlet maskinel årsregulering  

 i henhold til vurderingslovens § 2 A af ansættelserne af samtlige landets  

 faste ejendomme, fastsættes følgende procedure:
 Ansættelserne foretages på grundlag af prisforholdene pr. 1. januar 1992.  

 De reguleringssatser, der er fastsat af Ligningsrådet, fremgår af bilagene 1,  

 2, 3 og 4 til dette cirkulære.
 Det er således muligt i overensstemmelse med princippet i vurderingslovens  

 § 3 at skønne over, om ansættelsen pr. 1. januar 1992 efter gennemførelsen af  

 den maskinelle regulering vil svare til prisforholdene pr. 1. januar 1995.
I forbindelse med ansættelsen efter prisforholdene pr. 1. januar 1992 kan  

 de normtal m.v., der blev udarbejdet til brug for 19. alm. vurdering,  

 anvendes.
Ved ansættelsen af grundværdien for landbrugsjord anvendes de  

 vejledende enhedspriser, som Ligningsrådet fastsatte ved 19. alm. vurdering.
Såfremt prisudviklingen siden 1. januar 1992 for en ejendom afviger  

 væsentligt fra gennemsnittet for andre ejendomme med samme benyttelse og  

 geografiske beliggenhed, kan det være nødvendigt af hensyn til gennemførelsen  

 af den samlede maskinelle årsregulering at fastlægge basisniveauet pr. 1.  

 januar 1992 for denne ejendom i et andet værdiniveau end det, der ligger til  

 grund for ansættelsen ved 19. alm vurdering.
Dette indebærer, at værdien skal  

 ansættes, således at den endelige værdi efter Told- og Skattestyrelsens  

 regulering svarer til værdien pr. 1. januar 1995.
Ved årsomvurderingen må alene medtages de ejendomme, for hvilke  

 omvurderingsgrund foreligger pr. 1. januar 1995. En ejendom må således ikke  

 medtages alene for at rette fejl ved en tidligere vurdering.
En sådan fejl må  

 efter dens karakter enten berigtiges eller revideres af skyldrådet.
 3.3 Ved § 4 vurderinger er det ejendommens tilstand på  

 vurderingstidspunktet, der lægges til grund for ansættelsen, mens det ved § 4  

 A vurderinger er ejendommens tilstand på tidspunktet for zoneinddragelsen,  

 som lægges til grund.
 Ved såvel § 4 som § 4 A vurderinger skal der foretages en konkret  

 vurdering på grundlag af forholdene på de ovenfor angivne tidspunkter og  

 efter prisforholdene den senest forudgående 1. januar.
3.4 Udtagelse af ejendomme til årsomvurdering foretages af  

 vurderingsformanden og vurderingssekretariatet, bl.a. ved hjælp af  

 ejendomsstamregisteret og bygnings- og boligregisterets oplysninger.
De  

 udtagne ejendomme indberettes til de kommunale edb-centraler til udskrivning  

 af basiskortet.
For de udtagne ejendomme kan tillige indberettes notatlinier  

 til ejendomsstamregisteret om specielle forhold, der har ført til udtagelsen.
 Ved undersøgelsen af, hvilke ejendomme der skal optages til omvrudering i  

 henhold til vurderingslovens § 2, stk. 2, nr. 6-8, 10 og 15, benyttes bl.a.  

 de meddelelser, der i årets løb er tilsendt vurderingssekretariatet om  

 gennemførte fredninger, pålæg af fredskovspligt samt meddelte dispensationer  

 til udstykning eller bebyggelse i landzone.
 Hvis meddelelserne om reguleringer m.v. i henhold til de anførte planer  

 giver anledning til tvivl, f.eks. om arealets størrelse i tilfælde, hvor kun  

 en del af et matrikelnummer er omfattet af reguleringen, eller tvivl om en  

 ejendoms zonemæssige placering, skal der søges nærmere oplysning ved  

 henvendelse til den pågældende kommune.
 Vurderingssekretariatet udtager de ejendomme, for hvilke der efter de  

 oplysninger, der foreligger for sekretariatet, kan blive tale om omvurdering  

 i henhold til vurderingslovens § 2, stk. 2, nr. 1-5, 9 og 12-14, samt  

 byfornyelseslovens § 73, stk. 10.
 Vurderingsformanden afgør endeligt, hvilke ejendomme, der skal udtages til  

 omvurdering, og om de nyudstykkede parceller skal vurderes særskilt eller  

 sammen med en anden ejendom.
 Vurderingsformanden må ved afgørelsen af, hvilke ejendomme, der skal  

 vurderes som selvstændige ejendomme, holde sig nøje til de regler, der gælder  

 herfor i henhold til vurderingslovens §§ 8 og 11.
 3.5 Bortset fra de undtagelser, der er nævnt nedenfor, vil der ikke ske  

 henvendelse til ejerne i forbindelse med forberedelsen af vurderingen.
a.
Til ejere af ejendomme, for hvilke der er registreret et påbegyndt, men  

 ikke afsluttet byggeri, eller for hvilke der er registreret et afsluttet  

 byggeri af en sådan art, at der ikke udarbejdes vurderingsforslag, kan  

 udsendes et byggeomkostningsskema, hvori ejeren anmodes om at oplyse de  

 afholdte byggeomkostninger.
b.
Til ejere af skove og plantager med et areal på 25 ha og derover samt  

 ejere af frugtplantager med et areal på 2 ha og derover udsendes der til  

 vurderingen af disse ejendomme beregnede skemaer, hvori ejeren anmodes om at  

 anføre oplysninger om beplantningens art, omgang, alder m.v.
Byggeomkostningsskemaerne leveres fra de kommunale edb-centraler til  

 vurderingssekretariaterne.
Skemaer til ejere af skove, plantager og  

 frugtplantager kan rekvireres ved henvendelse til Told- og Skatteregion  

 København 2 (Nord).
 4. Almindelige vurderingsmæssige anvisninger m.v.
 4.1 Der henvises til Ligningsrådets anvisninger til 19. alm. vurdering  

 samt den vejledning, som Told- og Skattestyrelsen udsendte til 19. alm.  

 vurdering.
5. Årsregulering 5.1 Årsreguleringen foretages ved Told- og Skattestyrelsens foranstaltning  

 på grundlag af de regler og reguleringssatser, som Ligningsrådet har fastsat.
Årsreguleringen tager udgangspunkt i ansættelsen ved 19. alm. vurdering.  

 Er en ejendom i perioden 1. januar til 31. december 1994 vurderet i henhold  

 til § 4 eller § 4 A, foretages reguleringen med udgangspunkt i denne  

 ansættelse.
Er der foretaget flere § 4 eller § 4 A vurderinger, anvendes den  

 seneste af disse vurderinger.
Er en ejendom udtaget ved årsomvurderingen pr. 1. januar 1995, foretages  

 reguleringen på grundlag af vurderingsrådets foreløbige ansættelse ved  

 årsomvurderingen.
Vurderingsrådets foreløbige ansættelse ved årsomvurderingen  

 foretages i prisniveauet pr. 1. januar 1992 - jf. punkt 3.2 De vurderinger, som efter ovenstående danner udgangspunkt for  

 årsreguleringen, betegnes basisniveau.
5.2 Reguleringssatserne er specificeret efter ejendomsart og geografisk  

 beliggenhed.
Ved ejendommens klassificering efter art tages der udgangspunkt  

 i de afgørelser om benyttelse, som vurderingsrådene i henhold til § 33 har  

 truffet.
Ejendomme med ændret benyttelse medtages ved årsomvurderingen.  

 Retningslinier for anvendelse af benyttelseskoder er fastsat i Vejledning om  

 19. alm. vurdering, sektion H.
 For beboelsesejendomme og blandede beboelses- og forretningsejendomme er  

 reguleringssatserne specificeret efter antal lejligheder.
 For landbrugsejendomme er satserne specificeret efter vurderet areal.
Reguleringssatserne for grundværdier er specificeret efter den planlagte  

 anvendelse, der er registreret for det grundværdiområde, som ejendommen er  

 henført til ved 19. alm. vurdering.
For landbrug, skove og gartnerier m.v. er  

 satserne dog specificeret efter den faktiske benyttelse.
 Reguleringssatserne fremgår af bilag 1 til bilag 4.
 5.3 Reguleringssatserne angiver forholdet mellem de kontantomregnede  

 salgspriser pr 1. januar 1995 og de seneste ansættelser pr. 1. januar 1992  

 (basisneneau). Årsreguleringen gennemføres ved at gange ansættelserne med  

 reguleringssatserne.
 Udgør ejendomsværdien i basisniveau et beløb, som mindst svarer til  

 grundværdien, kan ejendomsværdien ved årsreguleringen ikke ansættes til et  

 lavere beløb end grundværdien.
 Efter årsregulering afrundes afnsættelserne efter de regler, som er  

 fastsat i Vejledning om 19. alm. vurdering, sektion E, afsnit 2.9.
5.4 Fradraget for forbedringer årsreguleres ikke.
I de tilfælde, hvor  

 grundværdien efter årsreguleringen udgør et mindre beløb end det fradrag, der  

 er ansat ved basisvurderingen, nedsættes fradraget dog til et beløb, der  

 svarer til grundværdien.
 5.5 Differencebeløb reguleres med samme sats, som anvendes ved  

 reguleringen af den pågældende ejendoms grundværdi.
 5.6 Ved årsreguleringen af fordelingen af grundværdien anvendes samme  

 sats, som ved reguleringen af den pågældende ejendoms grundværdi.
Der foretages ingen årsregulering af en eventuel fordeling af fradraget  

 for forbedringer.
Den del af grundværdien, der er henført til en del af en  

 ejendom, må dog efter årsreguleringen og den efterfølgende afrunding ikke  

 være mindre end den til den samme del henførte del af fradraget for  

 forbedringer.
Er dette tilfældet nedsættes fradraget til samme beløb som  

 grundværdien.
 De årsregulerede ejerboligværdier - herunder stuehusværdier - fastsættes  

 til den samme procent, som ejerboligværdien udgjorde i basisniveauet.
 Skovfordelingen årsreguleres på tilsvarende måde.
 Den årsregulerede dækningsafgiftspligtige forskelsværdi fastsættes til  

 samme procent af den samlede forskelsværdi som i basisniveauet.
De årsregulerede fritagelser efter § 7 og § 8 i den kommunale  

 ejendomsskattelov fastsættes til samme procent af grundværdien minus  

 fradraget for forbedringer som i basisniveauet.
Grundværdi minus fradrag for  

 forbedringer i fremmed kommune årsreguleres på tilsvarende måde.
 Ovenstående procentvise fordelinger opgøres med 3 decimaler.
 5.7 Ændres en ansættelse efter revision eller ved klage, skal de  

 efterfølgende årsreguleringer ændres tilsvarende.
6. Meddelelse til ejerne 6.1 Til ejerne af de årsregulerede ejendomme, det vil sige ejendomme, som  

 ikke er omfattet af årsvurderingen pr. 1. januar 1995, udsendes en meddelelse  

 om de årsregulerede værdier i løbet af april måned 1995.
 Reguleringssatserne kan i henhold til Vurderingslovens § 42, stk. 1 ikke  

 påklages.
6.2 Til ejerne af de årsomvurderede ejendomme udsendes inden den 15. juni  

 1995 en særskilt meddelelse om resultatet af årsomvurderingen.
Der udsendes  

 ikke i forbindelse med årsomvurderingen ejermeddelelse vedrørende foretagne §  

 4 og § 4 A-vurderinger samt udgåede ejendomme.
7. Vurderingsfortegnelse Det er i Vurderingslovens § 40, stk. 2 fastsat, at der udarbejdes en  

 fortegnelse over årsregulerede og årsomvurderede ejendomme samt ejendomme  

 vurderet i henhold til § 4 og § 4 A i perioden siden sidste  

 årsregulering/årsomvurdering.
I det omfang der på anden måde - f.eks. ved  

 terminaladgang - er adgang til vurderingsoplysninger, kan kommunerne vælge  

 ikke at lade fortegnelsen udskrive.
 8. Med dette cirkulære ophæves TS cirkulære 1994-2.
 Enfamiliehuse omfatter følgende benyttelser:
01 Rene beboelsesejendomme med 1 lejlighed 41 Beboelsesejendomme på fremmed grund 26 Ejerlejligheder i åben lav bebyggelse 27 Ejerlejligheder i rækkehuse Sommerhuse omfatter følgende benyttelser:
08 Sommerhuse 48 Sommerhuse på fremmed grund Ejerlejligheder omfatter følgende benyttelser:
21 Ejerlejligheder til beboelse i etageejendomme Bilag 2: Reguleringssatser for ejendomsværdi Hovedstadsområdet omfatter kommunerne København og Frederiksberg samt  

 Københavns, Frederiksborg og Roskilde amter.
 Øvrige Sjælland omfatter Vestsjællands amt samt Storstrøms amts nordre  

 skyldkreds.
 Øerne i øvrigt omfatter Storstrøms amts søndre skyldkreds, Bornholms amt  

 og Fyns amt.
 Vestjylland omfatter Ribe, Ringkøbing og Viborg amter.
 Østjylland omfatter Århus og Vejle amter.
Bilag 3 Reguleringssatser for ejendomsværdi * Der anvendes samme reguleringssats for ejendomsværdien, som for  

 grundværdien, jf. bilag 4.
Bilag 4: Reguleringssatser for grundværdier --------------------------------------------------------------------- Grunde til tæt-lav beboelse, åben-lav beboelse og sommerbeboelse Kategorien omfatter følgende ejendomme:
 Ejendomme beliggende i følgende områder:
- Parcelhusområder - Områder med tæt-lav bebyggelse - Sommerhusområder Sommerhuse i landzone og med blandet zonestatus Beboelsesejendomme i landzone og med blandet zonestatus Ubebyggede grunde i landzone og med blandet zonestatus(herunder arealer  

 til bygninger på fremmed grund) Bebyggede og ubebyggede landbrugsejendomme samt frugtplantager, gartnerier  

 og planteskoler (benyttelserne 05, 07 og 17):
