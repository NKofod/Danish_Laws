Nr LSF 87 Forslag til Lov om stop for stormoskebyggeri på Amager Fremsat af Kim Behnke (FP) Tom Behnke (FP) Niels Højland (FP) Kirsten  

 Jacobsen (FP) Pia Kjærsgaard (FP) Kirsten Madsen (FP) den 23. januar 1991 § 1. Lejekontrakten vedrørende matr.nr. 1 aa  

 Eksercerpladsen (»Faste Batteri« på Amager) indgået mellem Forsvarsministeriet  

 og Komiteen for Det Islamiske Kulturcenter i København ophæves.
 § 2. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Faktuelle oplysninger Lovforslaget er en næsten uændret genfremsættelse af lovforslag nr.
L 63  

 fra folketingsåret 1990-91 (1. samling), jf.
Folketingstidende,  

 forhandlingerne sp. 1587 og tillæg A sp. 1817. Lovforslaget kom aldrig til 1.  

 behandling som følge af folketingsvalget den 12. december 1990.
To kilometer fra Rådhuspladsen i København, på hjørnet af Njalsgade og  

 Amager Fælledvej på Amager, ligger et område, der kaldes »Faste  

 Batteri«.
Området er på 70.000 m2 og er ifølge ejendomsvurderingen pr.  

 januar 1989 63,5 mio. kr. værd.
 En del af området, nærmere bestemt 15.000 m2, matr.nr. 1 aa  

 Eksercerpladsen med en grundværdi af 13,6 mio. kr., er udlejet til  

 »Komiteen for Det Islamiske Kulturcenter i København«.
 Efter anmodning fra Udenrigsministeriet indledte Forsvarsministeriet i  

 oktober 1980 forhandlinger med »Komiteen for Det Islamiske Kulturcenter  

 i København« om vilkårene for udlejning af en del af »Faste  

 Batteri« på Amager, hvor komiteen ønsker at opføre en moske med  

 tilhørende kulturcenter.
Forhandlingerne om lejemålet blev ført mellem Forsvarsministeriet og  

 komiteens formand, der er den til enhver tid ældste ambassadør for de  

 muhamedanske lande, der er akkrediteret Danmark.
Formanden var i 1981 M.  

 Mohamed Sijilmassi fra Marokko.
Lejen blev fastsat, efter henstilling fra Udenrigsministeriet, til det  

 symbolske beløb af 1.000 kr. om året.
I henhold til lejekontrakten løber  

 lejemålet i 50 år, dog med mulighed for forlængelse.
Sagen blev derefter  

 forelagt Folketingets Finansudvalg den 13. august 1981 i form af Aktstykke  

 nr. 563. Finansudvalgets flertal besluttede den 23. september 1981 at  

 godkende forsvarsministerens lejekontrakt med komiteen.
 Lejekontrakten blev indgået den 1. oktober 1981 mellem Forsvarsministeriet  

 og »Komiteen for Det Islamiske Kulturcenter i København« (The  

 Honorary Committee of the Islamic Cultural Center Copenhagen).
Fremskridtspartiet var det eneste parti, der stemte imod indgåelse af  

 lejekontrakten.
Det Konservative Folkeparti og Danmarks Retsforbund undlod at  

 stemme.
 På trods af at Udenrigsministeriet i 1981 måtte erkende, at  

 Wienerkonventionen af 1961 ikke åbner mulighed for, at Det Islamiske  

 Kulturcenter kan fritages for at betale skat, besluttede Forsvarsministeriet  

 at forelægge spørgsmålet om en skattefritagelse for Kirkeministeriet,  

 Skatteministeriet og Indenrigsministeriet.
Disse udtalte, at moskebyggeriet ville være at sidestille med  

 kirkebygninger, hvorfor ejendommen kunne fritages for kommunal grundskyld,  

 ligesom bygninger på arealet ikke pålignes ejendomsskyld.
Andre bygninger end  

 moskeen kan pålignes kommunal dækningsafgift.
Komiteen har derfor måttet  

 betale årlige kommunale dækningsafgifter, hvilket i 1989 beløb sig til  

 585.387,31 kr.
 Lejekontraktens § 9 siger: »Lejeforholdet vil - uanset den i § 1  

 nævnte uopsigelighedsperiode - kunne ophæves, såfremt arealet og bygninger  

 ikke har været benyttet til de anførte formål i et år, eller såfremt  

 bygninger og areal efter det af udlejer beskikkede tilsyns skøn ikke  

 vedligeholdes i forsvarlig og rimelig stand og de af tilsynet i den anledning  

 krævede foranstaltninger ikke udføres inden 3 måneder efter en lejeren ved  

 førnævnte repræsentant tilstillet skriftlig tilkendegivelse«.
Bygningen af Det Islamiske Kulturcenter er i januar 1991 endnu ikke  

 påbegyndt.
Forsvarsministeriet har i den anledning intet foretaget sig i  

 henhold til lejekontraktens § 9.
 Forsvarets Bygningstjeneste har ved den seneste besigtigelse af området  

 den 25. maj 1990 konstateret huller i hegnet og en manglende låge og har på  

 den baggrund anmodet Komiteen for Det Islamiske Kulturcenter i København om  

 at få skaderne udbedret.
På den øvrige del af »Faste Batteri« har bl.a.  

 Justitsministeriet et lejemål.
Lejemålet er på i alt 16.911 m2. Den årlige  

 leje udgør 145.200 kr., hvortil skal lægges skatter og afgifter, der for  

 tiden udgør 705.030,37 kr.
 Da det areal, Justitsministeriet lejer, i størrelse er sammenligneligt med  

 de 15.000 m2, som Komiteen for Det islamiske Kulturcenter i København har  

 lejet, er en sammenligning af lejens størrelse relevant.
 Såfremt komiteens lejemål fortsætter i alle 50 år, vil komiteen over  

 perioden betale en samlet leje på 50.000 kr. og dertil ca. 29,3 mio. kr. i  

 skat.
Hvis lejen og skatten var fastsat efter samme målestok som ved  

 Justitsministeriets lejemål, ville der over de 50 år skulle betales 7,26 mio.  

 kr. i leje og 32,3 mio. kr. i skat.
Det vil med andre ord sige, at den  

 islamiske komite opnår en indirekte statsstøtte på over 10,2 mio. kr.
Post- og Telegrafvæsenet har også et lejemål på området.
Det har lejet  

 18.000 m2, som der betales en årlig leje på 540.000 kr. for og skatter på  

 708.130,66 kr.
Hvis der igen laves en økonomisk sammenligning med det  

 lejemål, komiteen har, og der tages hensyn til, at arealet er lidt større,  

 vil statsstøtten over de 50 år være på 22,6 mio. kr.
 Såfremt de 15.000 m2 blev udlejet kommercielt, ville statsstøtten over 50  

 år udgøre 40 eller måske 60 mio. kr.
I januar 1990 har Plandirektoratet i Københavns Kommune modtaget en  

 principiel ansøgning fra arkitekt Jarl Hege om tilladelse til at opføre et  

 islamisk kulturcenter på grunden.
Der er angivet et etageareal på 530 m2 og  

 øvrige funktioner på 2.000 m2. Moskeen vil få en kuppel med en diameter på 25  

 m.
Den samlede pris for byggeriet ventes at blive mellem 40 og 50 mio. kr.
Ifølge tingbogsoplysningerne på arealet er der den 7. oktober 1986  

 tinglyst en lokalplan på matriklen.
Den 23. september 1987 er der tinglyst  

 yderligere en lokalplan på området.
Ingen af de to lokalplaner indeholder  

 tilladelse til opførelse af en moske.
 Så sent som den 11. april 1990 kan Københavns Kommunes direktorat for  

 fysisk planlægning da også fastslå, at en gennemførelse af et moskeprojekt  

 forudsætter, at der udarbejdes en helt ny lokalplan for området.
Lovforslagets baggrund Regeringens budgetoversigt fra januar 1991 forudser, at statens  

 budgetunderskud vil blive 31,7 mia. kr. i år.
Regeringen har i forslag til  

 finanslov for 1991 oplyst, at statens samlede gæld vil nå 509 mia. kr. i  

 1991, og at den årlige rentebetaling vil komme op på ca. 60 mia. kr.
I den situation er det aldeles urimeligt, at et areal til en værdi af 14  

 mio. kr. bliver udlejet for bare 1.000 kr. om året.
Skatteyderne bliver  

 ganske enkelt snydt, når Folketinget bortgiver mange millioner til et  

 tvivlsomt moskeprojekt på Amager.
Det er aldeles uacceptabelt, at fremmede trossamfund kan leje arealer til  

 »giv-væk-priser«, når nyttige statsinstitutioner under Justits- og  

 Trafikministeriet skal betale fuld leje.
Dertil kommer, at andre trossamfund  

 uden for den danske folkekirke som Scientology, Moonbevægelsen, Jehovas  

 Vidner osv. naturligvis ikke får grunde eller bygninger foræret af staten.  

 Der er således ingen basis for, at muslimer skal have særlig gunstige forhold  

 i Danmark.
Det er derudover ikke uvæsentligt at notere sig, at muslimerne ikke byder  

 andre religioner velkommen i de lande, hvor islam er den majoriserende  

 religion.
Jøder, kristne, hinduer osv. har det svært i de fleste af landene  

 med islamisk overvægt.
Det er utænkeligt, at andre trosretninger kan få  

 direkte eller indirekte tilskud til at opføre religiøse bygninger endsige  

 modtage de pågældende staters moralske opbakning.
I alt for mange lande,  

 Indien, Pakistan, Libanon, Israel osv., er forholdene endda således, at de  

 religiøse uoverensstemmelser giver sig udslag i egentlige uroligheder.
Set i  

 det perspektiv er det naivt og kulturelt forkasteligt, at vi vil tillade  

 muslimerne at etablere sig så centralt i København og endda med indirekte  

 milliontilskud fra staten.
Blandt danske statsborgere har den muslimske tro en minimal udbredelse.  

 Det Islamiske Kulturcenter er næppe planlagt for at tilgodese de få danske  

 muslimer.
Hele komiteens styring er henlagt til udenlandske muslimer.
Hvorfor  

 skal danske skatteydere frastjæles penge til en udenlandsk  

 muslimorganisations ønske om at få et islamisk kulturcenter i Danmark? Når udenrigsministeren i 1981 valgte at pålægge forsvarsministeren at  

 indgå lejemålet, kan man diskutere, hvad der var den faktiske bevæggrund for  

 den daværende socialdemokratiske regering.
I dagspressen (f.eks.
Ekstra  

 Bladet den 23. marts 1990) har der været antydet en sammenhæng mellem den  

 samtidige »klokkerene« aftale om særlige olieleverancer fra de  

 muslimske lande til Danmark.
I dag, efter 9 års lejemål, kan det konstateres, at lejeren ikke har valgt  

 at benytte sin adgang til at bygge et islamisk kulturcenter på arealet.
Godt  

 for det.
Tiden må derfor være inde til, at Folketinget ophæver lejekontrakten  

 uden yderligere forhandling.
Når man tænker på, hvilke problemer driftige erhvervsdrivende har med at  

 få tilladelse til at igangsætte gavnlig beskæftigelsesfremmende produktion,  

 så forekommer det ganske uhørt, at et islamisk kulturcenter skal bygge en  

 moske på det pågældende område.
Kendere af muslimernes traditioner ved, at  

 der fem gange i døgnet kaldes til bøn i form af støjende  

 højttalerbekendtgørelser.
Er det overhovedet rimeligt for støjmiljøet i  

 området at tillade sådanne aktiviteter? Ville en produktionsvirksomhed, som 5 gange i døgnet lavede tilsvarende  

 støjplage, blive godkendt? Der er alt i alt, når alle forhold tages i betragtning, kun god grund til  

 at Folketinget gennem vedtagelse af dette lovforslag ophæver lejemålet.
 Skulle lejeren have indvendinger hertil, må en sag ved domstolene afgøre,  

 hvilken erstatning der eventuelt skal tildeles en organisation, der allerede  

 i de forløbne 9 år har modtaget indirekte statssubsidier for mindst 4-5 mio.  

 kr.
