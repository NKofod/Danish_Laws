(Til samtlige  

 civilforsvarskommissioner) De nødvendige køretøjer til brug ved uddannelsen inden for  

 redningstjenesten, brandtjenesten og reservevandforsyningstjenesten samt til  

 eventuel transport af mandskabet til og fra uddannelse er hidtil søgt  

 tilvejebragt ved Civilforsvarsstyrelsens tildeling af udrangerede køretøjer  

 fra CF-korpset til de lokale CF-myndigheder.
 Som supplement hertil har mange civilforsvarskommissioner indkøbt  

 køretøjer for kommunale midler, hvilket rejser spørgsmålet om, hvorledes  

 udgifterne ved anvendelse af disse køretøjer skal afholdes.
 Der er samtidig fra en række civilforsvarskommissioner stillet forslag om  

 ophævelse af den nuværende bestemmelse om, at de statslige  

 uddannelseskøretøjer udelukkende må anvendes til uddannelsesformål, idet det  

 vil betyde en lettelse ved tilrettelæggelse af den daglige kørselstjeneste,  

 hvis køretøjerne også kan anvendes til andre CF-formål.
 I denne anledning fastsætter Civilforsvarsstyrelsen som en forsøgsordning  

 følgende regler for anvendelse af køretøjer, der anvendes i civilforsvaret  

 til uddannelsesformål m.v.
I.
KØRETØJER TILDELT AF CIVILFORSVARSSTYRELSEN.
 1. GENERELLE BESTEMMELSER OM TILDELING.
 Køretøjerne stilles til rådighed for civilforsvarskommissionerne, der  

 hermed overtager det almindelige ejeransvar og dermed ansvaret for, at  

 køretøjerne er i forskriftsmæssig stand.
 For så vidt angår registrering af køretøjerne henvises til  

 cirkulærskrivelse herfra af 17. november 1971 om fritagelse for  

 registreringsafgift af motorkøretøjer.
 Med hensyn til spørgsmålet om tegning af ansvarsforsikring og  

 kaskoforsikring for de tildelte køretøjer henvises til  

 Civilforsvarsstyrelsens cirkulærskrivelse af 21. april 1970 om  

 civilforsvarskommissionernes ansvar for statsligt materiel og personlig  

 udrustning, der befinder sig i kommissionernes varetægt.
 Det påhviler civilforsvarskommissionerne at sørge for, at statens  

 bilinspektions indkaldelser af køretøjerne til syn efterkommes.
Der føres vognrapport og kørebøger for hvert enkelt køretøj og  

 tilrettelægges en løbende kontrol med kørslens omfang samt udførelse af  

 eftersyn og reparationer.
Om føring af vognrapport og kørebøger henvises til  

 styrelsens cirkulærskrivelse af 21. juni 1961.
 2. AFHOLDELSE AF DRIFTUDGIFTER M.V.
A.
FOR KØRETØJER, DER UDELUKKENDE ANVENDES TIL BRUG I UDDANNELSEN ELLER  

 VED UDRYKNINGER I DET FREDSMÆSSIGE KATASTROFEBEREDSKAB gælder der følgende  

 regler:
 Samtlige driftudgifter, d.v.s. udgifter til benzin, olie, visse eftersyn  

 og reparationer, jfr. nedenfor, kan som statsudgift optages på  

 specifikationen over statslige civilforsvarsudgifter under konto 3.14.390:  

 Andre udgifter inden for det i det enkelte finansår gældende rådighedsbeløb.
Betaling for eftersyn og reparation af de statslige køretøjer, der udføres  

 af CF-korpsets materieltjeneste, vil som hidtil ikke blive afkrævet  

 kommissionerne.
Udgiften ved eftersyn og reparationer foretaget lokalt kan  

 optages på statsregnskabet, hvis det drejer sig om reparationer, der ikke  

 står i forbindelse med skader, og den tilsynsførende ingeniør har godkendt  

 reparationen.
Reparationer på indtil 1.000 kr. vil dog kunne udføres og  

 optages uden forelæggelse for den tilsynsførende ingeniør.
 B: FOR KØRETØJER, DER OGSÅ ANVENDES TIL ANDRE CF-FORMÅL END UDDANNELSEN  

 ELLER I DET FREDSMÆSSIGE KATASTROFEBEREDSKAB, f.eks. til kørsel i forbindelse  

 med eftersyn af offentlige beskyttelsesrum, depottjeneste eller til  

 postbesørgelse for CF-kontoret gælder der følgende regler:
I køretøjernes kørebøger noteres hver enkelt kørsel med nøje angivelse af  

 kørselsformålet.
På grundlag af disse oplysninger foretages der een gang  

 årligt pr. 31. marts på basis af det samlede kilometertal en forholdsmæssig  

 fordeling mellem staten og kommunen af køretøjernes drift- og  

 vedligeholdelsesudgifter, og den del heraf, der påhviler kommunen, godskrives  

 statskassen ved, at beløbet krediteres i specifikationen over statslige  

 civilforsvarsudgifter under konto 3.14.390:Andre udgifter.
 For så vidt angår de statslige udgifter fordeles udgifterne  

 forholdsmæssigt efter kørselsformålet på de respektive konti på  

 specifikationen inden for de for de pågældende konti i de enkelte finansår  

 gældende rådighedsbeløb.
II.
KOMMUNALT INDKØBTE KØRETØJR:
 Samtlige udgifter ved anskaffelse, drift og vedligeholdelse af kommunalt  

 indkøbte køretøjer afholdes af kommunen.
 I det omfang køretøjerne anvendes til uddannelsesformål eller andre  

 civilforsvarsformål, hvortil udgifterne kan afholdes af staten, kan der over  

 de respektive statskonti afholdes et beløb på indtil 40 øre for større  

 lastvogne og 35 øre for personvogne (VW-Combi, VW-Pick-Up, Jeep) for hver  

 kilometer, som køretøjet har tilbagelagt til det pågældende formål.
 Det er en forudsætning for denne ordning, at der for hvert enkelt køretøj  

 føres en kørebog, der af Civilforsvarsstyrelsen kan rekvireres til gennemsyn.
 Den tidligere cirkulærskrivelse af 25. september 1970 om køretøjer til  

 uddannelsesformål ophæves herved.
