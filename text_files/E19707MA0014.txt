 En kommune har rejst spørgsmål om, hvorvidt der skal beregnes  

 merværdiafgift i tilfælde, hvor kommunen selv reparerer skader, som  

 trafikanter har forvoldt på kommunens anlæg.
Reparationer af den omhandlede art anses for udført for skadelidte, dvs  

 ejeren af de beskadigede anlæg, altså kommunen.
Når reparationen udføres af  

 ejeren (kommunen) selv, betragtes den som udtagelse til ejerens brug.
 Ved lov nr 101 af 20. marts 1970 om ændring af merværdiafgiftsloven er det  

 i merværdiafgiftslovens § 11, stk 2, fastsat, at den afgiftspligtige  

 omsætning i statslige, amtskommunale og kommunale institutioner (bortset fra  

 forsyningsvirksomheder) alene omfatter leverancer mod betaling til andre end  

 den pågældende statsinstitution, den pågældende amtskommune eller kommune  

 eller de amtskommuner eller kommuner, der er parthavere i institutionen.
 Kommunen skal herefter ikke svare afgift af egne reparationsarbejder og  

 altså heller ikke i et tilfælde som det ovenfor omhandlede.
 Se også Mn.299, Mn.747 og Mn.784.
