 Denne datasammenskrivning omfatter lov nr. 406 af 28.  

 august 1945 om tillæg til lov nr. 259 af 1. juni 1945 om tillæg til borgerlig  

 straffelov angående forræderi og anden landsskadelig virksomhed med de  

 ændringer, der følger af lov nr. 286 af 18. juni 1951.
§ 1 Denne lovs bestemmelser kommer til anvendelse på handlinger, der er  

 foretaget efter den 9. april 1940.
§ 2 Den, som på utilbørlig måde har samarbejdet med besættelsesmagten i  

 erhvervsmæssig henseende, uden at forholdet dog findes at burde henføres  

 under straffebestemmelserne i lov nr. 259 af 1. juni 1945 angående forræderi  

 og anden landsskadelig virksomhed, straffes med fængsel indtil 4 år.
Aktieselskaber og andre juridiske personer, der har gjort sig skyldige i  

 et efter stk. 1 strafbart forhold, kan pålægges straf af bøde.
Bestemmelserne  

 i §§ 6 og 8 finder i sådanne tilfælde tilsvarende anvendelse.
Nærmere regler  

 angående sådant bødeansvar kan i øvrigt fastsættes ved kongelig anordning.
 Bestemmelserne i stk. 1 og 2 finder tilsvarende anvendelse, når  

 samarbejdet ikke har fundet sted direkte med besættelsesmagten, men gennem en  

 eller flere enkeltpersoner eller virsomheder som mellemled, såfremt den  

 pågældende indså eller burde have indset at tyske interesser blev fremmet ved  

 den af ham drevne virksomhed.
 Med besættelsesmagten sidestilles her og i det følgende fremmede  

 statsborgere eller udenlandske virksomheder, som i besættelsesmagtens  

 interesse har drevet forretningsvirksomhed i udlandet eller her i Landet.
§ 3 Strafansvar efter § 2, stk.1, kan pålægges enhver,der har haft en ledende  

 stilling eller en væsentlig økonomisk interesse i vedkommende virksomhed.  

 Strafansvar efter samme bestemmelse kan ligeledes pålægges andre i  

 virksomheden beskæftigede personer, når der foreligger særlig graverende  

 omstændigheder, i kraft af hvilke det af dem udviste forhold må anses for et  

 af loven omfattet utilbørligt samarbejde.
§ 4 Ved afgørelsen af, om og i hvilken grad forholdet må anses for  

 utilbørligt, vil det navnlig være at tage i betragtning, hvorvidt vedkommende 1. selv har været aktiv for at få  

 forretningsforbindelse indledet, fortsat eller udvidet, medmindre det derved  

 har været muligt i dansk interesse at opnå væsentlige fordele med hensyn til  

 landets forsyninger eller at undgå, at der af besættelsesmagten blev indført  

 foranstaltninger, som var egnede til at tilføje landets interesser væsentlig  

 skade, 2. i tysk interesse har foretaget en omlægning af  

 virksomheden eller ydet eller søgt at yde større eller hurtigere produktion  

 end efter omstændighederne påkrævet, 3. har påkaldt besættelsesmagtens bistand til  

 virksomhedens betryggelse eller - uden at forholdet falder ind under lov nr.  

 259 af 1. juni 1945 §§ 13 og 14 - til opnåelse af højere priser eller større  

 leverancer, end danske myndigheder ønskede godkendt, eller i øvrigt for at  

 værne sine interesser, 4. har hindret eller søgt at hindre, at danske  

 myndigheder har fået fuld adgang til at blive bekendt med virksomhedens  

 forhold, 5. har opnået eller søgt at opnå urimelig fortjeneste  

 eller andre fordele, der ikke var forretningsmæssig rimeligt begrundede,  

 bortset fra tilfælde, hvor det godtgøres, at de urimelige krav alene har haft  

 til formål at undgå, at leverancen m.v. blev overdraget til den pågældende.
§ 5 Bøde som tillægsstraf kan idømmes for overtrædelse af denne lovs  

 bestemmelser.
Sådan tillægsstraf skal i almindelighed idømmes, når det  

 strafbare forhold er af grov karakter.
 Såfremt domfældte modvilligt har undladt at opfylde en sådan bødedom, kan  

 der herfor idømmes straf af fængsel indtil 2 år.
§ 6 Beslaglæggelse af en mistænkts eller domfældts formueværdier kan finde  

 sted til sikring af bøder efter samme regler som omhandlet i retsplejelovens  

 kap. 68.
Dersom det for at sikre den mistænktes eller domfældtes bødeansvar må  

 anses for påkrævet, at hans formue eller forretningsvirksomhed midlertidig  

 sættes under forvaltning, kan retten på begæring af anklagemyndigheden træffe  

 bestemmelse herom og beskikke en administrator.
Nærmere regler for denne  

 forvaltning kan fastsættes af justitsministeren.
§ 7 Dersom sigtede må antages at være ude at stand til at udrede en forskyldt  

 bøde, kan det bestemmes, at bøden kan dækkes i rettighederne i henhold til en  

 af ham tegnet livsforsikring eller livrente.
§ 8 Dersom sigtede må antages at være ude af stand til at udrede en forskyldt  

 bøde, kan de af ham ydede gaver, herunder sådanne, der har form af  

 uigenkaldelig indsættelse af en begunstiget ved tegning af en livsforsikring  

 eller livrente, omstødes, såfremt gaven er ydet, efter at det strafbare  

 forhold er indledet.
 Under samme betingelse kan andre dispositioner omstødes, når disse  

 kendeligt for medkontrahenten har tilsigtet at bringe værdier i ly for  

 retsforfølgning i anledning af det strafbare forhold.
 Er de overførte værdier blevet overdraget videre, kan omstødelse gøres  

 gældende over for erhververen, dersom denne har været vidende om den  

 ovennævnte hensigt med overdragelsen.
§ 9 De i §§ 7-8 omhandlede bestemmelser om omstødelse m.v. skal så vidt muligt  

 træffes i forbindelse med straffesagens afgørelse, men kan dog efter  

 omstændighederne træffes ved senere kendelse af den ret, der har påkendt  

 sagen i første instans, dog uden medvirken af domsmænd.
Til varetagelse af  

 domfældtes interesser skal der også i sidstnævnte tilfælde beskikkes ham en  

 forsvarer, medmindre han selv sørger for sit forsvar.
 Den trediemand, mod hvem krav gøres gældende i medfør af § 8, skal  

 tilstævnes og have lejlighed til at varetage sine interesser, før dom eller  

 kendelse afsiges, og har adgang til at indbringe afgørelsen for højere  

 instans ved anke i strafferetsplejens former.
§ 10 Er den, som er idømt bøde, død, forinden bøden er betalt, kan bødekravet  

 gøres gældende i dødsboet.
§ 11 Såfremt der foreligger overtrædelse af lovens § 2, skal den ved det  

 strafbare forhold indvundne nettofortjeneste inddrages til fordel for  

 statskassen.
 Hvor ganske særlige omstændigheder foreligger, kan det beløb, der skal  

 inddrages i statskassen, nedsættes eller eventuelt helt bortfalde.
 Til vejledning ved fastsættelsen af konfiskationskravets størrelse kan der  

 ved anklagemyndighedens eller rettens foranstaltning indhentes en udtalelse  

 fra det i § 2 i lov nr. 330 af 12. juli 1945 om revision af visse tyske  

 betalinger omhandlede udvalg.
 Såfremt omfanget af fortjensten ikke kan oplyses med tilstrækkelig  

 sikkerhed, f.eks. i tilfælde, hvor den pågældende samtidig har drevet  

 virksomhed for anden end tysk interesse, eller i tilfælde af manglende eller  

 ufuldstændig regnskabsførelse, kan et skønsmæssigt anslået beløb inddrages  

 til fordel for statskassen.
 De i § 5, stk. 2, og §§ 6-9 givne regler vedrørende inddrivelse og sikring  

 af bødekrav finder tilsvarende anvendelse på konfiskationskrav.  

 Konfiskationskrav kan inddrives ved udpantning efter samme regler som bøder.
 Fremkommer der efter dommens afsigelse nye oplysninger af betydning for  

 afgørelsen af konfiskationsspørgsmålet, kan ny sag om konfiskation rejses.
§ 12 § 13 Offentlige institutioner og private personer eller virksomheder er uanset  

 en dem i henhold til lov eller anden forskrift påhvilende tavshedspligt med  

 hensyn til, hvad de erfarer under deres virksomhed, berettiget til at meddele  

 politiet og anklagemyndigheden enhver oplysning, som skønnes at være af  

 betydning for gennemførelsen af straffesag efter denne lov.
Dette gælder dog  

 ikke tilfælde, der omfattes af bestemmelserne i retsplejelovens § 169, stk.  

 1.
§ 14 Offentlige institutioner og private personer eller virksomheder, der er i  

 besiddelse af eller på anden måde har fået rådighed over værdier tilhørende  

 personer, om hvem de ved, at de er sigtet eller dømt for overtrædelse af  

 denne lov, er pligtige at give oplysning om sådanne værdier til politi eller  

 anklagemyndighed.
Undladelse heraf eller afgivelse af urigtige oplysninger  

 straffes med fængsel indtil 2 år, under formildende omstændigheder med bøde  

 eller hæfte.
§ 15 Strafansvar og anden retsfølge i henhold til denne lov forældes efter de i  

 borgerlig straffelov indeholdte regler, dog således, at forældelsesfristen  

 først begynder at løbe fra ikrafttrædelsen af denne lov.
§ 16 Sager, i hvilke der - alene eller i forbindelse med andre forhold - rejses  

 tiltale for overtrædelse af denne lov, vil være at behandle ved de i Lov nr.  

 260 af 1. juni 1945 om tillæg til lov om rettens pleje vedrørende behandling  

 af sager angående forræderi og anden landsskadelig virksomhed m.v. omhandlede  

 retter.
Bestemmelserne i nævnte lovs § 3, stk. 3, § 4, § 6, stk. 2, og § 7  

 finder herved anvendelse.
I øvrigt finder de i retsplejeloven indeholdte  

 regler anvendelse ved behandlingen af disse sager.
§ 17 Sag angående overtrædelse af denne lov kan rejses, selv om gerningsmanden  

 allerede forinden lovens ikrafttræden for samme forhold er dømt for  

 overtrædelse af kriselovgivningens bestemmelser, for så vidt den idømte straf  

 eller konfiskation står i misforhold til, hvad der må antages at være  

 forskyldt efter denne lov.
 Den ved den nye dom fastsatte straf eller konfiskation træder i stedet for  

 den tidligere idømte straf eller konfiskation.
 Tidligere udstået straf eller erlagt konfiskationsbeløb afkortes i den  

 straf og konfiskation, der idømmes efter denne lov.
§ 18 De i denne lov indeholdte bestemmelser angående bøde- og konfiskationskrav  

 samt bestemmelserne i §§ 13 og 14 finder tilsvarende anvendelse i  

 straffesager, der rejses for overtrædelse af §§ 15 og 16 i lov nr. 259 af 1.  

 juni 1945 om tillæg til borgerlig straffelov angående forræderi og anden  

 landsskadelig virksomhed.
 Bestemmelserne i § 3, stk. 4, i lov nr. 259 af 1. juni 1945 finder ikke  

 anvendelse i sager, der rejses efter denne lov.
§ 19 Denne lov træder i kraft straks.
 Justitsministeriet, d. 28. oktober 1986.
Poul D.
Jensen.
