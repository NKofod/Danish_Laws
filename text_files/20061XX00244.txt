Skriftlig fremsættelse (31. januar 2007) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov  

 om ændring af lov om konkurrence- og  

 forbrugerforhold på telemarkedet  


  

 (  


  

 Præcisering af reglerne  

 om forsyningspligt og nummeroplysningsdata).
(Lovforslag nr.
L 141).
Den gældende telelov indeholder regler om forsyningspligt,  

 som indebærer, at enhver har krav på at få leveret en række basale  

 teleydelser  

 over hele landet.
TDC er udpeget som forsyningspligtudbyder frem til 31.  

 december 2007.
 Lovforslagets sigte er at gennemføre en tilpasning af  

 reglerne om forsyningspligt, bl.a. på baggrund af, at der skal udpeges en  

 eller  

 flere nye forsyningspligtudbydere med virkning fra 1. januar 2008.
Lovforslaget skal desuden ses i sammenhæng med, at den  

 teknologiske og markedsmæssige udvikling på visse punkter har ændret  

 grundlaget  

 for at tilvejebringe visse forsyningspligttjenester.
Der er derfor behov for  

 at  

 tilpasse indholdet af forsyningspligten, hvilket er hensigtsmæssigt at  

 gennemføre  

 i forbindelse med, at en eller flere nye forsyningspligtudbydere skal  

 udpeges.
Lovforslaget giver bl.a. mulighed for, at der kan fastsættes  

 regler om, at de enkelte forsyningspligtydelser eller delelementer heraf ikke  

 skal udbydes som led i forsyningspligten eller ikke eller kun i begrænset  

 omfang  

 skal udbydes til nye kunder.
Udnyttelse af bestemmelsen forudsætter, at  

 tilsvarende tjenester er tilgængelige for brugerne.
Lovforslaget åbner hermed  

 bl.a. mulighed for, at der kan fastsættes nærmere regler om en gradvis  

 udfasning af ISDN og faste kredsløb.
Lovforslaget åbner desuden mulighed for,  

 at forsyningspligten kommer til at omfatte en bredbåndsforbindelse til visse  

 personer med funktionsnedsættelse til brug for videotelefoni, som er egnet  

 til  

 kommunikation ved hjælp af tegnsprog.
Videotelefoni vil i mange tilfælde  

 kunne  

 afløse teksttelefonen.
Lovforslaget indeholder herudover en forenkling af reglerne  

 vedrørende opdatering af nummeroplysningsdata.
Baggrunden herfor er et ønske  

 om  

 at mindske de administrative byrder og at sikre forbrugerne, at de står  

 registreret med samme data hos de forskellige udbydere af  

 nummeroplysningstjenester.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
