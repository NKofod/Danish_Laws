 Statsamtet havde ladet et børnebidrag bortfalde p.g.a. barnets  

 egenindtægt.
 Civilretsdirektoratet ophævede statsamtets afgørelse, fordi statsamtet  

 ikke havde lagt tilstrækkelig vægt på barnets faktiske indkomst, men kun på  

 hvad barnet kunne have tjent, hvis han havde fået den overenskomstmæssige  

 mindsteløn.
Bidragsberettigede klagede over statsamtets afgørelse, hvorefter  

 børnebidraget bortfaldt p.g.a. barnets egenindtægt.
Barnet var i lære som  

 bygningsmaler hos bidragsberettigede og skulle ifølge uddannelsesaftalen  

 modtage mindstebetalingen herfor.
Barnet modtog imidlertid væsentlig mindre,  

 750 kr. hver 14. dag.
 Civilretsdirektoratet ophævede derfor statsamtets afgørelse om bortfald af  

 bidraget, idet barnet ikke fandtes at have indtægter i et sådant omfang, at  

 han var i stand til at forsørge sig selv.
Civilretsdirektoratet lagde herved vægt på barnets faktiske indtægt og ikke på den indtægt, han kunne have fået, hvis han fået  

 overenskomstmæssig løn.
