Vejledning om krav om medlemskabsperiode mv.  

 ved overgang til fleksibel efterløn for medlemmer, der fylder 60  

 år den 1. juli 1999 eller senere Medlemmer, der fylder 60 år den 1. juli 1999 eller senere, skal  

 både betale medlemsbidrag og efterlønsbidrag for at få ret  

 til efterløn.
 Medlemmer, der er fyldt 60 år før 1. juli  

 1999, skal ikke betale efterlønsbidrag.
Den nødvendige medlemsperiode for ret til  

 efterløn er pr. den 1. juli 1999 hævet fra 20 år inden for  

 de sidste 25 år til 25 år inden for de sidste 30 år.
Det er  

 også et krav, at der skal betales efterlønsbidrag i en  

 tilsvarende periode.
 For at sikre, at medlemmer, der har indrettet sig i tillid  

 til de hidtil gældende regler, stadig kan bevare retten til  

 efterløn, er der indsat overgangsregler, som bevirker, at disse  

 medlemmer ikke mister retten til efterløn på grund af det nye  

 anciennitetskrav.
 Reglerne om kravene til anciennitet i lovens § 74 a  

 skal ses i sammenhæng med lovens §§ 76-78 om betaling af medlems-  

 og efterlønsbidrag.
1. Om anciennitet og betaling af efterlønsbidrag Hovedreglen i lovens § 74 a, stk. 1, nr. 2 og 3 Bestemmelsen fastslår kravet om 25 års  

 medlemskab inden for de sidste 30 år og betaling af  

 efterlønsbidrag i 25 år inden for 30 år.
 Det betyder, at personer, som er født den 1. juli  

 1964 eller senere, skal opfylde reglen om 25 års medlemskab inden for  

 30 år, og betaling af efterlønsbidrag i 25 år inden for 30  

 år.
Et medlem, der betaler efterlønsbidrag fra det  

 fyldte 30. år, og som ikke betaler efterlønsbidrag fra det  

 fyldte 55. år til det 60. år, vil opfylde anciennitetskravet for  

 at få et efterlønsbevis eller gå på efterløn  

 fra det fyldte 60. år.
Hvis medlemmet ikke overgår til  

 efterløn eller opnår et efterlønsbevis ved det fyldte 60.  

 år (f.eks. fordi medlemmet er syg), skal medlemmet igen betale  

 efterlønsbidrag frem til overgangen til efterløn eller  

 opnåelse af efterlønsbevis.
Det skyldes, at der højst kan  

 regnes 30 år tilbage ved afgørelsen af, om betingelserne er  

 opfyldt.
Overgangsregel for personer, der er født før den 1. juli  

 1964, men efter den 31. marts 1959 Et medlem, der er fyldt 35 år den 1. juli 1999, skal  

 have betalt medlems- og efterlønsbidrag fra den 1. juli 1999 uden  

 afbrydelse til efterlønstidspunktet, jf. lovens § 74 a,  

 stk. 3. Både medlemsperioden og perioden med  

 efterlønsbidrag skal mindst udgøre 20 år inden for 25  

 år.
Afbrydes perioden med betaling af efterlønsbidrag  

 efter den 1. juli 1999, skal den samlede periode med betaling af  

 efterlønsbidrag udgøre 25 år inden for de seneste 30  

 år.
Kan medlemmet ikke opfylde kravet ved det fyldte 60. år, vil  

 medlemmet være berettiget til efterløn på det tidspunkt,  

 hvor der er dokumenteret 25 års betaling inden for de seneste 30  

 år.
 En person, som fylder 40 år i perioden fra den 1.  

 april til den 1. juli 1999, skal være indmeldt og betale  

 efterlønsbidrag uafbrudt fra 40 års dagen, hvis  

 pågældende vil bevare muligheden for at gå på  

 efterløn ved det fyldte 60. år.
 En person, som er fyldt 40 år, og efter den 1. juli  

 1999 ønsker at betale efterlønsbidrag, skal vejledes af  

 a-kassen om, at vedkommende aldrig kan få ret til efterløn.  

 Kravet om 25 års betaling og medlemskab kan ikke opfyldes af medlemmet  

 før det fyldte 65. år.
Overgangsregel for personer født før den 1. april  

 1959 Et medlem, der er født før den 1. april  

 1959, kan opfylde betingelserne for ret til efterløn, ved 1)	uafbrudt medlemskab af en a-kasse fra den 1. april 1999 og uafbrudt  

 betaling af efterlønsbidrag fra den 1. april 1999. Medlemsperioden,  

 men ikke betaling af efterlønsbidraget, skal dog mindst udgøre  

 20 år inden for de sidste 25 år, eller 2)	uafbrudt medlemskab af en a-kasse og betaling af  

 efterlønsbidrag fra den 1. juli 1999 i mindst 20 år inden for 25  

 år.
 Et medlem, der som 42-årig blev optaget i en a-kasse  

 den 1. juli 1999, vil kunne gå på efterløn som  

 62-årig.
Bemærk, at en person, der er fyldt 40 år, og  

 som først indmeldes i en a-kasse eller betaler efterlønsbidrag  

 fra den 2. juli 1999 eller senere, ikke kan opfylde betingelserne for ret til  

 efterløn.
Det skyldes, at det medlem skal opfylde reglen om medlemskab  

 og betaling af efterlønsbidrag i 25 år inden for de seneste 30  

 år.
Overgangsregel for personer født før den 1. marts  

 1952 Et medlem, der er født før den 1. marts  

 1952, kan opfylde kravet om medlemskab af en a-kasse ved uafbrudt medlemskab  

 fra den 31. marts 1992 til mindst det fyldte 60. år.
Medlemsperioden  

 skal dog mindst udgøre 10 år inden for de seneste 15 år,  

 jf. lovens § 74 a, stk. 2.
 Medlemmet skal have betalt efterlønsbidrag uafbrudt  

 fra den 1. april 1999.
 Hvis et medlem ikke kan opfylde betingelsen om uafbrudt  

 medlemskab fra den 31. marts 1992 og uafbrudt betaling af  

 efterlønsbidrag fra den 1. april 1999, afgøres medlemmets ret  

 til efterløn enten efter reglerne om 20 års medlemskab inden for  

 25 år, eller reglerne om 25 års medlemskab inden for 30  

 år.
Betaling af efterlønsbidrag efter det fyldte 60. år Fælles for overgangsreglerne gælder, at hvis  

 anciennitetskravet på henholdsvis mindst 10 år inden for de  

 sidste 15 år og 20 år inden for de sidste 25  

 år ikke vil kunne opfyldes ved medlemmets 60. år, vil henholdsvis  

 medlemsbidrag og efterlønsbidrag skulle betales ud over det fyldte 60.  

 år.
Betaling af efterlønsbidrag ophører først,  

 når medlemmet får udstedt et efterlønsbevis.
2. Dispensation for afbrydelse af medlems- og bidragsperioder Direktøren for Arbejdsløshedsforsikringen  

 kan undtagelsesvis tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravet om  

 uafbrudt medlemsperiode og betaling af efterlønsbidrag er opfyldt, jf.  

 lovens § 74 a, stk. 4.
 A-kassen skal vejlede et medlem om muligheden for at  

 søge om dispensation for afbrydelse af medlems- og  

 bidragsperioder.
 Tilladelsen kan gøres betinget af, at medlemmet  

 skal betale et beløb svarende til bidrag til  

 arbejdsløshedsforsikringen og efterlønsbidrag for den  

 pågældende periode.
 Medlemmet skal betale et beløb, der svarer til  

 bidraget med den sats, der var gældende i den afbrudte periode.  

 Medlemmet skal derfor efterbetale det beløb i bidrag til  

 arbejdsløshedsforsikringen og efterlønsbidrag, som skulle have  

 været betalt, hvis medlemskabet ikke var afbrudt.
 Det fremgår af § 77, stk. 1, i lov om  

 arbejdsløshedsforsikring m.v., at medlemsbidraget omfatter:
1)	et obligatorisk bidrag til arbejdsløshedsforsikringen 2)	et frivilligt bidrag til efterlønsordningen 3)	et administrationsbidrag, og 4)	et bidrag til finansiering af indbetalinger til ATP.
 Det beløb, direktoratet har hjemmel til at betinge  

 en dispensation af i medfør af § 74 a, stk. 4, indeholder  

 derfor ikke administrationsbidrag eller bidrag til finansiering af ATP.
Bidrag til arbejdsløshedsforsikringen og  

 efterlønsbidrag kan efter pensionsbeskatningsloven fradrages i den  

 skattepligtige indkomst, selv om bidragene betales på et tidspunkt, der  

 ligger senere end den periode de vedrører.
Fradrag for efterbetalinger  

 skal ske i det år, hvor beløbet betales.
 Adgangen til at dispensere kan alene anvendes af  

 direktoratet til at se bort fra reglen om, at medlemskabet skal have  

 været uden afbrydelse i relation til at få ret til  

 efterløn, og kan derfor ikke anvendes til at annullere en udmeldelse.  

 Medlemskabet genetableres ikke.
 Medlemmet skal således fortsat opfylde kravet om  

 hele den medlemsperiode, som fremgår af den relevante  

 overgangsregel.
 Derimod kan en periode, der efterbetales  

 efterlønsbidrag for, medregnes til opfyldelse af  

 efterlønsbidragskravet.
 Det er kun i de situationer, hvor et medlem kunne have  

 opfyldt de hidtidige regler, hvis disse ikke var ændret pr. 1. juli  

 1999, der kommer i betragtning i forbindelse med direktoratets  

 dispensationsmulighed.
Disse eksempler angiver de typetilfælde, hvor der  

 normalt kan forventes en dispensation.
Hver ansøgning om dispensation  

 bliver dog vurderet konkret.
 Eksempler:
1)	Dispensation vil for eksempel kunne gives i tilfælde, hvor et  

 medlem har udmeldt sig af a-kassen i forbindelse med en uddannelse, der kan  

 give ret til optagelse som nyuddannet.
Hvis medlemmet på  

 udmeldelsestidspunktet havde en realistisk forventning om, henset til  

 uddannelsens varighed mv., at kunne nå at blive nyoptaget i en a-kasse  

 (senest i forbindelse med afslutningen af uddannelsen, eller på et  

 tidligere tidspunkt på grund af arbejde) og fortsat opfylde  

 betingelserne for ret til efterløn.
2)	Dispensation vil også kunne gives i tilfælde, hvor et  

 medlem har haft afbrud i sit medlemskab af en a-kasse på grund af  

 udlandsophold.
Når medlemmet på grund af sine konkrete forhold  

 ikke skulle have været arbejdsløshedsforsikret i udlandet, og  

 medlemmet på udmeldelsestidspunktet kunne forvente, henset til  

 opholdets varighed mv., at blive nyoptaget i en a-kasse ved hjemkomsten til  

 Danmark og fortsat opfylde betingelserne for ret til efterløn.
Det er  

 et krav, at medlemmet efter hjemkomsten indmelder sig i en a-kasse hurtigst  

 muligt.
3)	Direktoratet vil videre kunne give dispensation i tilfælde,  

 hvor et medlem har haft afbrydelse i sit medlemskab på grund af  

 slettelse som følge af kontingentrestance.
Hvis der efter en konkret  

 vurdering vurderes at foreligge særligt undskyldelige  

 omstændigheder i sagen, og afbrydelsen har været af kortere  

 varighed.
Der kan også lægges vægt på, om  

 restanceslettelsen skyldes et lille beløb.
3. Om behandling af dispensationssager Ansøgning om, at direktøren for  

 Arbejdsløshedsforsikringen undtagelsesvist kan se bort fra afbrydelser  

 i medlemskabet og indbetaling af efterlønsbidraget ved  

 afgørelsen af, om anciennitetskravet er opfyldt, kan behandles  

 på et tidligere tidspunkt end det, hvor retten til efterløn  

 indtræder.
Sagen kan rejses allerede, når afbrydelsen er sket.  

 Det forudsætter dog, at medlemmet er optaget i  

 arbejdsløshedsforsikringen igen eller har søgt derom, og at  

 betingelserne for ret til optagelse er opfyldt.
Direktoratet behandler dispensationssager på  

 baggrund af en begrundet indstilling fra a-kassen.
A-kassen skal sammen med  

 ansøgningen vedlægge de relevante oplysninger i sagen, herunder  

 oplysninger fra medlemmet om eventuelle særlige omstændigheder,  

 der kan begrunde en dispensation.
 Hvis a-kassen er decentral, skal sagen sendes via  

 a-kassens hovedledelse.
 A-kassen kan sende sagen til direktoratet uden at afvente  

 en klage fra medlemmet.
4. Medregning af perioder, der ikke er betalt medlemsbidrag for Perioder, hvori et medlem efter § 4 i  

 bekendtgørelse om betaling af medlemsbidrag til en a-kasse er fritaget  

 for betaling af det almindelige medlemsbidrag bortset fra  

 administrationsbidraget, kan medregnes til anciennitetskravet.
 For visse grupper af medlemmer er fritagelsen betinget af,  

 at medlemmet betaler efterlønsbidrag.
5. Særlige forhold om indbetaling af medlems- og  

 efterlønsbidrag Medlemmer, der i alderen 50-54 år mister retten til dagpenge ved  

 udløbet af aktivperioden Det er som hovedregel en betingelse for at kunne  

 overgå til efterløn, at et medlem har ret til dagpenge i  

 tilfælde af ledighed, jf. lovens § 74 a, stk. 1, nr. 4.
Ved lov nr. 897 af 16. december 1998 ophævede man  

 retten til de forlængede dagpenge for de 50-54 årige.
Den  

 aldersgruppe kunne tidligere fortsætte med dagpenge, hvis de kunne  

 opfylde anciennitetskravet for ret til efterløn ved det fyldte 60.  

 år.
Et medlem, der mister dagpengeretten mellem det fyldte 50.  

 og 54. år, og som vil kunne opfylde anciennitetskravet for  

 efterløn som 60 årig, kan på 60 års dagen  

 overgå til efterløn, selv om arbejdskravet ikke kan opfyldes.  

 Medlemmet skal i hele den mellemliggende periode betale både  

 arbejdsløshedsforsikrings- og efterlønsbidrag.
Medlemmet vil  

 derfor ikke kunne fritages for betaling af medlemsbidrag uden at miste retten  

 til efterløn, jf. § 4 i bekendtgørelse om betaling af  

 medlemsbidrag til en a-kasse.
Medlemmer, der er omfattet af denne regel vil ikke kunne  

 indgive ansøgning om efterløn inden dagpengerettens  

 udløb.
Disse medlemmer skal derfor indgive ansøgningen inden  

 det fyldte 60. år.
Efterbetaling af efterlønsbidrag efter en periode med  

 arbejdsløshedsforsikring i et andet EØS-land Et medlem, der har været  

 arbejdsløshedsforsikret i et andet EØS-land eller på  

 Færøerne, kan genoptages i en dansk a-kasse efter de  

 særlig regler herom i bekendtgørelse om  

 arbejdsløshedsforsikring ved arbejde inden for EØS og i det  

 øvrige udland.
Ved sin indtræden kan medlemmet efterbetale  

 efterlønsbidrag for perioder fra den 1. april 1999, hvor  

 pågældende har været forsikret i et andet EØS-land  

 eller på Færøerne.
Reglerne herom er fastsat i  

 bekendtgørelse om betaling af medlemsbidrag til en a-kasse.
 I bekendtgørelse om ret til efterløn for  

 medlemmer, der har haft forsikrings- og beskæftigelsesperioder i  

 udlandet, er det blandt andet fastsat som en betingelse for ret til  

 medregning af forsikringsperioder fra et andet EØS-land, at medlemmet  

 efterbetaler det nødvendige efterlønsbidrag.
Et medlem, som er omfattet af overgangsreglerne i lovens  

 § 74 a, og dermed kravet om uafbrudt indbetaling af  

 efterlønsbidrag fra enten den 1. april 1999 eller den 1. juli 1999,  

 skal efterbetale efterlønsbidraget for forsikringsperioder i udlandet,  

 hvis medlemmet vil bevare muligheden for at gå på efterløn  

 ved det fyldte 60. år.
Det gælder uanset, om medlemmet i  

 øvrigt kan eller skal medregne forsikringsperioder fra udlandet til  

 opfyldelse af anciennitetskravet.
Ved overgang fra dansk forsikring til forsikring inden for  

 EØS-området, og ved tilbageflytning til den danske forsikring,  

 har medlemmet en frist på 8 uger til at melde sig ind i det  

 pågældende lands forsikringssystem.
Ellers regnes  

 forsikringsperioden ikke for ubrudt.
Der skal også efterbetales  

 efterlønsbidrag for disse perioder, for at betingelsen om uafbrudt  

 indbetaling af efterlønsbidrag kan anses for opfyldt.
Et medlem skal også efterbetale  

 efterlønsbidrag for perioder i et andet EØS-land, hvor  

 medlemmet ikke har været omfattet af det pågældende lands  

 forsikringssystem.
Perioder uden forsikringsdækning vil fremgå af  

 en attest E 301, som skal indhentes i forbindelse med, at medlemmet vender  

 tilbage til den danske forsikring.
Det er den sats, der gælder på  

 tidspunktet, hvor medlemmet meldes ind i den danske a-kasse igen, som  

 bruges.
 Der henvises i det hele til bekendtgørelse om  

 betaling af medlemsbidrag til en a-kasse.
Overgang til efterløn efter en periode med  

 bruttorevalideringsydelse En person, der på grund af sygdom har meldt sig ud  

 af en a-kasse før den 1. juli 1999, og som senere bliver tilkendt  

 eller er tilkendt en bruttorevalideringsydelse efter reglerne i lov om aktiv  

 socialpolitik, og som bagefter bliver optaget i en a-kasse, kan medregne  

 tidligere perioder, i hvilke der har været udbetalt  

 bruttorevalideringsydelse, til at opfylde kravene om anciennitet i lovens  

 § 74 a, stk. 1, nr. 2 og 3.
 Medlemmet kan også medregne tidligere perioder fra  

 før tilkendelsen af bruttorevalideringsydelsen uden at efterbetale  

 medlemsbidrag og efterlønsbidrag, jf. § 43 i  

 bekendtgørelse om fleksibel efterløn.
 Denne vejledning erstatter vejledning af 25. august 1999  

 om krav om medlemskabsperiode mv. ved overgang til fleksibel efterløn  

 for medlemmer, der fylder 60 år den 1. juli 1999 eller senere.
