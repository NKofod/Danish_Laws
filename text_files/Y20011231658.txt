Præcisering af godtgørelsesregler  

 vedr. malekabiner og undervognsbehandling På baggrund af en regionsforespørgsel har  

 styrelsen fundet anledning til at præcisere retningslinierne  

 vedrørende godtgørelse efter malekabine-bestemmelsen i  

 mineralolieafgiftslovens § 11, stk. 5, særligt hvorvidt  

 autoforhandleres undervognsbehandling af brugte biler er omfattet.
Undervognsbehandling i "malekabiner" Det er styrelsens opfattelse, at  

 sprøjtepåføring af et rustbeskyttelsesmiddel ikke kan  

 anses for omfattet af godtgørelsesundtagelsen for "malekabiner" i  

 mineralolieafgiftslovens § 11, stk. 5, nr. 2.
 Hverken en ordlydsfortolkning eller en fortolkning udfra  

 forarbejderne til loven, som alene omtaler maling, lakering og  

 efterfølgende tørring, kan efter styrelsens opfattelse  

 føre til, at undervognsbehandling anses for omfattet af bestemmelsen  

 vedrørende "malekabiner".
Undervognsbehandling i "lignende særligt indrettede rum" Undervognsbehandlingen er heller ikke omfattet af  

 bestemmelsen i mineralolieafgiftslovens § 11, stk. 5, nr. 2, om "lignende  

 særligt indrettede rum", idet der ikke er tale om fx en bilfabriks  

 varefremstillingsproces, hvor varens karakter ændres.
En  

 autoforhandlers eller et undervognsbehandlingsfirmas undervognsbehandling er  

 ikke en vareproduktionsproces, der ændrer varens karakter.
Den forudgående rensning og tørring Den forud for undervognsbehandlingen foretagne rensning og  

 tørring er ikke omfattet af mineralolieafgiftslovens § 11, stk. 5, nr.  

 1 om "varer, der er bestemt for afsætning". Rensningen og  

 tørringen må anses for ydelser og ikke varer, idet  

 forarbejdningen ikke giver godet nye egenskaber, men blot genskaber de  

 tidligere.
Malekabiner iøvrigt Virksomheden skal foretage særskilt måling af  

 energiforbruget.
Malekabinen skal være et lukket rum.
Dette  

 gælder også for kabiner, der er utraditionelle p.g.a.  

 størrelsen af det emne, der skal males/lakeres, fx maling af skorstene  

 og vindmølletårne.
Der gives fradrag, hvis kabinen er indrettet  

 med udsugning og anlægget er godkendt efter miljøreglerne.
Der må alene foregå sprøjtning med  

 maling eller lak og efterfølgende tørring i malekabinen.  

 Endvidere kan der ske forudgående afdækning i f.m. maling eller  

 lakering.
Derimod må der ikke foregå fx slibning eller samling af  

 emner i kabinen.
