Bekendtgørelse om ændring af bekendtgørelse om sygedagpenge § 1 I bekendtgørelse nr. 665 af 20. juni 2006 om sygedagpenge, som ændret ved bekendtgørelse nr. 264 af 21. marts 2007, bekendtgørelse nr. 414 af 28. maj 2008, bekendtgørelse nr. 1417 af 14. december 2009, bekendtgørelse nr. 419 af 20. april 2010, bekendtgørelse nr. 406 af 4. maj 2011, bekendtgørelse nr. 1203 af 13. december 2011, bekendtgørelse nr. 204 af 29. februar 2012 og bekendtgørelse nr. 746 af 29. juli 2012 foretages følgende ændringer:
 1. Indledningen affattes således:
»I medfør af § 6, stk. 2, § 10, stk. 2, § 14, § 45, stk. 5, § 46, stk. 2, § 47, stk. 2, § 49, § 55, stk. 4, § 62, stk. 7 og § 68, stk. 2, i lov om sygedagpenge, jf. lovbekendtgørelse nr. 653 af 27. juni 2012, som ændret ved lov nr. 1380 af 23. december 2012 fastsættes:« 2. Efter § 12 indsættes før kapitel 6 som nyt kapitel:
»Kapitel 5 a Beregning af sygedagpenge til personer ansat i fleksjob og selvstændige erhvervsdrivende, som får tilskud til bevarelse af beskæftigelsen i egen virksomhed efter kapitel 13 i lov om en aktiv beskæftigelsesindsats § 12 a.
Sygedagpenge til en lønmodtager, som er ansat i et fleksjob før 1. januar 2013, beregnes på grundlag af det timetal gange den timefortjeneste, som er lagt til grund ved beregningen af kommunens tilskud til arbejdsgiveren.
 Stk. 2. Sygedagpenge til en lønmodtager, som ansættes i et fleksjob efter § 70 c i lov om en aktiv beskæftigelsesindsats, beregnes på grundlag af det timetal, som lønmodtageren har fravær fra ansættelsen gange den timefortjeneste, som lønmodtageren ville have været berettiget til under fraværet efter betaling af arbejdsmarkedsbidrag.
§ 12 b.
Sygedagpenge til en selvstændig erhvervsdrivende, som får tilskud til bevarelse af beskæftigelsen i egen virksomhed efter kapitel 13 i lov om en aktiv beskæftigelsesindsats, beregnes efter §§ 13 og 14, og kan højst udgøre det beløb, der er nævnt i lovens § 50, stk. 1. Tilskuddet, som den selvstændige erhvervsdrivende modtager, medregnes ikke i arbejdsfortjenesten ved virksomheden.
Tilskuddet medfører ikke fradrag i de beregnede sygedagpenge.« 3. I § 32, stk. 1, indsættes efter »december måned«: », jf. dog stk. 5« 4. I § 32, stk. 3, indsættes efter »15. juli« og efter »15. august«: », jf. dog stk. 5« 5. I § 32, stk. 4, indsættes efter »august måned«: », jf. dog stk. 5« 6. I § 32 indsættes som stk. 5:
»Stk. 5. Acontopræmien, som efter stk. 1 skal udsendes i december måned 2012, udsendes i januar måned 2013. Fristen for indbetaling af denne præmie er 15. februar 2013. En rykker for manglende indbetaling af præmien skal være betalt senest den 15. marts 2013. Er arbejdsgiveren den 15. marts 2013 i restance med mindst 500 kr., udelukkes arbejdsgiveren af ordningen med virkning fra udgangen af marts måned.« § 2 Bekendtgørelsen træder i kraft den 1. januar 2013.
