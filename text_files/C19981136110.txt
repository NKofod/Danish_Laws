 Vedlagt sendes kopi af Justitsministeriets brev af 24. juni 1998 til  

 Folketingets Retsudvalg om ændring af praksis i forbindelse med navngivning  

 af piger, hvis forældre har tilknytning til den navneskik, at piger ved  

 navngivning tillægges et pigefornavn efterfulgt af faderens, farfaderens og  

 eventuelt oldefaderens fornavn.
 Som det fremgår af brevet til Folketingets retsudvalg ændres praksis  

 således, at der bliver mulighed for, at piger, hvis forældre har tilknytning  

 til den ovennævnte navneskik, f.eks. fordi forældrene er eller har været  

 statsborgere i et land, hvor den pågældende navneskik følges, her i landet  

 kan blive navngivet med faderens, farfaderens og eventuelt oldefaderens  

 fornavne som henholdsvis 2., 3., og 4. fornavn.
 De pågældende piger vil som 1. fornavn som hidtil skulle have et egentligt  

 pigefornavn, jf. navnelovens § 10, stk. 1.
 De pågældende piger vil endvidere skulle have et egentligt efternavn, jf.  

 navnelovens § 1.
