Bekendtgørelse om konvention af 23. marts 2001 om civilretligt ansvar for forureningsskader forårsaget af bunkersolie I tilslutning til Udenrigsministeriets bekendtgørelse nr. 3 af 14. januar 2009, Lovtidende C, meddeles det, at Danmark med virkning fra den 18. marts 2011 har trukket det i forbindelse med ratifikationen den 23. juli 2008 afgivne forbehold for anvendelsen af artikel 9 og 10 i konventionen af 23. marts 2001 om civilretligt ansvar for forureningsskader forårsaget af bunkersolie tilbage.
 Danmark har i samme forbindelse og med virkning fra den 18. marts 2011 afgivet forbehold for, at afgørelser vedrørende sagsområder omfattet af konventionen, der træffes af en ret i en anden EU-medlemsstat end Danmark, anerkendes og fuldbyrdes i overensstemmelse med de relevante interne EU-bestemmelser.
