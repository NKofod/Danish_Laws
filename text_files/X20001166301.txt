Nyt om arbejdsskader - fleksjob -  

 ledighedsydelse og løbende erstatning for tab af erhvervsevne Lov om aktiv socialpolitik blev den 1. januar 2000  

 ændret således at borgere, der er visiteret til og venter  

 på et fleksjob, har ret til den særlige ledighedsydelse, der  

 svarer til 82% af den maksimale dagpengesats.
 Ændringen har medført, at  

 Arbejdsskadestyrelsen skal tage stilling til spørgsmål om  

 erstatning for tab af erhvervsevne i disse tilfælde.
For at en kommune kan visitere en borger til et fleksjob,  

 er det en betingelse, at den pågældende ikke har mulighed for at  

 vende tilbage til et arbejde på normale vilkår.
Det er  

 således en betingelse, at borgeren har en varig begrænsning i sin  

 arbejdsevne.
Efter arbejdsskadesikringsloven erstattes det varige tab  

 af erhvervsevne, hvis tabet er på 15% eller derover.
Der er mulighed  

 for at træffe en midlertidig afgørelse om tab af erhvervsevne,  

 når der foreligger særlige omstændigheder.
 Efter en konkret vurdering af borgerens forhold kan der  

 ydes en løbende erstatning for tab af erhvervsevne som følge af  

 arbejdsskaden i den periode, hvor borgeren venter på fleksjobbet,  

 selvom det varige tab af erhvervsevne ikke kan fastsættes endeligt.
Et eksempel En borger er kommet til skade på arbejdet og  

 må overgå til sygedagpenge.
I forbindelse med sagsbehandlingen  

 bliver det oplyst, at pågældende kan vende tilbage til et arbejde  

 på normale vilkår.
I overensstemmelse med  

 Arbejdsskadestyrelsens praksis træffes afgørelse om, at  

 pågældende ikke kan få erstatning for tab af erhvervsevne,  

 da det forventes, at han/hun vender tilbage til et arbejde på normale  

 vilkår.
Der er med andre ord ikke tale om et varigt tab af  

 erhvervsevne.
Nogle måneder senere henvender borgeren sig på  

 ny og oplyser, at han/hun i samråd med kommunen nu er visiteret til et  

 fleksjob og er overgået til ledighedsydelse.
Det kan ikke oplyses,  

 hvornår fleksjobbet kan påbegyndes.
I de tilfælde vil vi genoptage sagen og  

 undersøge, om borgeren efter en konkret vurdering kan være  

 berettiget til en løbende erstatning for tab af erhvervsevne og  

 træffe en midlertidig afgørelse.
Vi vil bl.a. lægge  

 vægt på det forventede fremtidige indtægtstab.
 Den midlertidige afgørelse om en løbende  

 erstatning for tab af erhvervsevne skal tages op til ny vurdering, når  

 borgeren begynder i fleksjobbet, idet et eventuelt erhvervsevnetab på  

 det tidspunkt skal udregnes som forskellen mellem pågældendes  

 tidligere opregulerede arbejdsindtægt og den samlede  

 lønindtægt i fleksjobbet med løntilskud.
 Hvis der er en indtægtsnedgang på 15%  eller  

 derover, vil der fortsat kunne udbetales erstatning for tab af  

 erhvervsevne.
 Yderligere oplysninger kan fås ved henvendelse til  

 souschef Søren Kristensen på telefon 39 17 77 07.
