Bekendtgørelse af  

 lov om afgift af visse ozonlagsnedbrydende stoffer og visse  

 drivhusgasser (afgift på klorfluorkarboner, haloner,  

 hydrofluorkarboner, perfluorkarboner og svovlhexafluorid) Herved bekendtgøres lov om afgift af visse klorfluorkarboner og  

 haloner (CFC-afgift), jf. lovbekendtgørelse nr. 569 af 3. august 1998,  

 med de ændringer, der følger af § 28 i lov nr. 380 af 2. juni  

 1999, § 22 i lov nr. 165 af 15. marts 2000, § 9 i lov nr. 1029 af 22.  

 november 2000 og lov nr. 1288 af 20. december 2000. Lovbekendtgørelsen  

 gælder først fuldt ud fra den 1. juli 2001, jf. note 3.
Kapitel 1 Afgift af klorfluorkarboner og haloner § 1. Den, der erhvervsmæssigt fremstiller  

 eller fra udlandet modtager følgende kemiske stoffer, der anvendes til  

 fremstilling m.v. af de i stk. 2 nævnte varer, skal betale en  

 afgift til statskassen:
 1)	Triklorfluormethan (CFC-11).
 2)	Diklordifluormethan (CFC-12).
 3)	Triklortrifluorethan (CFC-113).
 4)	Diklortetrafluorethan (CFC-114).
 5)	Klorpentafluorethan (CFC-115).
 6)	Bromklordifluormethan (halon-1211).
 7)	Bromtrifluormethan (halon-1301).
 8)	Dibromtetrafluorethan (halon-2402).
 Stk. 2. Afgift betales af disse stoffer, når de anvendes  

 til fremstilling og vedligeholdelse m.v. af følgende varer:
 1)	Fjernvarmerør.
 2)	Køleskabe.
 3)	Frysere.
 4)	Køle- og frysediske og køle- og frysereoler.
 5)	Køle- og fryseanlæg til industriel brug.
 6)	Køle- og fryseanlæg til transportmidler.
 7)	Paneler til køle- og fryserum.
 8)	Isolerede porte og døre.
 9)	Ekstruderet polystyren til isolering.
 10)	Konstruktionsskum.
 11)	Fugeskum.
 12)	Polyurethan-slipmiddel.
 13)	Spraydåser.
 14)	Dåser indeholdende CFC bl.a. beregnet på at frembringe  

 støj (tågehorn).
 15)	Brandslukningsanlæg indeholdende haloner.
 Stk. 3. Afgift skal også betales af de i stk. 1  

 nævnte stoffer, når de findes i blandinger med andre stoffer.
 § 2.4)  

  Afgiften udgør 30 kr. pr. kg af de i § 1, stk. 1, nævnte  

 stoffers nettovægt.
 § 3. Af de i § 1, stk. 2, nævnte  

 varer, der indeholder et eller flere af de i § 1, stk. 1,  

 nævnte stoffer, betales ved erhvervsmæssig indførsel fra  

 steder uden for EU eller fra visse områder, der ikke er omfattet af de  

 pågældende EU-landes afgiftsområde, en dækningsafgift  

 til statskassen.
 Stk. 2.4) Dækningsafgiften udgør 30  

 kr. pr. kg af varens indhold af stoffer, der er afgiftspligtige efter § 1,  

 stk. 1. Skatteministeren fastsætter regler om beregning af  

 vægten.
 Stk. 3. Afgiften afregnes efter reglerne i toldlovens kapitel  

 4, jf. dog stk. 4.
 Stk. 4.4) For dækningsafgiftspligtige varer,  

 der indføres af en virksomhed registreret efter § 29 i toldloven,  

 finder reglerne i § 3 d tilsvarende anvendelse.
Kapitel 24) Afgift af hydrofluorkarboner, perfluorkarboner og  

 svovlhexafluorid § 3 a.4) Den, der erhvervsmæssigt  

 fremstiller eller fra udlandet modtager følgende kemiske stoffer, skal  

 betale en afgift til statskassen:
1)	Hydrofluorkarboner (HFC er) 2)	Perfluorkarboner (PFC er) 3)	Svovlhexafluorid (SF6) Stk. 2. Afgiften skal også betales af de i stk. 1  

 nævnte stoffer, når de findes i blandinger med andre stoffer.
 Stk. 3. De statslige told- og skattemyndigheder skal  

 meddele virksomheder godtgørelse efter ansøgning for betalt  

 afgift for stoffer omfattet af stk. 1, som er anvendt ved produktion af  

 varer, der ikke er omfattet af bilag 1, jf. dog stk. 4 og 5.
Stk. 4. Det er en betingelse for at opnå  

 godtgørelse, at virksomheden kan dokumentere, at der er sket en  

 anvendelse, der er berettiget til godtgørelse, samt at den  

 årlige godtgørelse udgør mindst 500 kr.
De statslige  

 told- og skattemyndigheder fastsætter de nærmere regnskabs- og  

 kontrolforskrifter i forbindelse med afgiftsgodtgørelsen.
Stk. 5. De statslige told- og skattemyndigheder meddeler  

 efter anmodning virksomheder, der ikke er registreringspligtige efter § 4,  

 bevilling til afgiftsfritagelse for afgiftspligtige stoffer omfattet af stk.  

 1, der leveres til virksomheden fra registrerede virksomheder.
Det er en  

 betingelse for afgiftsfritagelsen, at virksomheden udelukkende producerer  

 varer, der ikke er omfattet af bilag 1, samt at virksomheden ikke har  

 videresalg af afgiftspligtige stoffer efter stk. 1. De statslige told- og  

 skattemyndigheder fastsætter nærmere regler om administration af  

 afgiftfritagelsen, herunder regnskabs- og kontrolforskrifter.
§ 3 b.4) Afgiften udgør for 1) HFC-23 (R-23) 400 kr. pr. kg 2) HFC-32 (R-32) 65 kr. pr. kg 3) HFC-41 (R-41) 15 kr. pr. kg 4) HFC-43-10mee (R-43-10mee) 130 kr. pr. kg 5) HFC-125 (R-125) 280 kr. pr. kg 6) HFC-134 (R-134) 100 kr. pr. kg 7) HFC-134a (R-134a) 130 kr. pr. kg 8) HFC-143 (R-143) 30 kr. pr. kg 9) HFC-143a (R-143a) 380 kr. pr. kg 10) HFC-152a (R-152a) 14 kr. pr. kg 11) HFC-227a (R-227) 290 kr. pr. kg 12) HFC-236fa (R-236-fa) 400 kr. pr. kg 13) HFC-245ca (R-245ca) 56 kr. pr. kg 14) R-404A (HFC-143a/HFC-125/134a) 326 kr. pr. kg 15) R-407C (HFC-32/HFC-125/134a) 153 kr. pr. kg 16) R-410A (HFC-32/HFC-125) 173 kr. pr. kg 17) R-413A (134a/PFC-218/HC-600a) 177 kr. pr. kg 18) R-507 (HFC-125/HFC-143a) 330 kr. pr. kg 19) R-508A (HFC-23/PFC-116) 400 kr. pr. kg 20) R-508B (HFC-23/PFC-116) 400 kr. pr. kg 21) Svovlhexafluorid (SF6) 400 kr. pr. kg 22) Perfluormethan (R-14) 400 kr. pr. kg 23) Perfluorethan (R-116) 400 kr. pr. kg 24) Perfluorpropan (R-218) 400 kr. pr. kg 25) Perfluorcyklobutan 400 kr. pr. kg 26) Perfluorhexan 400 kr. pr. kg 27) Perfluorbutan 400 kr. pr. kg 28) Perfluorpentan 400 kr. pr. kg Stk. 2. Hvis et stof er omfatter af § 3 a, stk. 1, men  

 ikke er omfattet af stk. 1, svares en afgift på 400 kr. pr. kg.
Stk. 3. Hvis en blanding er sammensat af flere  

 forskellige af de i stk. 1 og 2 nævnte stoffer, beregnes afgiften som  

 summen af afgifterne af hvert enkelt stof.
Udgør et stof mere end 90  

 vægtpct. af blandingen, kan afgiften beregnes efter satsen for dette  

 stof og blandingens samlede vægt.
Afgiftsniveauet kan altid beregnes  

 til 400 kr. pr. kg af de anvendte sammensætninger af de i stk. 1 og 2  

 nævnte stoffer.
 § 3 c.4) Af de i bilag 1 nævnte  

 varer, der indeholder et eller flere af de i § 3 a, stk. 1, nævnte  

 stoffer, betales ved erhvervsmæssig indførsel fra steder uden  

 for EU eller fra visse områder, der ikke er omfattet af de  

 pågældende EU-landes afgiftsområde, en dækningsafgift  

 til statskassen, jf. dog stk. 2.
 Stk. 2. Der skal ikke svares dækningsafgift efter  

 stk. 1 for stoffer, som er afgiftspligtige efter § 3 a, og som er anvendt som  

 kølemiddel i airconditionanlæg i biler, jf. bilag 1, nr. 12.
Stk. 3. Dækningsafgiften beregnes efter  

 mængden af de afgiftspligtige stoffer, jf. stk. 1, og afgiftssatser  

 fastsat i § 3 b.
Skatteministeren fastsætter regler om beregning af  

 vægten.
 Stk. 4. Afgiften afregnes efter reglerne i toldlovens  

 kapitel 4, jf. dog stk. 5.
 Stk. 5. For dækningsafgiftspligtige varer, der  

  indføres af en virksomhed registreret efter § 29 i toldloven, finder  

 reglerne i § 3 d tilsvarende anvendelse.
Kapitel 3 Fælles bestemmelser § 3 d.4) Ved erhvervsmæssig  

 modtagelse af dækningsafgiftspligtige varer, jf. § 1, stk. 2, og bilag  

 1, fra andre EU-lande svares afgiften i forbindelse med varemodtagelsen her i  

 landet, jf. dog stk. 2. Varemodtagere skal inden varens afsendelse fra  

 udlandet anmelde sig hos de statslige told- og skattemyndigheder.
Anmeldelsen  

 er gældende for 5 år.
 Stk. 2. Der skal ikke svares afgift efter stk. 1 for  

 stoffer, som er afgiftspligtige efter § 3 a og er anvendt som  

 kølemiddel i airconditionanlæg i biler, jf. bilag 1, nr. 12.
Stk. 3. De i stk. 1 nævnte varemodtagere skal efter  

 udløbet af hver afgiftsperiode angive mængden af de varer,  

 virksomheden har modtaget i perioden, og indbetale afgiften heraf til de  

 statslige told- og skattemyndigheder.
Angivelsen og betalingen sker efter  

 reglerne i §§ 2, 3 og 5-7 og § 8, nr. 2 og 3, i lov om opkrævning af  

 skatter og afgifter m.v.
Stk. 4. De statslige told- og skattemyndigheder kan  

 pålægge en virksomhed, der gentagne gange ikke betaler afgiften  

 rettidigt, at afgive angivelse ved varens modtagelse.
De statslige told- og  

 skattemyndigheder kan endvidere pålægge virksomheden at betale  

 afgiften ved varens modtagelse.
 Stk. 5. Bestemmelserne i lovens §§ 8, 12 og 14 finder  

 tilsvarende anvendelse.
 § 4.4) Virksomheder, der  

 erhvervsmæssigt fremstiller eller fra udlandet modtager stoffer, der er  

 afgiftspligtige efter § 1 eller § 3 a, skal registreres hos de statslige  

 told- og skattemyndigheder.
 Stk. 2. De statslige told- og skattemyndigheder udsteder et  

 bevis for registreringen.
 Stk. 3.4) Registrerede virksomheder er berettiget  

 til, uden at afgiften er berigtiget, at modtage stoffer, der er  

 afgiftspligtige efter § 1 eller § 3 a.
 § 5.2)  

  Afgiftsperioden er måneden.
 Stk. 2. Registrerede virksomheder skal opgøre den  

 afgiftspligtige vægt for en afgiftsperiode som vægten af den  

 mængde afgiftspligtige stoffer, der i perioden er udleveret fra  

 virksomheden.
 Stk. 3.4) Registrerede virksomheder, der udtager  

 afgiftspligtige stoffer til fremstilling af varer, skal medregne forbruget  

 til udleveringen efter stk. 2.
 Stk. 4. Opgørelsen specificeres efter regler, som  

 fastsættes af de statslige told- og skattemyndigheder.
 § 6.4) I den afgiftspligtige vægt  

 opgjort efter § 5, stk. 2, fradrages:
1)	Vægten af stoffer, der er udleveret til en anden registreret  

 virksomhed efter § 4, stk. 3, 2)	vægten af stoffer, der er afgiftsfritaget efter § 3 a, stk.  

 5, 3)	vægten af stoffer, hvoraf der tidligere er svaret afgift,  

 eller hvor stofferne er taget i anvendelse inden lovens ikrafttrædelse,  

 og 4)	vægten af stoffer, der er leveret til udlandet.
 Stk. 2. De statslige told- og skattemyndigheder kan  

 fastsætte regler om kontrol for fradrag efter stk. 1.
 § 7.4) Ved erhvervsmæssig  

 levering til udlandet af de i § 1, stk. 2 eller bilag 1,  

 nævnte varer, der er fremstillet her i landet ved anvendelse af et  

 eller flere i § 1, stk. 1, eller § 3 a, stk. 1, nævnte  

 stoffer, eller som er afgiftsberigtiget ved modtagelsen fra udlandet efter  

 reglerne i § 3, § 3 c eller § 3 d, tilbagebetales afgiften af den  

 mængde afgiftspligtige stoffer, der er indeholdt i varen.
 Stk. 2. De statslige told- og skattemyndigheder  

 fastsætter nærmere regler for afgiftsgodtgørelsen efter  

 stk. 1.
 § 8. Registrerede virksomheder skal føre  

 regnskab over fremstilling, modtagelse fra udlandet og udlevering m.v. af  

 afgiftspligtige stoffer.
 Stk. 2. De statslige told- og skattemyndigheder  

 fastsætter nærmere regler om de registrerede virksomheders  

 regnskabsførelse, herunder udstedelse af fakturaer m.v.
 Stk. 3. Registrerede virksomheder skal opbevare  

 regnskabsmateriale i 5 år efter regnskabsårets udløb.
 § 9.2) Registrerede virksomheder skal  

 efter udløbet af hver afgiftsperiode angive mængden af de  

 stoffer, hvoraf virksomheden skal betale afgift, jf. §§ 5 og 6, og indbetale  

 afgiften for afgiftsperioden til de statslige told- og skattemyndigheder.  

 Angivelsen og betalingen sker efter reglerne i §§ 2-8 i lov om  

 opkrævning af skatter og afgifter m.v.
 § 10.2) (Ophævet).
 § 11.2) (Ophævet).
 § 12.2) Hvis virksomheden ikke  

 rettidigt efterkommer et pålæg om at stille sikkerhed, jf. § 11 i  

 lov om opkrævning af skatter og afgifter m.v., kan de statslige told-  

 og skattemyndigheder inddrage registreringen af virksomheden, indtil der er  

 stillet sikkerhed.
 § 13.2) (Ophævet).
§ 14. De statslige told- og skattemyndigheder har,  

 hvis det skønnes nødvendigt, til enhver tid mod behørig  

 legitimation uden retskendelse adgang til 1)	at foretage eftersyn i den registreringspligtige virksomhed og 2)	at efterse virksomhedens forretningsbøger og øvrige  

 regnskabsmateriale samt korrespondance m.v.
 Stk. 2. Den, der er ansvarlig for en registreringspligtig  

 virksomhed, samt de personer, der er beskæftiget i virksomheden, skal  

 yde de statslige told- og skattemyndigheder fornøden vejledning og  

 hjælp ved foretagelsen af de i stk. 1 nævnte eftersyn.
 Stk. 3. Det i stk. 1, nr. 2, nævnte materiale skal  

 på de statslige told- og skattemyndigheders anmodning udleveres eller  

 indsendes til de statslige told- og skattemyndigheder.
 Stk. 4. Leverandører af råvarer m.v. til  

 fremstilling af stoffer, der er afgiftpligtige efter § 1 eller § 3 a,  

 skal på begæring meddele de statslige told- og skattemyndigheder  

 oplysning om de leverede varer.
 Stk. 5. Erhvervsdrivende skal på begæring meddele  

 de statslige told- og skattemyndigheder oplysninger om deres indkøb af  

 afgiftspligtige stoffer.
 Stk. 6. De statslige told- og skattemyndigheder er berettiget  

 til, hvis det skønnes nødvendigt, mod behørig  

 legitimation uden retskendelse at foretage eftersyn af regnskaber m.v. hos de  

 i stk. 4 og 5 omhandlede virksomheder.
 Stk. 7. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 Stk. 8.1) I det omfang oplysninger som  

 nævnt i stk. 1 er registreret elektronisk, omfatter myndighedernes  

 adgang til disse oplysninger også en elektronisk adgang hertil.
 Stk. 9. Skatteministeren kan fastsætte de bestemmelser  

 om kontrolforanstaltninger, der er nødvendige til lovens  

 gennemførelse.
 § 14 a.1)  

  Politiet yder de statslige told- og skattemyndigheder bistand til  

 gennemførelsen af kontrollen efter § 14. Justitsministeren kan efter  

 forhandling med skatteministeren fastsætte nærmere regler  

 herom.
§ 14 b.4) I Forbindelse med kontrol  

 efter § 14 er de statslige told- og skattemyndigheder berettiget til at  

 foretage enhver undersøgelse af stoffer og varer, der er  

 nødvendig for udøvelse af kontrol, og til uden erstatning at  

 udtage prøver af stoffer og varer, i det omfang det er  

 nødvendigt for at undersøge deres beskaffenhed.
Varemodtageren  

 eller -fremstilleren er berettiget til efter undersøgelsens afslutning  

 på begæring at få de udtagne prøver tilbageleveret,  

 i det omfang de ikke er medgået ved undersøgelsen.
 Stk. 2. Såfremt de statslige told- og  

 skattemyndigheder har besluttet kun at undersøge en del af de angivne  

 stoffer og varer, anvendes resultaterne af den delvise undersøgelse  

 på alle stoffer og varer, der er anført under den  

 pågældende varepost i den afgiftspligtiges regnskab.  

 Varemodtageren eller -fremstilleren kan dog anmode om en supplerende  

 undersøgelse af stofferne og varerne, såfremt det kan  

 sandsynliggøres, at resultatet af den delvise undersøgelse ikke  

 kan anvendes på resten af de angivne stoffer og varer.
 Stk. 3. Det påhviler varemodtageren eller  

 -fremstilleren eller den, som handler på varemodtagerens eller  

 -fremstillerens vegne, at udføre det for undersøgelsen af  

 stofferne og varerne nødvendige arbejde (ud- og indpakning, opvejning,  

 opmålning m.v.). Omkostningerne i forbindelse hermed afholdes af  

 varemodtageren eller -fremstilleren.
 § 15.2) 4) Foruden  

 den personkreds, der er omhandlet i § 10 i lov om opkrævning af skatter  

 og afgifter m.v., hæfter de i § 3 d nævnte varemodtagere og den,  

 der er i besiddelse af varen, for betaling af afgift efter bestemmelserne i  

 denne lov.
§ 16. 2)  

  Skatteministeren kan bemyndige de statslige told- og skattemyndigheder  

 til at træffe afgørelser efter denne lov.
Ministeren kan  

 fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere  

 administrativ myndighed.
 § 16 a.2) Reglerne om eftergivelse og  

 henstand i § 15 i lov om opkrævning af skatter og afgifter m.v. finder  

 tilsvarende anvendelse på afgift, renter, gebyrer og administrative  

 bøder efter denne lov.
§ 16 b.
Landsskatteretten påkender klager  

 over de statslige told- og skattemyndigheders afgørelser i 1. instans  

 af:
 1)	Spørgsmål om afgiftspligt.
 2)	Spørgsmål om opgørelse af den afgiftspligtige  

 vægt.
 3)	Spørgsmål om omfanget af afgiftsgodtgørelse  

 efter § 7.
 Stk. 2. Reglerne i skattestyrelseslovens kapitler 3 og 3 A  

 finder anvendelse ved klage til Landsskatteretten efter stk. 1.
 § 16 c. (Ophævet).
§ 17.2) Medmindre højere straf  

 er forskyldt efter anden lovgivning, straffes med bøde den, der  

 forsætligt eller groft uagtsomt 1)	afgiver urigtige eller vildledende oplysninger eller fortier  

 oplysninger til brug for kontrollen med afgiften, 2)	overtræder § 4, stk. 1, § 8, stk. 1 og  

 stk. 3, § 14, stk. 2-5, og § 20, stk. 3 og  

 stk. 4, 3)	fortsætter driften af en registreringspligtig virksomhed, hvis  

 registrering er inddraget efter § 12 og de statslige told- og  

 skattemyndigheder har meddelt virksomheden dette.
 Stk. 2. I regler, der udstedes i medfør af loven, kan  

 der fastsættes straf i form af bøde for den, der  

 forsætligt eller groft uagtsomt overtræder bestemmelserne.
 Stk. 3.3)  Den, der  

 begår en af de nævnte overtrædelser med forsæt til at  

 unddrage statskassen afgift, straffes med bøde eller fængsel i  

 indtil 2 år.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 18.2) Reglerne i §§ 18 og 19 i lov om  

 opkrævning af skatter og afgifter m.v. finder tilsvarende anvendelse  

 på sager om overtrædelse af denne lov.
 § 19.2) (Ophævet).
 § 20. Loven træder i kraft den 1. januar  

 1989.
 Stk. 2-4. (Udeladt).
 § 21. Loven gælder ikke for  

 Færøerne og Grønland.
Skatteministeriet, den 22. marts  

 2001 Frode Sørensen /John Fuhrmann Bilag 1 Varer, hvor der ikke kan opnås godtgørelse ved  

 anvendelse af afgiftspligtige stoffer efter   

 § 3 a:
1)	Husholdningskøleskabe og -frysere 2)	Jævnstrømskøleskabe og -frysere 3)	Vaccinekølere 4)	Kommercielle køle- og fryseskabe, herunder  

 plug-in-møbler som iscremefrysere og flaskekølere 5)	Kommercielle køle- og fryseanlæg 6)	Mælkekøleanlæg 7)	Kølerum uden offentlig adgang 8)	Industrielle køle- og fryserum 9)	Lavtemperaturanlæg 10)	Varmepumper, dog ikke varmepumper, hvor de industrielle  

 drivhusgasser anvendes i et hermetisk lukket system 11)	Airconditionanlæg i bygninger 12)	Airconditionanlæg i personbiler, vare- og lastbiler og  

 busser.
13)	Affugtere, dog ikke varmepumpebaserede affugtere, hvor de  

 industrielle drivhusgasser anvendes i et hermetisk lukket system 14)	Fjernvarmerør 15)	Isolerede porte og døre 16)	Fugeskum 17)	Paneler til køle- og fryserum 18)	Ekstruderet polystyren til isolering (XPS-skum) 19)	Spraydåser, herunder beholdere beregnet på at  

 frembringe støj, beholdere til fejlfinding eller rensning på  

 f.eks. elektronisk udstyr (undtaget herfra er spraydåser til medicinsk  

 brug) 20)	Ruder 21)	Isolatorgas i elektriske installationer, dog undtaget  

 SF6-isoleret koblingsudstyr £ 36 kV 22)	Sporgas Punkterne omfatter ikke mobile kølecontainere og  

 køleanlæg beregnet til anvendelse i fly, skibe,  

 fiskefartøjer og køretøjer.
Airconditionanlæg til  

 brug i personbiler, busser vare- og lastbiler er dog omfattet.
 1)   Indsættelse af § 14, stk. 8, og  

 § 14 a trådte i kraft den 3. juni 1999, jf. lov nr. 380 af 2. juni  

 1999.
 2)   Ændring af § 3 a, stk. 2,  

 ophævelse af stk. 3, 4 og 7, ændring af nu stk. 4, § 5, stk. 1, §  

 9, ophævelse af §§ 10, 11, 13, 16 b, stk. 1, nr. 4, og § 19,  

 ændring af § 12, § 15, § 16a, § 17, stk. 1, nr. 2, og ophævelse  

 af nr. 3, ændring af nu nr. 3, og § 18, trådte i kraft den 1.  

 januar 2001, jf. lov nr. 165 af 15. marts 2000.
 3)   Ændring  

 af § 17, stk. 3, (»hæfte« udgået) træder i kraft den 1.  

 juli 2001, jf. lov nr. 1029 af 22. november 2000.
 4)   Ændring af lovens titel og  

 opdeling i kapitler, ophævelse af § 1, stk. 4, ændring af § 2, §  

 3, stk. 2 og 4, ny § 3 a, § 3 b, § 3 c, § 3 d, ændring af § 4, stk. 1  

 og 3, § 5, stk. 3, § 6, stk. 1, § 7, stk. 1, § 14, stk. 4, indsættelse  

 af § 14 b, ændring af § 15 og indsættelse af bilag 1,  

 trådte i kraft den 1. marts 2001, jf. lov nr. 1288 af 20. december  

 2000. Loven har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
