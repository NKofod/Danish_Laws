Bekendtgørelse om gebyrer på  

 blyakkumulatorer I medfør af § 53, § 67, § 80, § 88, § 92 og § 110, stk. 3 og 4 i  

 lov om miljøbeskyttelse, jf. lovbekendtgørelse nr. 698 af 22.  

 september 1998, som ændret ved lov nr. 369 af 2. juni 1999  

 fastsættes:
Kapitel 1 Det gebyrpligtige område m.v.
 § 1. Den, der erhvervsmæssigt fremstiller  

 eller fra udlandet modtager alle former for sekundære (genopladelige)  

 blyakkumulatorer, såvel lukkede som åbne, og varer hvori  

 sådanne indgår, skal betale et gebyr til  

 Miljøstyrelsen.
 § 2. Gebyret udgør for:
 1)	Blyakkumulatorer på indtil 100 Ah til start af motorer 6 kr.  

 pr. stk.
 2)	Blyakkumulatorer på 100 Ah og derover til start af motorer 12  

 kr. pr. stk.
 3)	Andre blyakkumulatorer 9 kr. pr. kWh.
 Stk. 2. I tilfælde af tvivl om blyakkumulatortype  

 anvendes gebyret i § 2, stk. 1, nr. 2.
 § 3. Virksomheder, der skal betale gebyr af de i §  

 1 nævnte blyakkumulatorer, skal anmelde sig til registrering hos de  

 statslige told- og skattemyndigheder.
 Stk. 2. Til de registrerede virksomheder udsteder de  

 statslige told- og skattemyndigheder et bevis for registreringen.
 § 4. Registrerede virksomheder er berettiget til,  

 uden at gebyret er berigtiget, fra udlandet eller fra anden registreret  

 virksomhed at modtage blyakkumulatorer eller varer, der er gebyrpligtige  

 efter § 1.
 § 5. Gebyrperioden er måneden.
 Stk. 2. Registrerede virksomheder skal opgøre det  

 gebyrpligtige antal af hver enkelt kategori for en gebyrperiode, som summen  

 af antallet af gebyrpligtige blyakkumulatorer og varer, der i perioden er  

 udleveret fra virksomheden.
 Stk. 3. Registrerede virksomheder, der udtager  

 gebyrpligtige blyakkumulatorer og varer til fremstilling eller montering i  

 varer, skal medregne forbruget til udleveringen efter stk. 2. Til forbruget  

 medregnes også blyakkumulatorer og varer, der benyttes i den  

 registrerede virksomhed.
 Stk. 4. Opgørelsen specificeres efter  

 retningslinier, som fastsættes efter aftale mellem miljø- og  

 energiministeren og de statslige told- og skattemyndigheder.
§ 6. I det gebyrpligtige antal, opgjort efter § 5,  

 stk. 2 fradrages 1)	antallet af blyakkumulatorer og varer, der er udleveret til en anden  

 registreret virksomhed efter § 3, stk. 1, 2)	antallet af blyakkumulatorer og varer, der er leveret til udlandet,  

 og 3)	varer, der returneres til virksomheden, såfremt køberen  

 godtgøres varens pris indbefattet afgiften.
 Stk. 2. Miljø- og energiministeren og de statslige  

 told- og skattemyndigheder kan efter aftale fastsætte retningslinier  

 for kontrol med fradrag efter stk. 1.
 § 7. Virksomheder, der ikke er omfattet af  

 registreringspligten, jf. § 3, stk. 1, og som til udlandet leverer de i § 1  

 nævnte blyakkumulatorer eller varer, kan meddeles bevilling af de  

 statslige told- og skattemyndigheder til godtgørelse af gebyret.
 § 8. Registrerede virksomheder skal føre  

 regnskab over fremstilling, modtagelse og udlevering m.v. af gebyrpligtige  

 blyakkumulatorer og varer, der kan danne grundlag for opgørelse af det  

 i hver gebyrperiode opkrævede gebyr og for kontrollen med gebyrets  

 erlæggelse.
 Stk. 2. Miljø- og energiministeren og de statslige  

 told- og skattemyndigheder fastsætter efter aftale nærmere  

 retningslinier for de registrerede virksomheders regnskabsførelse,  

 herunder udstedelse af fakturaer m.v.
 Stk. 3. Registrerede virksomheder skal opbevare  

 regnskabsmateriale i 5 år efter regnskabsårets udløb.
 § 9. Registrerede virksomheder skal efter  

 udløbet af hver gebyrperiode og senest ved udgangen af den  

 følgende måned til de statslige told- og skattemyndigheder  

 angive mængden af blyakkumulatorer og varer, hvoraf virksomheden skal  

 betale gebyr, jf. §§ 5 og 6. Angivelsen skal ske på en særlig  

 blanket og underskrives af virksomhedens ledelse.
§ 10. Gebyret for en gebyrperiode skal indbetales  

 til de statslige told- og skattemyndigheder senest ved udgangen af den  

 måned, der følger efter gebyrperioden.
Udgør gebyret  

 under 50 kr. kan indbetaling af beløbet undlades.
Stk. 2. Betales gebyret ikke rettidigt, skal der betales  

 rente.
Forrentningen sker fra forfaldsdagen for gebyret.
Gebyret forrentes  

 med 1,3 pct. i månedlig rente for hver påbegyndt måned fra  

 den 1. i den måned, i hvilket gebyret skal betales, dog mindst 50 kr,  

 jf. lov om miljøbeskyttelse § 88, stk. 2.
 § 11. De statslige told- og skattemyndigheder kan  

 pålægge en virksomhed, der ikke betaler gebyret rettidigt, at  

 afgive angivelse for en kortere periode end en måned.
 Stk. 2. De statslige told- og skattemyndigheder kan  

 endvidere pålægge en virksomhed, der ikke betaler gebyret  

 rettidigt, en kortere betalingsfrist end den i § 10 angivne og kræve,  

 at der stilles fuld sikkerhed for gebyrets betaling.
 § 12. Betales forfaldent gebyr ikke senest den 14.  

 dag efter betalingsfristens udløb, kan de statslige told- og  

 skattemyndigheder inddrage registreringen af virksomheden, jf. § 3, indtil de  

 forfaldne gebyrer er betalt.
Stk. 2. Er der efter § 11 sket forkortelse af  

 gebyrperioden eller betalingsfristen, og betales gebyret ikke rettidigt, kan  

 registreringen, jf. § 3, inddrages straks efter betalingsfristens  

 udløb.
Registreringen kan endvidere inddrages, hvis virksomheden  

 undlader at stille fuld sikkerhed, når de statslige told- og  

 skattemyndigheder har fremsat krav herom i henhold til § 11, stk. 2.
 § 13. Såfremt det konstateres, at en  

 virksomhed har afgivet urigtige angivelser efter § 9, således at  

 virksomheden har betalt for lidt i gebyr, afkræves det skyldige  

 beløb til betaling senest 14 dage efter påkrav.
 Stk. 2. Kan størrelsen af de gebyrbeløb,  

 der påhviler virksomheden, ikke opgøres på grundlag af  

 virksomhedens regnskaber m.v., kan de statslige told- og skattemyndigheder  

 foretage skønsmæssig ansættelse af gebyrtilsvaret.
Stk. 3. Betales gebyret ikke rettidigt, skal der betales  

 rente.
Forrentningen sker fra forfaldsdagen for gebyret.
Gebyret forrentes  

 med 1,3 pct. i månedlig rente for hver påbegyndt måned fra  

 den 1. i den måned, i hvilket gebyret skal betales, dog mindst 50 kr,  

 jf. lov om miljøbeskyttelse § 88, stk.2 § 14. Der skal betales et særskilt gebyr  

 på 65 kr. for erindringsskrivelser vedrørende betaling af  

 gebyr.
 § 15. De statslige told- og skattemyndigheder har,  

 hvis det skønnes nødvendigt, til enhver tid mod behørig  

 legitimation uden retskendelse adgang til at foretage eftersyn i den  

 registreringspligtige virksomhed og til at efterse virksomhedens  

 forretningsbøger og øvrige regnskabsmaterialer samt  

 korrespondance m.v.
 Stk. 2. Den, der er ansvarlig for en registreringspligtig  

 virksomhed samt de personer, der er beskæftiget i virksomheden, skal  

 yde de statslige told- og skattemyndigheder fornøden vejledning og  

 hjælp ved foretagelse af de i stk. 1 nævnte eftersyn.
 Stk. 3. Det i stk. 1 nævnte materiale skal på  

 de statslige told- og skattemyndigheders anmodning udleveres eller indsendes  

 til de statslige told- og skattemyndigheder.
 Stk. 4. Leverandører af råvarer m.v. til  

 fremstilling af blyakkumulatorer og varer, der er gebyrpligtige efter § 1,  

 skal på begæring meddele de statslige told- og skattemyndigheder  

 oplysninger om de leverede varer.
 Stk. 5. Erhvervsdrivende skal på begæring  

 meddele de statslige told- og skattemyndigheder oplysning om deres  

 indkøb af gebyrpligtige blyakkumulatorer og varer.
 Stk. 6. De statslige told- og skattemyndigheder er  

 berettigede til, hvis det skønnes nødvendigt, mod  

 behørig legitimation uden retskendelse at foretage eftersyn af  

 regnskaber m.v. hos de i stk. 4 og 5 omhandlede virksomheder.
 § 16. For betaling af gebyr efter  

 bekendtgørelsen hæfter den, der som ejer, forpagter eller  

 lignende driver virksomheden for egen regning.
Kapitel 2 Administrative bestemmelser § 17. Administration og kontrol, herunder  

 opkrævning i henhold til kapitel 1 udøves af de statslige told-  

 og skattemyndigheder.
 § 18. De statslige told- og skattemyndigheder har  

 udpantningsret for gebyrer efter denne bekendtgørelse med  

 påløbne renter og omkostninger, jf. lov om  

 miljøbeskyttelse § 53, stk. 4 og § 88.
Kapitel 3 Straffe- og ikræfttrædelsesbestemmelser § 19. Medmindre højere straf er forskyldt  

 efter anden lovgivning, straffes med bøde den, der forsætligt  

 eller groft uagtsomt:
1)	overtræder § 3, stk. 1, § 8, stk. 1 og 3, § 9, eller § 15,  

 stk. 2   5, 2)	undlader at efterkomme et påbud, der er meddelt efter § 11,  

 stk. 1, 3)	afgiver urigtige eller vildledende oplysninger eller fortier  

 oplysninger til brug for kontrollen med gebyret, eller 4)	fortsætter driften af en registreringspligtig virksomhed,  

 efter at de statslige told- og skattemyndigheder har inddraget registreringen  

 efter § 12.
 Stk. 2. Den, der begår en af nævnte  

 overtrædelser med forsæt til at unddrage gebyr, straffes med  

 bøde, hæfte eller fængsel i indtil 2 år.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
§ 20. Reglerne om eftergivelse og henstand i  

 merværdiafgiftslovens (momslovens) § 83 finder tilsvarende anvendelse  

 på gebyr, renter og særskilt gebyr for erindringsskrivelser efter  

 denne bekendtgørelse.
Reglerne finder ligeledes anvendelse på  

 beløb, som personer er pligtige at betale som erstatning for  

 selskabers manglende betaling af gebyret.
 § 21. Bekendtgørelsen træder i kraft  

 den 1. januar 2001.
 Stk. 2. Samtidig ophæves Miljø- og  

 Energiministeriets bekendtgørelse nr. 92 af 22. februar 1996 om  

 gebyrer på blyakkumulatorer.
Stk. 3. Afgørelser truffet efter Miljø- og  

 Energiministeriets bekendtgørelse nr. 92 af 22. februar 1996 om  

 gebyrer på blyakkumulatorer bevarer deres gyldighed indtil der  

 træffes ny afgørelse i medfør af denne  

 bekendtgørelse.
Overtrædelse af sådanne afgørelser  

 straffes efter de hidtil gældende regler.
 Stk. 4. Bekendtgørelsen finder anvendelse på  

 blyakkumulatorer og varer, der er gebyrpligtige efter § 1 og som efter  

 bekendtgørelsens ikrafttræden udleveres eller udtages fra  

 registreringspligtige virksomheder, forbruges i egen registreringspligtig  

 virksomhed, indføres fra andre EU-lande eller angives til  

 fortoldning.
 Stk. 5. Til virksomheder omfattet af § 7 ydes en godtgørelse  

 svarende til aktuel gebyrsats jf. § 2.
