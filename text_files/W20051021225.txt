Klage over tvangsbehandling (Zypexa) Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt ikke  

 at  

 tvangsbehandle hende, da udsigten til hendes helbredelse eller en betydelig  

 og  

 afgørende bedring i tilstanden ellers ville blive væsentligt forringet.  

 Nævnet  

 lagde herved lagt vægt på, at patienten befandt sig i en psykotisk tilstand  

 præget af tankeforstyrrelser, herunder kaotisk tankegang, og at hun tidvist  

 var  

 hørehallucineret.
Endvidere var patienten forstyrret og afvisende i kontakten  

 med andre, og hun var endvidere meget ambivalent overfor at modtage  

 behandling.
 Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning.  

 Sundhedsvæsenets Patientklagenævn lagde vægt på, at patienten gennem 15 dage  

 blev forsøgt motiveret for frivillig behandling, før beslutning om  

 tvangsmedicinering blev truffet.
 Endelig lagde nævnet vægt på, at der primært blev  

 besluttet tvangsbehandling med tablet Zyprexa og subsidiært med injektion  

 Zyprexa.
 Betingelserne for tvangsbehandling var således opfyldt.
 Sundhedsvæsenets Patientklagenævn fandt endvidere, at  

 behandlingen opfyldte kravet om anvendelse af afprøvede lægemidler i  

 sædvanlig  

 dosering og med færrest mulige bivirkninger.
 Nævnet lagde vægt på, at Zyprxa er et almindeligt  

 anvendt og vel afprøvet antipsykotisk lægemiddel, ligesom den besluttede  

 dosering er sædvanlig.
Nævnet bemærkede dog i relation til  

 injektionsbehandlingen med Zyprexa, at producenten for Zyprexa har udsendt en  

 advarsel om, at længere tids injektionsbehandling med Zyprexa er mistænkt for  

 at medføre dødsfald, hvorfor injektionsbehandling kun er beregnet til  

 kortvarig  

 behandling.
Nævnet oplyste herved, at det af lægemiddelkataloget fremgår, at  

 der efter tre dage med injektionsbehandling med Zyprexa bør skiftes til oral  

 behandling.
