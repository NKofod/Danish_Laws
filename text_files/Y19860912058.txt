Udtalt, at det ved behandlingen af kommuneplaner og andre  

 reguleringer, der omfatter et større område, er forbundet med betydelige  

 vanskeligheder at anvende grundsætningen om inhabilitet, idet et stort antal  

 grundejere m.fl. har interesse ved at opnå fordele eller ulemper.
Jo mere  

 omfattende reguleringen er med hensyn til såvel geografisk område som  

 generelle virkninger desto mere særlig og direkte må en personlig økonomisk  

 interesse være, for at der kan antages at foreligge inhabilitet.
 Det må således vurderes, om der hos medlemmet er en helt særlig  

 interesse af et væsentligt omfang, som i almindelighed må antages at være  

 egnet til på usaglig måde at påvirke den pågældendes stillingtagen til sagen.
 Endvidere tilføjet, at den omstændighed, at et  

 kommunalbestyrelsesmedlem ejer en ejendom, hvis udnyttelsesmuligheder bliver  

 væsentlig forbedret ved vedtagelsen af en kommuneplan, næppe altid vil være  

 tilstrækkeligt til at medføre, at den pågældende må anses for inhabil ved  

 behandlingen af kommuneplanen, idet der tillige må lægges vægt på ejendommens  

 størrelse og benyttelse, ejerforholdets varighed m.v.
I den konkrete sag ejede et aktieselskab, hvori et  

 kommunalbestyrelsesmedlem var direktør og hovedaktionær, hovedparten af  

 ejendommene i et af kommunens centerområder.
Mellem 1. og 2.
 behandlingen af kommuneplanen erhvervede selskabet yderliger to  

 grunde, der hidtil havde været udlagt til parcelhusformål med en  

 bebyggelsesprocent på 25, og som ved kommuneplanen blev inddraget i  

 centerområdet med en maksimal bebyggelsesprocent på 100. På denne baggrund  

 udtalte indenrigsministeriet vejledende, at det pågældende  

 kommunalbestyrelsesmedlem havde haft en sådan ganske særlig og væsentlig  

 økonomisk interesse i den foreliggende kommuneplan, at han måtte antages at  

 have været inhabil ved kommunalbestyrelsens vedtagelse af denne.
 Med skrivelse af 9. maj 1986 (j. nr. 1985-0899-3-157-1) har tilsynsrådet  

 for Københavns amt til indenrigsministeriet fremsendt en sag om  

 kommunalbestyrelsesmedlem  Bjarne  Lehmann  Wengs habilitet i forbindelse med  

 Gentofte kommunalbestyrelses vedtagelse af kommuneplanen i 1981.
 Sagen er af et medlem af tilsynsrådet i rådets møde den 7. maj 1986  

 begæret indbragt til afgørelse af indenrigsministeren under henvisning til §  

 50, stk. 2, 3. pkt., i lov om kommunernes styrelse.
 Det fremgår af sagen, at nuværende medlem af Gentofte kommunalbestyrelse,  

  Julie  Szabad, ved skrivelse af 5. november 1985 til indenrigsministeriet  

 klagede over, at kommunalbestyrelsesmedlem  Bjarne  Lehmann  Weng i 1981  

 deltog i kommunalbestyrelsens afstemning om kommuneplan 1981 1992, når denne  

 på afgørende måde fandtes at påvirke hans økonomiske indtjeningsmuligheder.  

 Indenrigsministeriet oversendte med skrivelse af 8. november 1985 klagen til  

 tilsynsrådet for København amt, jfr. § 47, stk. 2, i lov om kommunernes  

 styrelse.
Tilsynsrådet anmodede herefter i skrivelse af 14. november 1985 Gentofte  

 kommunalbestyrelse om en udtalelse i sagen.
I skrivelse af 14. marts 1986  

 meddelte Gentofte kommunalbestyrelse, at sagen havde været behandlet i  

 kommunalbestyrelsens møder den 28. januar og 17. februar 1986, og at  

 kommunalbestyrelsens konservative flertal havde vedtaget den udtalelse (af  

 17. februar 1986), der var udsendt til kommunalbestyrelsens medlemmer med  

 dagsordenen for mødet den 17. februar 1986, mens et mindretal havde  

 udarbejdet en udtalelse af 1. marts 1986.
Det fremgår af kommunalbestyrelsens udtalelse af 17. februar 1986, at  

 kommuneplanen i overensstemmelse med kommuneplanloven behandler alle aspekter  

 i den fysiske planlægning og indeholder en sammenfattende tilkendegivelse af,  

 hvorledes kommunalbestyrelsen forestiller sig, at Gentofte kommune skal  

 udvikle sig i planperioden.
Kommuneplanen opdelte kommunen i ca. 330  

 enkeltområder, hvoraf ca. 30 var centerområder, grupperet i 6 bydelscentre.  

 Kommuneplanen fastsatte generelt en bebyggelsesprocent for centerområderne på  

 maksimalt 100, hvilket var en mindre afvigelse fra den maksimale udnyttelse  

 af centerområder i medfør af bygningsvedtægten fra 1963.
Kommunalbestyrelsen har endvidere oplyst, at kommuneplanen efter et halvt  

 års offentlig fremlæggelse den 22. december 1981 blev forelagt for og  

 vedtaget i kommunalbestyrelsen med 13. stemmer for og 3 imod.
Planen blev  

 vedtaget ved en afstemning om dens indhold som en helhed, og  Bjarne  Lehmann  

  Weng var blandt de medlemmer, der stemte for den.
Kommunalbestyrelsen har i sin udtalelse anført, at Lehmann Weng i 1981 var  

 ejer af hovedparten af de ejendomme, der er beliggende i det ene af de ca. 30  

 centerområder i kommunen.
Samtidig har kommunalbestyrelsen henvist til, at  

 det fremgår af en af kommunens bygningsvæsen udarbejdet redegørelse af 12.  

 februar 1986 vedrørende ejerforhold og udnyttelsesmuligheder for de  

 ejendomme, som  Lehmann  Weng ejede den 22. december 1981, at den maksimale,  

 teoretiske udnyttelsesmulighed for ejendommene ikke blev væsentligt påvirket  

 af de i kommuneplanen fastsatte maksimale, teoretiske grænser.
I tilslutning hertil er det udtalt, at  Lehmann  Wengs interesse i  

 kommuneplanen indhold derfor var uvæsentlig i forhold til kommuneplanen under  

 eet.
Da kommuneplanen omfatter hele kommunen, er den omstændighed, at  

 kommunalbestyrelsesmedlemmers ejendomme bliver omfattet af planen, ikke  

 tilstrækkelig til at begrunde inhabilitet.
Hertil kommer, at kommuneplanen  

 kun indeholder rammer, der senere skal udfyldes ved lokalplaner.
Det er  

 derfor fortsat kommunalbestyrelsens opfattelse, at  Lehmann  Weng var habil  

 ved kommunalbestyrelsens behandling af kommuneplanen.
Kommunalbestyrelsen har endelig oplyst, at der efterfølgende er vedtaget  

 lokalplan for det område, hvor  Lehmann  Wengs ejendomme er beliggende.
Ved  

 lokalplanen, i hvis behandling  Lehmann  Weng ikke deltog, blev  

 bebyggelsesprocenten endeligt fastsat til 85% for området under eet.
I mindretallets udtalelse af 1. marts 1986 har kommunalbestyrelsesmedlem  

  Asger  Boertmann på 9 kommunalbestyrelsesmedlemmers vegne redegjort for  

 mindretallets begrundelse for ikke at stemme for den af flertallets vedtagne  

 udtalelse i sagen.
Det er anført, at hverken  Bjarne  Lehmann  Weng eller  

 daværende borgmester  Jørgen  Gotfredsen under behandlingen af kommuneplanen  

 i byplanudvalget og kommunalbestyrelsen gjorde opmærksom på, at de som ejere  

 og bestyrelsesmedlemmer i Jægersborg Mejeri A/S den 21. september 1981 havde  

 opkøbt ejendommene 2 cr og 2 cs . Disse oplysninger kom frem på  

 kommunalbestyrelsesmødet den 28. januar 1986 under behandlingen af  

 spørgsmålet om  Lehmann  Wengs habilitet, og det er på baggrund af disse  

 oplysninger, at mindretallet er af den opfattelse, at  Lehmann  Weng (og  

  Gotfredsen) havde en så væsentlig personlig økonomisk interesse i  

 kommuneplanens rammebestemmelser for centerområdet, at han må anses for  

 inhabil.
Mindretallet har oplyst, at ejendommene 2 cr og 2 cs har et  

 samlet grundareal på 3.246 kvadratmeter, og at de i bygningsvedtægten af 22.  

 januar 1963 var udlagt som boligområde med en maksimal udnyttelsesgrad på  

 0,20 for parcelhuse, 0,25 for række- og kædehuse og 0,40 for andre  

 bebyggelser.
Efter § 15-rammerne, som blev vedtaget den 14. december 1976,  

 var de to ejendomme henført til et område ( eksisterende parcelhusområde )  

 med en maksimal bebyggelsesprocent på 25. Ved kommuneplanens vedtagelse  

 indlemmedes de to ejendomme i Centerområde 3.C7, hvorefter den maksimale  

 bebyggelsesprocent for ejendommene ved en samlet bebyggelse fastsættes til  

 100. Det er angivet, at dette medførte en forøgelse af  

 nettobebyggelsesmulighederne med 2.434 kvadratmeter, hvilket efter fagfolks  

 vurdering svarer til en mulig økonomisk ekstragevinst på ca. 20. mill. kr. i  

 1986-priser.
Mindretallet har endvidere anført, at der på intet tidspunkt har været  

 tale om privat beboelse for  Lehmann  Weng (eller  Gotfredsen), men at der  

 fra 1977 til 1985 fra  Lehmann  Wengs side er foretaget systematiske  

 ejendomsopkøb med henblik på en samlet bebyggelse.
Det er herved  

 understreget, at den påtænkte bebyggelse var af et omfang, der udløser  

 lokalplan og dermed afgørende adskiller sig fra den byggevirksomhed, der  

 kunne være aktuel for andre kommunalbestyrelsesmedlemmer og  

 ejendomsbesiddere.
Kun ved lokalplanpligtige byggeprojekter er kommuneplanens  

 rammer af betydning, idet de netop er rammer for lokalplanlægningen, hvorimod  

 kommuneplanlovens almindelige bestemmelser gælder for alt andet (mindre)  

 byggeri.
 Efter mindretallets opfattelse har  Lehmann  Weng herved haft væsentlige  

 økonomiske interesser i såvel kommuneplanens rammer for  

 udnyttelsesmulighederne i centerområdet som i udvidelsen af centerområdet, og  

 hans interesse i kommuneplanens udformning har været øget som følge af, at  

 han som grundejer i stor stil i området havde konkrete bebyggelsesplaner.
Mindretallet har endelig vedrørende flertallets udtalelse bemærket  

 følgende: - at kommuneplanen ikke omfatter ca. 30 centerområder , men kun 6,  

 jfr. det tilsendte eksemplar af kommuneplanen, - at den vedtagne udvidelse af centerområdet omfattende Lehmann Wengs  

 ejendomme slet ikke nævnes i skrivelsen på trods af, at dette spørgsmål er  

 afgørende for bedømmelsen af habilitet, - at skrivelsens afgørende præmis for påstanden om  Lehmann  Wengs  

 habilitet: at den maksimale teoretiske udnyttelsesmulighed for de ejendomme,  

  Bjarne  Lehmann  Weng ejede, ikke (blev) væsentligt påvirket af de i  

 kommuneplanen fastsatte maksimale teoretiske grænser er i strid med  

 sandheden, - at det af flertallet vedlagte bilag af 12.2.86 dels tilslører det  

 forhold, at centerområdet blev udvidet, dels fejlagtigt forudsætter, at 2 cr  

 og 2 cs efter Bygningsvedtægten er forbeholdt anden bebyggelse , (hvorved  

 ejendommene tillægges en højere udnyttelsesgrad). Hvis udgangspunktet for  

 ejendommenes anvendelse er parcelhuse , skal byggeretten nedsættes til det  

 halve, hvilket ikke fremgår af bilaget, - at skrivelsens bemærkning om, at kommunalbestyrelsesmedlemmers  

 ejendomsbesiddelse ikke er tilstrækkelig til at begrunde inhabilitet, kun er  

 rigtig for så vidt planernes rammer ikke ændrer på udnyttelsen af den faste  

 ejendomsbesiddelse, hvilket i væsentligt omfang netop skete i  Lehmann  Wengs  

 tilfælde, - at henvisningen til, at det fortsat er kommunalbestyrelsens  

 opfattelse, at  Lehmann  Weng var habil, lader formode, at  

 kommunalbestyrelsen tidligere har haft lejlighed til at tage stilling til,  

 hvilket ikke har været tilfældet, - at den afsluttende konstatering af, at lokalplan 39 fastsatte en  

 bebyggelsesprocent på 85 for området under eet, fortier det forhold, at  

 bebyggelsesprocenten for den enkelte ejendom i centerområdet fastsattes til  

 100.
Ved tilsynsrådets behandling af sagen den 7. maj 1986 forelå et udkast til  

 svarskrivelse, hvorefter rådet tilkendegav, at den pågældende i henhold til  

 styrelseslovens § 14, stk. 2, burde have underrettet kommunalbestyrelsen om  

 de forhold, der kunne give anledning til tvivl om hans habilitet, således at  

 habilitetsspørgsmålet var blevet rejst i og afgjort af den daværende  

 kommunalbestyrelse.
Tilsynsrådet fandt sig imidlertid afskåret fra at tage  

 stilling til inhabilitetsspørgsmålet som følge af, at den daværende  

 kommunalbestyrelse ikke havde behandlet spørgsmålet.
Det fremgår af tilsynsrådets beslutningsprotokol for mødet, at sagens  

 behandling i rådet ikke var afsluttet, da der fremkom en erklæring fra  

 tilsynsrådsmedlem  Else  Dyrberg om, at sagen ønskedes indbragt for  

 indenrigsministeriet.
Det foreliggende udkast til rådets svarskrivelse kunne  

 derfor ikke anses for tiltrådt af de øvrige medlemmer.
I skrivelse af 7. maj 1986 til indenrigsministeriet har  Else  Dyrberg om  

 baggrunden for sin begæring om henskydelse af afgørelsen til  

 indenrigsministeriet bl.a. anført, at tilsynsrådet har udøvet et forkert  

 skøn, og at det ville få uoverskuelige følger, hvis der rundt omkring blev  

 rejst tvivl om habiliteten i lignende sager, hvor det er vanskeligt at få  

 nøje kendskab til forholdene, som de var, da sagen var aktuel.
Det afgørende  

 var dengang, at alle også uden for kommunalbestyrelsen kendte forholdene ud  

 og ind gennem lokalbladene, og at ingen fandt anledning til at drøfte  

 spørgsmålet om habilitet.
Efter  Else  Dyrbergs opfattelse må det derfor  

 betragtes som en stiltiende forudsætning, at  Lehmann  Weng ikke var inhabil,  

 da kommuneplanen blev vedtaget.
 Tilsynsrådet har senere på ny behandlet sagen på et møde den 19. juni  

 1986, hvor to tilsynsrådsmedlemmer,  Peter  Valenius og  Erik  Sejrup,  

 ønskede tilført beslutningsprotokollen, at de fandt, at  Lehmann  Weng på  

 baggrund af de foreliggende sagsakter måtte anses for at have været inhabil i  

 sagen.
Med skrivelse af 13. juni 1986 har landsretssagfører Aage Spang-Hanssen  

 som advokat for  Lehmann  Weng - efter at have haft aktindsigt i sagen  

 fremsat et notat om sagens faktiske forhold.
Det er heri fremhævet, at alle  

 kommunalbestyrelsens medlemmer var bekendt med, at Jægersborg Mejeri A/S,  

 hvori  Lehmann  Weng var direktør og hovedaktionær, havde væsentlig interesse  

 i området Annettevej - Jægersborg Alle - Lindegårdsvej.
Det er i notatet oplyst, at området matr.nr. 2 af, ac og co har værret  

 anvendt af Jægersborg Alle Mejeri fra 1927 og ejedes af firmaets direktør  

  Viggo  Jensen.
Efter  Viggo  Jensens død i 1975 købte mejeriet, der i 1972  

 var blevet omdannet til aktieselskab, området af boet, og skødet blev  

 tinglyst i 1977. Matr. nr. 2 ab blev i 1977 købt af mejeriet i sameje med  

 advokat Niels Hollænder.
Yderligere havde mejeriet lejet nogle tilstødende  

 grunde, henholdsvis matr. nr. 2 ic i 1973 og matr. nr. 2 cs, en del af 2 cr  

 samt 2 ic i 1977. Ved betinget skøde af 14. august 1981, tinglyst den 21.  

 september 1981, erhvervede mejeriet matr. nr. 2 by, bæ, cr og cs.
Det er i notatet understreget, at alle kommunalbestyrelsens medlemmer var  

 bekendt med, at  Lehmann  Weng var direktør og hovedaktionær i mejeriet, som  

 vaar kommunens tredie største arbejdsplads.
Det er endvidere anført, at hvis  

  Lehmann  Weng - og i øvrigt  Jørgen  Gotfredsen - skulle have taget hensyn  

 til sine personlige interesser (eller rettere selskabets interesser), måtte  

 det have ført til, at han havde sluttet sig til det mindretal på tre, der gik  

 imod kommuneplanen.
Der er herved henvist til, at kommuneplanen, der henlagde  

 området til centerbebyggelse, reelt betød, at muligheden for en fortsættelse  

 af mejeridriften fra mejeriets lokaler var afskåret på lidt kortere sigt.
 Det er endelig i notatet påpeget, at det ikke er relevant, når der i  

 udkastet til svarskrivelse fra tilsynsrådet er henvist til en tidligere  

 tilsynsrådsudtalelse vedrørende lokalplaner, idet  Lehmann  Weng - og også  

  Jørgen  Gotfredsen - ved behandlingen af lokalplanen for området i 1984  

 netop gav udtryk for, at de som inhabile ikke ville deltage i forhandlingerne  

 og afstemningen.
 I skrivelse af 13. august 1986 har kommunalbestyrelsesmedlem  Julie  

  Szabad - efter at have haft aktindsigt i sagen - kommenteret  

 landsretssagfører Aage Spang-Hanssens notat og særlig fremhævet, at ingen i  

 kommunalbetyrelsen, ud over  Lehmann  Weng og dennes advokat,  

 landsretssagfører Gotfredsen, var bekendt med de nævnte ejendomserhvervelser  

 i 1981.
 Endelig har landsretssagfører Aage Spang-Hanssen i skrivelse af 4.  

 september 1986 fremført nogle bemærkninger til sagen under henvisning til  

  Julie  Szabads sidstnævnte skrivelse.
 I denne anledning skal indenrigsministeriet idet bemærkes, at der ikke  

 foreligger nogen sag til afgørelse vejledende udtale følgende:
I medfør af § 14 i lov om kommunernes styrelse træffer kommunalbestyrelsen  

 beslutning om, hvorvidt et medlem har en sådan interesse i en sag, at han er  

 udelukket fra at deltage i kommunalbestyrelsens forhandling og afstemning om  

 sagen.
Et medlem skal underrette kommunalbestyrelsen, hvis der foreligger  

 forhold, der kan give anledning til tvivl om hans habilitet.
 Formålet med inhabilitetsreglerne i § 14 i den kommunale styrelseslov er  

 dels at sikre, at den enkelte sag behandles korrekt, dels at sikre  

 offentlighedens tillid til beslutningsprocessen i kommunalbestyrelsen.  

 Styrelseslovens § 14 indeholder ingen nærmere angivelse af, hvornår et medlem  

 må anses for inhabilt, og dette spørgsmål må derfor afgøres i  

 overensstemmelse med almindelige forvaltningsretlige grundsætninger.
 Et medlem må herefter anses for inhabilt, hvis det i det konkrete tilfælde  

 ud fra samtlige foreliggende omstændigheder må antages, at der hos medlemmet  

 foreligger en uvedkommende interesse i sagen af en sådan art og styrke, at  

 der ud fra en generel vurdering kan være fare for, at den pågældende vil lade  

 sig påvirke heraf.
Ved behandlingen af kommuneplaner og andre reguleringer, der omfatter et  

 større område, er det forbundet med betydelige vanskeligheder at anvende  

 grundsætningen om inhabilitet, idet et stort antal grundejere m.fl. har  

 interesse ved at opnå fordele eller ulemper.
Jo mere omfattende reguleringen  

 er - med hensyn til såvel geografisk område som generelle virkninger - desto  

 mere særlig og direkte må en personlig økonomisk interesse være, for at der  

 kan antages at foreligge inhabilitet.
Det må således vurderes, om der hos den  

 pågældende er en sådan helt særlig interesse af et væsentligt omfang, som i  

 almindelighed må antages at være egnet til på usaglig måde at påvirke den  

 pågældendes stillingtagen til sagen.
I den konkrete sag ejede Jægersborg Alle's Mejeri, hvori  Lehmann  Weng  

 var direktør og hovedaktionær, ejendommene matr.nr. 2 ac, af og co.
Endvidere  

 herhvervede mejeriet i 1977 2/3 af ejendommen matr.nr. 2 ab.
Endelig  

 erhvervede mejeriet ved betinget skøde af 14. august 1981, tinglyst som  

 betinget adkomst den 21. september 1981, ejendommene matr.nr. 2 by, bæ, cr og  

 cs.
Skødet var betinget af købesummens betaling, og endeligt skøde blev  

 meddelt den 11. juni 1982.
Det fremgår af sagen, at det område, hvor matr.nr. 2 ac, af, co, ab, by og  

 bæ er beliggende, ifølge Gentofte kommunes § 15-rammer, vedtaget den 14.  

 december 1976, var udlagt til centerformål.
Udnyttelsesgraden var efter det  

 oplyste fastsat til maksimalt 100%, svarende til ialt 12.336 (m2). Efter det  

 ligeledes oplyste var matr.nr. 2 cr og cs ifølge § 15-rammerne udlagt til  

 parcelhusformål med en udnyttelsesgrad på 25%, svarende til 812 (m2).
Af kommuneplanen 1981-1992, vedtaget af Gentofte kommunalbestyrelse den  

 22. december 1981, fremgår det, at der bl.a. blev udlagt et centerområde i  

 Jægersborg Alle omfattende bl.a. alle de af Jægersborg Alle's Mejeri ejede  

 ejendomme, matr.nr. 2 ac, af, co, ab, by og bæ samt matr.nr. 2 cr og cs.
Ved  

 kommuneplanen blev den maksimale udnyttelsesgrad for ejendommene ved en  

 samlet bebyggelse fastsat til 100%. Bebyggelsesmulighederne for matr.nr. 2  

 ac, af, co, ab, by og bæ var således efter kommuneplanens vedtagelse fortsat  

 maksimalt 12.336 (m2), mens de maksimale bebyggelsesmuligheder for matr.nr. 2  

 cr og cs blev øget med 2.434 (m2) til 3.246 (m2).
Det må således på grundlag af de i sagen foreliggende oplysninger lægges  

 til grund, at der med vedtagelsen af kommuneplanen blev opnået væsentlige  

 forbedrede udnyttelsesmuligheder ved en samlet bebyggelse af de ejendomme,  

 der tilhørte Jægerborg Alle's Mejeri.
I denne sammenhæng må det anses for  

 mindre væsentligt, at den senere for området vedtagne lokalplan, i hvis  

 behandling  Lehmann  Weng ikke deltog, endeligt fastsatte en  

 bebyggelsesprocent på 85 for området under eet.
 Efter indenrigsministeriets opfattelse vil den omstændighed, at et  

 kommunalbestyrelsesmedlem ejer en ejendom, hvis udnyttelsesmuligheder bliver  

 væsentligt forbedret ved vedtagelsen af en kommuneplan, dog næppe altid være  

 tilstrækkeligt til at medføre, at den pågældende må anses for inhabil ved  

 behandlingen af kommuneplanen, idet der tillige må lægges vægt på ejendommens  

 størrelse og benyttelse, ejerforholdets varighed m.v.
I det foreliggende tilfælde har Jægersborg Alle's Mejeri, hvori  Lehmann  

  Weng var direktør og hovedaktionær, i tidsmæssig nær forbindelse med  

 kommunalbestyrelsens behandling af kommuneplanen erhvervet ejendommene  

 matr.nr. 2 cr. og 2 cs, som netop var de ejendomme, hvis  

 udnyttelsesmuligheder blev forbedret ved at blive inddraget under et  

 centerområde.
Ved denne samtidige erhvervelse af ejendommene finder  

 indenrigsministeriet, at den pågældende har haft en sådan ganske særlig og  

 væsentlig økonomisk interesse i den foreliggende kommuneplan, at han efter  

 indenrigsministeriets opfattelse må antages at have været inhabil ved  

 kommunalbestyrelsens efterfølgende vedtagelse den 22. december 1981 af  

 kommuneplanen.
De hertil fremsendte sagsbilag vedlægges.
Endvidere vedlægges henholdsvis  

 skrivelser af 13. juni og 4. september 1986 med bilag fra landsretssagfører  

 Aage Spang-Hanssen og skrivelse af 18. august 1986 fra  

 kommunalbestyrelsesmedlem  Julie  Szabad til indenrigsministeriet.
De af  

 landsretssagfører Spang-Hanssen fremsendte bilag bedes tilagesendt til denne  

 efter endt benyttelse.
P.
M.
V.
E.
B.
