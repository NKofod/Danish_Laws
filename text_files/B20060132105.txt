Bekendtgørelse  

 om godkendelse af produktion med genetisk  

  

 modificerede mikroorganismer1) I medfør af § 8, § 13, stk. 1, § 19,  

 § 20, stk. 2, § 27, stk. 1, § 31, stk. 5,  

 § 36 og § 38, stk. 4, i lov om miljø og genteknologi, jf.  

 lovbekendtgørelse nr. 981 af 3. december 2002, som ændret ved lov nr. 545 af  

 24. juni 2005 og lov nr. 565 af 24. juni 2005, fastsættes:
Kapitel 1 Område § 1.  

  

 Bekendtgørelsen omfatter:
1)  

 	  

 godkendelse i medfør  

 af § 8 i lov om miljø og genteknologi af anlæg og genetisk modificerede  

 mikroorganismer til produktion, 2)  

 	  

 anmeldelse af nye  

 produktioner med andre genetisk modificerede mikroorganismer inden for  

 rammerne  

 af en tidligere meddelt godkendelse.
 Stk. 2.  

  

 Ved  

 genetisk modificerede mikroorganismer forstås mikroorganismer, herunder  

 cellekulturer og virus, hvori der forekommer nye sammensætninger af det  

 genetiske materiale, som ikke opstår på naturlig måde, jf. bilag 1.
 Stk. 3.  

  

 Produktion  

 med genetisk modificerede mikroorganismer klassificeres i 4 klasser, jf.  

 bilag  

 3.
Kapitel 2 Myndighederne § 2.  

  

 Afgørelse om godkendelse træffes af Skov- og Naturstyrelsen.
 Stk. 2.  

  

 Ansøgning  

 om godkendelse eller anmeldelse af nye produktioner sendes til Skov- og  

 Naturstyrelsen med kopi af ansøgningen til kommunalbestyrelsen.
Kapitel 3 Risikovurdering og klassificering § 3.  

  

 Før  

 påbegyndelse af enhver produktion skal den produktionsansvarlige gennemføre  

 en  

 vurdering af de miljø-, natur- og sundhedsmæssige risici. jf. bilag 2 og  

 bilag  

 6. Risikovurderingen skal føre til klassifikation i en af de i bilag 3 nævnte  

 klasser.
De generelle principper og relevante beskyttelsesforanstaltninger  

 for  

 de enkelte indeslutningsniveauer fremgår af bilag 4.
 Stk. 2.  

  

 Første gang  

 produktion i klasse 1 iværksættes, skal der ske en forudgående samlet  

 godkendelse af den genetisk modificerede mikroorganisme og  

 produktionsanlægget.  

 Nye produktioner med andre genetisk modificerede mikroorganismer inden for  

 rammerne af en tidligere meddelt godkendelse skal anmeldes efter reglerne i  

 § 10.
 Stk. 3.  

  

 Første gang  

 produktion i klasse 2 iværksættes, skal der ske en forudgående samlet  

 godkendelse af den genetisk modificerede mikroorganisme og  

 produktionsanlægget.  

 Nye produktioner med andre genetisk modificerede mikroorganismer inden for  

 rammerne af en tidligere meddelt godkendelse skal anmeldes efter reglerne i  

 § 10.
 Stk. 4.  

  

 Påbegyndelse af produktion i klasse 3 og klasse 4 skal altid forudgående  

 godkendes.
Kapitel 4 Ansøgningens indhold m.v.
 § 4.  

  

 Ansøgning om godkendelse af produktion i klasse 1 og klasse 2 skal indeholde  

 de  

 i bilag 5 del A og del B anførte oplysninger.
 Stk. 2.  

  

 Ansøgning  

 om godkendelse af produktion i klasse 3 og klasse 4 skal indeholde de i bilag  

 5  

 del A og del C anførte oplysninger.
 Stk. 3.  

  

 Oplysningerne skal være ledsaget af den fornødne dokumentation.
 § 5.  

  

 Godkendelsesmyndigheden kan forlange yderligere oplysninger i det omfang, det  

 skønnes nødvendigt for behandlingen af sagen.
 Stk. 2.  

  

 Godkendelsesmyndigheden kan fastsætte en frist for fremsendelse af yderligere  

 oplysninger samt tilkendegive, at ansøgningen betragtes som bortfaldet, hvis  

 ikke oplysningerne er modtaget inden fristens udløb.
Kapitel 5 Afgørelse om godkendelse § 6.  

  

 Godkendelsesmyndigheden skal verificere, at den udarbejdede risikovurdering  

 af  

 produktionen er gennemført i overensstemmelse med bilag 2 og bilag 6, og at  

 risikovurderingen fører til en korrekt klassifikation.
Stk. 2.  

  

 En  

 godkendelse skal indeholde oplysninger om produktionsanlæggets beliggenhed,  

 indretning og drift, herunder oplysninger om udledningsbegrænsende  

 foranstaltninger og beredskab i forbindelse med uheld.
Godkendelsen skal  

 endvidere indeholde en beskrivelse af den genetisk modificerede  

 produktionsorganisme og et resumé af risikovurderingen.
 Stk. 3.  

  

 I  

 godkendelsen skal godkendelsesmyndigheden, jf. lovens § 16, fastsætte  

 vilkår om:
1)  

 	  

 virksomhedens  

 indretning, drift og udledningsforhold, 2)  

 	  

 begrænsning af  

 overførsel af genetisk modificerede produktionsorganismer til omgivelserne, 3)  

 	  

 foranstaltninger til  

 forebyggelse og imødekommelse af uønskede virkninger på miljø, natur og  

 sundhed, og 4)  

 	  

 virksomhedens  

 egenkontrol, overvågning, anvendelsesbegrænsninger og afgivelse af  

 oplysninger  

 til tilsynsmyndigheden.
 Stk. 4.  

  

 Den  

 godkendende myndighed kan ifølge lovens § 16 tidsbegrænse godkendelsen.
 Stk. 5.  

  

 I  

 godkendelsen af produktion i klasse 3 og klasse 4, skal der fastsættes vilkår  

 om, at godkendelsens indehaver skal udarbejde en beredskabsplan, der  

 indeholder  

 oplysninger om forholdsregler til begrænsning af virkningerne for miljø,  

 natur  

 og sundhed i tilfælde af uheld, herunder retningslinjer for prøvetagning.
§ 7.  

  

 Godkendelsesmyndigheden kan bestemme, at godkendelse til produktion i klasse  

 1  

 og klasse 2 ikke må udnyttes, før klagefristen er udløbet, og at  

 godkendelsen,  

 hvis den påklages inden for klagefristen, ikke må udnyttes, før  

 klagemyndighedens afgørelse foreligger.
Afgørelse herom skal begrundes.
§ 8.  

  

 Godkendelse af produktion i klasse 3 og klasse 4, må ikke udnyttes, før  

 klagefristen er udløbet.
Påklages afgørelsen om godkendelse inden for  

 klagefristen, må godkendelsen ikke udnyttes, før klagemyndighedens afgørelse  

 foreligger.
§ 9.  

  

 Godkendelsesmyndigheden skal træffe afgørelse om godkendelse af produktion i  

 klasse 1 og klasse 2 inden 45 dage efter modtagelse af ansøgningen.
Ved  

 produktion i klasse 3 og klasse 4 træffer godkendelsesmyndigheden afgørelse  

 om  

 godkendelse inden 90 dage efter modtagelse af ansøgningen.
 Stk. 2.  

  

 Ved  

 beregningen af den i stk. 1 nævnte frist fraregnes den tid, hvor  

 godkendelsesmyndigheden afventer yderligere oplysninger fra ansøger eller  

 foretager offentlig høring.
Kapitel 6 Anmeldelse § 10.  

  

 Anmeldelse af nye produktioner i klasse 1 og klasse 2 med genetisk  

 modificerede  

 mikroorganismer inden for rammerne af en tidligere meddelt godkendelse skal  

 være skriftlig og indeholde de i bilag 5 del B anførte oplysninger.
 Stk. 2.  

  

 Nye produktioner  

 i klasse 1 omfattet af stk. 1 må påbegyndes 14 dage efter  

 godkendelsesmyndighedens modtagelse af anmeldelsen, med mindre  

 godkendelsesmyndigheden meddeler andet.
 Stk. 3.  

  

 Ved nye  

 produktioner i klasse 2 omfattet af stk. 1 meddeler  

 godkendelsesmyndigheden  

 skriftligt virksomheden inden 45 dage efter at have modtaget anmeldelsen, jf.  

 dog stk. 6, at:
1)  

 	  

 produktionen må  

 påbegyndes, eller 2)  

 	  

 at det ikke findes  

 godtgjort, at produktionen er inden for rammerne af den tidligere meddelte  

 godkendelse, og at produktionen således ikke må påbegyndes.
 Stk. 4.  

  

 Godkendelsesmyndigheden kan forlange yderligere oplysninger i det omfang, det  

 skønnes nødvendigt for behandlingen af sagen.
 Stk. 5.  

  

 Godkendelsesmyndigheden kan fastsætte en frist for fremsendelse af yderligere  

 oplysninger samt tilkendegive, at anmeldelsen betragtes som bortfaldet, hvis  

 ikke oplysningerne er modtaget inden fristens udløb.
 Stk. 6.  

  

 Ved  

 beregningen af den i stk. 3 nævnte frist fraregnes den tid, hvor  

 godkendelsesmyndigheden afventer yderligere oplysninger fra ansøgeren eller  

 foretager offentlig høring.
Kapitel 7 Gebyr § 11.  

  

 Ved indgivelse af en ansøgning om godkendelse eller en anmeldelse fastsætter  

 godkendelsesmyndigheden et gebyr i overensstemmelse med bekendtgørelse om  

 gebyr  

 i henhold til lov om miljø- og genteknologi.
 Stk. 2.  

  

 Gebyret  

 skal dække de faktiske omkostninger i forbindelse med behandling af sagen.  

 Gebyret kan dog aldrig overstige kr. 100.000 for behandling af en sag om  

 godkendelse, jf. § 3 og kr. 50.000 for en anmeldelse, jf. § 10.
Kapitel 8 Underretning § 12.  

  

 Den, der er ansvarlig for produktionen, skal straks underrette Skov- og  

 Naturstyrelsen og Sundhedsstyrelsen om driftsforstyrrelser eller uheld, der  

 har  

 medført eller kan medføre udslip af genetisk modificerede organismer, som kan  

 være  

 til skade for miljø, natur eller sundhed, eller indebære fare herfor.
 Stk. 2.  

  

 Underretningen skal indeholde oplysninger om:
1)  

 	  

 de nærmere  

 omstændigheder ved uheldet, 2)  

 	  

 identiteten og  

 mængden af den eller de genetisk modificerede organismer, 3)  

 	  

 alle oplysninger, der  

 er nødvendige for at vurdere uheldets virkninger for miljø, natur og sundhed,  

 og 4)  

 	  

 de foranstaltninger,  

 der er truffet for at søge følgerne af uheldet effektivt afværget.
 Stk. 3.  

  

 Underretningen bevirker ingen indskrænkning i den ansvarliges pligt til at  

 søge  

 følgerne af uheldet effektivt afværget eller forebygget, ligesom det ikke  

 fritager for forpligtelsen til i videst muligt omfang at genoprette den  

 hidtidige tilstand.
Kapitel 9 Tilsyn § 13.  

  

 Skov- og Naturstyrelsen fører tilsyn med, at:
1)  

 	  

 lovens § 8 og  

 denne bekendtgørelse overholdes, 2)  

 	  

 vilkår fastsat i  

 godkendelser i medfør af lovens § 8 overholdes og 3)  

 	  

 påbud og forbud  

 efterkommes.
 Stk. 2.  

  

 For tilsyn  

 og håndhævelse gælder i øvrigt reglerne i lovens kapitel 3 og 4.
Kapitel 10 Straf § 14.  

  

 Medmindre højere straf er forskyldt efter den øvrige lovgivning, straffes med  

 bøde den, der:
1)  

 	  

 undlader at indhente  

 forudgående godkendelse efter § 3, 2)  

 	  

 tilsidesætter vilkår  

 knyttet til en godkendelse, 3)  

 	  

 undlader at  

 efterkomme påbud eller forbud.
 Stk. 2.  

  

 Straffen  

 kan stige til fængsel i indtil 2 år, hvis de i § 36, stk. 2 i lov  

 om  

 miljø og genteknologi nævnte omstændigheder foreligger.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 11 Ikrafttrædelses- og overgangsbestemmelser § 15.  

  

 Bekendtgørelsen træder i kraft den 1. januar 2007 Stk. 2.  

  

 Bekendtgørelse nr. 830 af 3. oktober 2002 om godkendelse af produktion med  

 genetisk modificerede mikroorganismer ophæves.
Stk. 3.  

  

 Afgørelser truffet  

 i medfør af bekendtgørelsen som er nævnt i stk. 2 og afgørelser truffet  

 i  

 medfør af bekendtgørelse nr. 379 af 17. maj 2000 bevarer deres gyldighed,  

 indtil den for afgørelsen fastsatte tidsfrist udløber, eller der træffes ny  

 afgørelse efter reglerne i denne bekendtgørelse.
Der kan fortsat foretages  

 anmeldelse af nye produktionsaktiviteter til afgørelser truffet i medfør af  

 disse bekendtgørelser.
Stk. 4.  

  

 Afgørelse  

 truffet i medfør af bekendtgørelse nr. 84 af 3. februar 1995 om  

 godkendelse af  

 produktionsorganismer og produktionsanlæg samt anmeldelse af  

 produktionsorganismer efter lov om miljø og genteknologi bevarer deres  

 gyldighed, indtil den for afgørelsen fastsatte tidsfrist udløber, eller der  

 træffes ny afgørelse efter reglerne i denne bekendtgørelse.
Der kan ikke  

 foretages nye anmeldelser af produktionsorganismer til afgørelser truffet i  

 medfør af bekendtgørelse nr. 84 af 3. februar 1995.
Miljøministeriet, den 20. november  

 2006 Connie Hedegaard /Hans Henrik Christensen 1)  

 Bekendtgørelsen indeholder bestemmelser, der gennemfører Rådets Direktiv nr.  

 98/81/EF af 26. oktober 1998 om ændring af direktiv 90/219/EØF om indesluttet  

 anvendelse af genetisk modificerede mikroorganismer, EF-Tidende 1998 L 330,  

 s.  

 13.
