Nr LSF 167 Forslag til Lov om visse hovedlandevejsstrækninger Fremsat af trafikministeren (Ikast) Optaget af Ikast (KF) Svend Heiselberg  

 (V) den 11. februar 1993 den 13. januar 1993 § 1. Trafikministeren bemyndiges til som motorvej med de fornødne tilslutninger til det eksisterende vejnet at lade anlægge en ny hovedlandevej fra hovedlandevej 404, Ringkøbing-Silkeborg, ved den østlige ende af Dronningens Boulevard i Herning, syd om Ikast og nord om Silkeborg til den under anlæg værende Jyske Motorvej vest for Århus.
 § 2. Ministeren bemyndiges til som hovedlandevej med de fornødne  

 tilslutninger til det eksisterende vejnet at lade anlægge en vejforbindelse  

 fra den i § 1 nævnte hovedlandevejs afslutning ved Den Jyske Motorvej til den  

 eksisterende hovedlandevej 403, Silkeborg-Århus, øst for Årslev.
 § 3. Ministeren bemyndiges til som motorvej i en trinvis udbygning  

 med de fornødne tilslutninger til det eksisterende vejnet at lade anlægge en  

 ny hovedlandevejsstrækning som en forlægning af hovedlandevej 407,  

 Viborg-Århus, fra Rindsholm, nord og øst om Rødkærsbro til Høbjerg.
 § 4. Ministeren bemyndiges til at lade foretage projektering til  

 forberedelse og sikring af anlæg eller udbygning af en hovedlandevej som  

 motorvej/motortrafikvej fra Holstebro, øst om Herning og vest om Billund til  

 den under anlæg værende motorvej Esbjerg-Kolding ved Lunderskov.
 § 5. Såfremt der i tiden, indtil forslag til anlægslov til det i §  

 4 nævnte anlæg kan være udarbejdet og vedtaget, projekteres eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlægget, kan ministeren  

 erhverve de arealer m.v., der er fornødne til anlæggets gennemførelse.
 Stk. 2. Erhvervelse kan om fornødent ske ved ekspropriation efter  

 reglerne i lov om fremgangsmåde ved ekspropriation vedrørende fast ejendom.
 § 6. Ministeren bemyndiges til at nedlægge følgende vejstrækninger  

 som hovedlandeveje:
 1) Hovedlandevej 404, Ringkøbing-Silkeborg, fra den østlige ende af  

 Dronningens Boulevard i Herning til hovedlandevej 403, Silkeborg-Århus, i  

 Silkeborg med undtagelse af strækningen fra hovedlandevej 367,  

 Silkeborg-Horsens til hovedlandevej 460, Silkeborg-Kongensbro.
 2) Hovedlandevej 403, Silkeborg-Århus, fra hovedlandevej 404,  

 Ringkøbing-Silkeborg, i Silkeborg til øst for Årslev ved endepunktet af den i  

 § 2 nævnte vejstrækning.
 3) Hovedlandevej 368, Ikast-Horsens, fra hovedlandevej 404 til den i § 1  

 nævnte hovedlandevej syd for Ikast.
 4) Hovedlandevej 407, Viborg-Århus, på den i § 3 nævnte strækning fra  

 Rindsholm til Høbjerg.
 § 7. § 3 nr. 2 i lov nr. 280 af 2. maj 1990 om visse  

 hovedlandevejsstrækninger ophæves.
Bemærkninger til lovforslaget I henhold til § 14, stk. 1, i lov om offentlige veje, jf.  

 lovbekendtgørelse nr. 430 af 31. maj 1991, bestemmes det ved særlig lov,  

 hvilke offentlige veje der skal være hovedlandeveje, og hvilke nye  

 hovedlandeveje, der skal anlægges.
Nedlæggelse af offentlige veje som  

 hovedlandeveje sker ligeledes ved lov.
1. Indledning Midt- og Vestjylland har i de senere år været præget af en kraftig vækst i  

 erhvervslivet.
En vigtig forudsætning for at denne udvikling kan fastholdes  

 og fremmes i de kommende år vil være at udbygge de overordnede  

 vejforbindelser i regionen.
I foråret 1990 vedtog Folketinget en projekteringsbemyndigelse for anlæg  

 eller udbygning af hovedlandevejsstrækningerne Århus-Herning (rute 15),  

 Vejle-Holstebro (rute 18) og Århus-Hanstholm (rute 26) som  

 motorveje/motortrafikveje.
Projekteringsbemyndigelsen blev vedtaget samtidig  

 med anlægsbemyndigelsen for motorvejene i Vendsyssel (lov nr. 280 af 2. maj  

 1990).
 En redegørelse for planlægningsarbejdet forud for projekteringsloven  

 findes i rapporterne »De jyske tværveje, Hovedrapport«, maj 1989,  

 og »De jyske tværveje, Erhvervsrapport«, maj 1989, samt i en ikke  

 teknisk sammenfatning »De jyske tværveje«, alle fra  

 Vejdirektoratet.
 I projekteringsloven er linieføringen for rute 15 mellem Århus og Herning  

 ikke fastlagt på strækningen ved Silkeborg, idet der her er anført to mulige  

 vejlinier: enten nord om Silkeborg, hvor linien vil skære igennem et fredet  

 område ved Gudenådalen, eller ad den eksisterende ringvej i Silkeborg,  

 hvorved der fortsat vil være en bygennemkørsel på strækningen.
 Tilsvarende er spørgsmålet om linieføring for rute 18 mellem Vejle og  

 Holstebro ikke afklaret endeligt i projekteringsloven, idet der også her er  

 angivet to mulige vejlinier: enten via Nørre Snede, Ikast og Herning eller  

 via Diagonalvejen Give-Horsens over Give, Brande og Herning.
 For rute 26 mellem Århus og Hanstholm er linieføringen derimod fastlagt i  

 hovedtræk i projekteringsloven.
 Projekteringsloven tager ikke stilling til, om strækningerne skal anlægges  

 som motorveje eller motortrafikveje.
 Efter projekteringslovens vedtagelse er der gennemført supplerende  

 undersøgelser for at belyse spørgsmålet om vejlinier og vejstandard.
De første af disse undersøgelser er beskrevet i rapporten »De jyske  

 tværveje.
Linievalgsrapport,» juni 1991, fra Vejdirektoratet.
I  

 linievalgsrapporten blev der efter lokale ønsker medtaget alternative  

 linieføringer for rute 18 via Billund til Kolding.
 Linievalgsrapporten blev udsendt til høring hos de berørte kommuner og  

 amter, ligesom Folketingets Trafikudvalg har fået rapporten.
 Af høringssvarene fra de lokale myndigheder fremgår, at der er bred  

 enighed om linieføring og udbygningsstandard for rute 15 og rute 26, hvorimod  

 dette ikke er tilfældet for rute 18.
For rute 15 er der således mellem Århus og Ringkøbing amter og de berørte  

 kommuner enighed om, at der bør anlægges en motorvej mellem Herning og Århus.  

 Kun for linieføringen nord om Silkeborg tager Gjern Kommune og Århus Amt  

 forbehold for linien.
Gjern Kommune ønsker vejen tættere på Silkeborg by end  

 den linie, Vejdirektoratet og Skov- og Naturstyrelsen anbefaler, mens Århus  

 Amt har ønsket at få undersøgt konsekvenserne af en linieføring gennem  

 Silkeborg, hvor ringvejen ombygges til motorvej, inden beslutningen om  

 anlægget træffes.
 For rute 26 er der ligeledes mellem Århus og Viborg amter og de berørte  

 kommuner enighed om at udbygge rute 26 som motortrafikvej i første omgang i  

 den i projekteringsloven og linievalgsrapporten skitserede  

 linieføringskorridor.
For rute 18 er der ikke enighed om linieføringen.
Vejle Amt og flere af  

 kommunerne i Vejle amt anbefaler linie A over Brande og den såkaldte  

 Diagonalvej til rute 13 og til motorvejen nord for Vejle, mens Århus og  

 Viborg amter samt Herning, Ikast og Nørre Snede kommuner anbefaler linie C  

 over Nørre Snede og rute 13 til Vejle.
Ringkøbing og Ribe amter og flertallet  

 af kommunerne i disse amter samt Kolding Kommune anbefaler linie H over  

 Billund til den kommende Esbjerg-Kolding motorvej vest for Kolding.
Enkelte  

 amter og kommuner har dog også givet udtryk for, at de kan tiltræde en af de  

 øvrige linier, såfremt linien ud fra et samlet vurdering findes mest  

 attraktiv.
 Spørgsmålet om linieføring for rute 18 har været genstand for megen debat.  

 Der er også udsendt en række pjecer med debatoplæg fra flere sider.
 Folketingets Trafikudvalg havde ved en 2-dages besigtigelsestur og  

 efterfølgende høring på Christiansborg i marts 1992 lejlighed til at gøre sig  

 bekendt med problemerne og de lokale synspunkter omkring de jyske tværveje.
 På denne baggrund har Vejdirektoratet fortsat arbejdet med projektering og  

 miljøundersøgelser for rute 15 og rute 26. For rute 18 er der foretaget  

 yderligere undersøgelser af de relevante vejlinier for at belyse disse så  

 godt som muligt med hensyn til trafikale, tekniske, økonomiske,  

 erhvervsmæssige, turistmæssige, landbrugsmæssige samt natur- og miljømæssige  

 konsekvenser.
1.1. Herning-Århus (rute 15) For rute 15 foreligger nu et gennemarbejdet skitseprojekt og tilhørende  

 grundige miljøvurderinger, som kan danne grundlag for en anlægsbemyndigelse.
 Skov- og Naturstyrelsen har i henhold til naturbeskyttelseslovens § 20  

 m.v. meddelt sin principgodkendelse af den i lovforslaget fremlagte  

 linieføring.
Specielt for vejforløbet omkring Silkeborg er der foretaget omfattende  

 miljøundersøgelser for en række alternative linier for at finde frem til en  

 løsning, der i videst muligt omfang tilgodeser de særlige  

 naturfredningsinteresser i dette område.
Herunder er også undersøgt  

 omkostninger og miljøforhold m.v. ved en linieføring gennem Silkeborg, hvor  

 den nuværende ringvej udbygges til motorvej.
Disse undersøgelser viser, at det er muligt at anlægge en motorvej mellem  

 Herning og Århus i en linieføring nord om Silkeborg på en miljømæssigt  

 forsvarlig måde.
Det kan naturligvis ikke undgås, at der sker en påvirkning  

 af miljøet i f.eks.
Funder Ådal og de fredede arealer ved Gudenådalen, men  

 ved forskellige afværgeforanstaltninger vil det være muligt at begrænse  

 indgrebene og virkningerne af vejanlægget.
Især er det vigtigt, at den foreslåede krydsning af Funder Ådal i  

 detailprojekteringen vurderes yderligere med henblik på at nedbringe generne  

 for miljøet.
Der kan f.eks. blive tale om at forøge længden af de foreslåede  

 landskabsbroer og/eller forøge antallet af faunapassager i den foreslåede  

 dæmning over ådalen.
Der afsættes i budgettet 20 mio. kr. til disse  

 forbedringer.
En alternativ løsning med en nedgravet motorvej i ringvejslinien gennem  

 Silkeborg vil naturligvis skåne miljøet nord for Silkeborg.
Den vil  

 imidlertid være 150-300 mio.kr. dyrere end den foreslåede linie nord om  

 Silkeborg og vil betyde et stort indgreb i byen.
En motorvej gennem Silkeborg  

 vil virke som en fysisk barriere mellem bydelene nord og syd for vejen.  

 Forretningslivet omkring den nuværende ringvej ødelægges til dels, og der  

 bliver behov for at ekspropriere ejendomme og anlægge parallelle  

 vejforbindelser for lokaltrafikken.
 Det foreslås på denne baggrund, jf. lovforslagets § 1, at der gives  

 bemyndigelse til at anlægge en motorvej mellem Herning og Århus i en  

 linieføring nord om Silkeborg, som vist på kortbilaget (bilag 1) og som  

 beskrevet i nedenfor omtalte publikation »Vejen og miljøet«.
For så vidt angår passagen gennem de fredede arealer ved Gudenådalen  

 følges den i naturbeskyttelsesloven fastlagte procedure for ændring af  

 fredninger.
Det betyder, at motorvejens passage gennem Sminge-fredningen  

 (fredningssag nr. 2132/71) forelægges Naturfredningsnævnet for Århus Amt og -  

 såfremt sagen ankes - for Naturklagenævnet.
Det bevirker, at hele  

 delstrækningen Bording-Låsby ikke kan påbegyndes inden der foreligger en  

 afgørelse på fredningssagen.
Såfremt fredningsmyndighederne afslår den  

 nødvendige ændring af fredningen, må projektet forelægges Folketinget på ny.
Sammen med lovforslaget fremlægges publikationen »Vejen og Miljøet -  

 Motorvej Herning-Århus«, Vejdirektoratet 1992. Denne publikation  

 beskriver på en ikke teknisk måde det foreslåede vejanlæg og trafik- og  

 miljømæssige forhold samt konsekvenserne for landskabet og naturen.
Endvidere  

 omtales de væsentligste af de alternative muligheder, der har været  

 undersøgt.
I tillæg hertil fremlægges følgende baggrundsrapporter med den fælles  

 titel »De jyske tværveje - rute 15. Motorvej Herning-Århus«: 1)  

 »Natur, landskab og fortidsminder.
Strækningen  

 Herning-Silkeborg-Låsby.« 2) »Natur, landskab og fortidsminder.  

 Strækningen Låsby-Århus.« 3) »Æstetisk vurdering.« 4)  

 »Vejteknisk vurdering.« 5) »Trafik- og  

 effektberegninger.« 6) »Trafikant- og naboeffekter ved alternative  

 linier ved Silkeborg.« 7) »Trafikale og miljømæssige effekter af  

 alternative løsninger ved Århus.«, alle udgivet af Vejdirektoratet 1992.  

 Disse publikationer er fremlagt på Folketingets Bibliotek og på bibliotekerne  

 i området og kan herudover købes hos Vejdirektoratet.
 Hermed følges intentionerne i EF's direktiv om vurdering af virkningen på  

 miljøet (VVM-direktivet).
1.2. Hanstholm-Århus (rute 26) På og i forbindelse med rute 26 er en række aktiviteter i gang.
På rute 26  

 er således omfartsvejen ved Thisted under anlæg.
 Ved Skive er projekteringen af forbindelsesvejen syd om Skive så langt  

 fremme, at anlægget kan påbegyndes i 1993. Der er tale om et anlæg, som der  

 under folketingsforhandlingerne vedrørende projekteringsloven var enighed om  

 skulle fremmes mest muligt som et led i ordningen af vejforholdene ved Skive.
 Ved Viborg er omfartsvejen vest om Viborg ligeledes under forberedelse med  

 henblik på igangsættelse i 1993. Den skal fungere som en del af rute 26,  

 indtil den nye vejlinie fra Viborg til Skive via Stoholm kan anlægges.
Ved Rødkærsbro har der i mange år været behov for en omfartsvej og været  

 arbejdet med planer herfor.
Disse planer indgår nu i den samlede  

 udbygningsplan for rute 26 med henblik på anlæg af en motorvej/motortrafikvej  

 mellem Hanstholm og Århus.
Det foreslås derfor, jf. lovforslagets § 3, at der  

 gives anlægsbemyndigelse til at anlægge omfartsvejen ved Rødkærsbro som en 10  

 km lang 2-sporet motortrafikvej med mulighed for en eventuel senere udbygning  

 til motorvej, hvis der skulle blive behov herfor.
For det foreslåede anlæg ved Rødkærsbro er der udarbejdet en pjece  

 »Omfartsvej ved Rødkærsbro.
Rute 26 - Motortrafikvejen  

 Hanstholm-Århus« til information for offentligheden om planerne for  

 omfartsvejen og de trafikale og miljømæssige konsekvenser.
1.3. Holstebro-Vejle/Kolding (rute 18) For Rute 18 er linie H, Holstebro-Herning-Billund-Kolding (Lunderskov),  

 blevet undersøgt nærmere med henblik på at kunne vurdere denne linie på bedst  

 muligt grundlag.
Linien er blevet bearbejdet i samarbejde med Skov- og  

 Naturstyrelsen, hvilket har ført frem til visse naturmæssige forbedringer i  

 forhold til den linie, der var behandlet i Vejdirektoratets  

 Linievalgsrapport, juni 1991, ligesom der er skitseret en alternativ  

 linieføring for en strækning ved Billund.
 De af projekteringsloven af 2. maj 1990 omfattede linier A/B og C er  

 ligeledes blevet bearbejdet i samarbejde med Skov- og Naturstyrelsen, således  

 at der i videst muligt omfang tages hensyn til natur og landskab.
 I alle beregninger er det lagt til grund, at der skal anlægges en 4-sporet  

 motorvej syd for Herning og »halv motorvej«, dvs. en 2-sporet  

 motortrafikvej, der senere kan udbygges til motorvej, nord for Herning.
Med henblik på valg af linieføring er der for linie A/B, C og H foretaget  

 nye og mere detaljerede beregninger af anlægspriserne og de trafikale,  

 sikkerhedsmæssige og miljømæssige konsekvenser.
Endvidere er linierne  

 vurderet i relation til deres respektive oplande, deres betydning for erhverv  

 og turisme samt konsekvenser for Vejlefjordbroen.
Endelig er undersøgt de  

 enkelte liniers relation til og eventuelle konsekvenser for en række  

 planlagte omfartsveje og andre vejprojekter i området.
Resultaterne er  

 beskrevet i rapporten »De jyske tværveje, Rute 18  

 Holstebro-Herning-Vejle/Kolding, Linievalgsundersøgelse«,  

 Vejdirektoratet 1992, og er som følger:
Linie H Linie H er det største anlæg med en længde af 111 km.
Linie H giver den  

 bedste betjening af Grindsted-Skjern-Billund området samt en 8-11 km kortere  

 afstand fra Holstebro-Herning området til Kolding og videre mod syd til  

 grænsen.
For trafikken mellem Holstebro-Herning området og Vejle medfører  

 linie H kun forbedringer på strækningen nord for Brande.
Linie H indebærer  

 omveje for trafikken mellem Holstebro-Herning området og Lillebæltsbroen af  

 størrelsesorden 13-16 km. 77% af trafikken fra Holstebro-Herning området mod  

 syd har det østlige Danmark inklusive Vejle og Fredericia som mål.
Dette  

 forhold forventes ikke ændret, idet en forventet trafikstigning mod grænsen  

 som følge af det indre marked vil blive mere end opvejet af en trafikstigning  

 mod øst efter åbningen af Storebæltsforbindelsen.
For trafik mellem Billund  

 og Kolding medfører linie H en omvej på 10-14 km i forhold til den  

 eksisterende landevej gennem Egtved.
I relation til Billund er fordelen ved  

 linie H derfor overvejende begrænset til trafikken mod nord.
Linie H leder trafikken udenom Vejlefjordbroen.
Dette medfører, at  

 årsdøgntrafikken i 1996 her bliver på 36.000 biler mod 40.000 biler ved anlæg  

 af linie A eller C.
Omfanget af de trafikale problemer og mulighederne for at  

 afhjælpe dem er beskrevet under linie C.
Anlægsprisen for linie H er ca. 1.700 mio. kr., hvortil kommer  

 anlægsomkostninger for de vejanlæg i rute 18-området, der fortsat vil være  

 aktuelle efter anlæg af den pågældende linie.
De beløber sig til 500 mio. kr.  

 (Nørre Snede, Brande, Vandel, Ny Nørup, Egtved, Vejle-Tørring og  

 Diagonalvejen).
Planstyrelsens opfattelse er, at valget mellem de tre linier vil have  

 marginal betydning for udviklingen af turismen.
Områderne syd for Ringkøbing  

 Fjord betjenes af Esbjerg-Kolding Motorvejen, og fra Ringkøbing og mod nord  

 kan alle tre linier benyttes til sommerhusområderne ved Vesterhavet.
Linie H forløber igennem landskaber, som idag er uberørt af større  

 tekniske anlæg, og berører landskaber af betydelig naturværdi.
Skov- og  

 Naturstyrelsen finder, at linie H, både fordi det er det længste anlæg, og  

 fordi det berører de vigtigste naturinteresser, giver anledning til de  

 største betænkeligheder.
Styrelsen lægger iøvrigt vægt på, at der vælges en  

 linieføring vest om Brunbjerg og Gyttegårds Plantager.
Denne linieføring, der  

 indgår i undersøgelsen som et ligeværdigt alternativ til linien øst om  

 Gyttegårds Plantage, er 3 km længere og forløber så langt mod vest, at den  

 ikke vil blive benyttet af trafik mod Billund fra syd.
Også i andre  

 rejserelationer fås en mindre attraktiv linie på grund af den øgede længde,  

 ligesom anlægsomkostningerne bliver større.
Linie H er det anlæg, der er mindst egnet til anlæg i etaper.
Dette  

 skyldes, at den meget lange strækning mellem Arnborg og Vorbasse (46 km)  

 ingen steder forløber parallelt med eksisterende veje, som kan indgå som  

 midlertidige strækninger af en ny rute 18.
Linie C Linie C er den korteste og mest direkte strækning mellem  

 Holstebro-Herning-Ikast området og Vejle-Fredericia området.
Anlægget  

 omfatter en strækning på 96 km.
Denne linieføring tilgodeser forbindelsen  

 mellem produktionsvirksomhederne i det førstnævnte område og erhvervs- og  

 uddannelsesinstitutionerne i det sidstnævnte område samt godsterminalerne ved  

 Taulov og Vejle (Danmarks Transport Center).
Linie C giver totalt set de korteste køretider og dermed den største  

 samlede tidsbesparelse for trafikanterne.
Linieføringen tager hensyn til, at  

 den helt overvejende del af trafikken fra Holstebro-Herning området mod syd  

 har det østlige Danmark som mål, jfr. foran.
Linie C forudsættes tilsluttet Den Jyske Motorvej nord for Vejle.
Dermed  

 skal trafikken mod syd passere Vejlefjordbroen.
Dette betyder, at broen i  

 1996 vil få en trafikbelastning på 40.000 biler mod 36.000 biler ved valget  

 af linie H.
Disse tal svarer til en udnyttelse af broens kapacitet på  

 henholdsvis 80 og 70 %. Broens kapacitet kan om nødvendigt - hvad der er  

 usandsynligt inden for en overskuelig fremtid - øges med 50 % ved omstribning  

 af de nuværende 2x2 kørespor + nødspor til 2x3 kørespor, svarende til  

 Lillebæltsbroen.
Med hensyn til lukning af broen på grund af vejrforhold  

 gælder, at dette sker gennemsnitligt en gang om året, og normalt kun for  

 lastbiler og campingvogne.
Anlægsprisen for linie C er anslået til 1.470 mio. kr.
Hertil kommer  

 anlægsomkostningerne for de vejanlæg i rute 18 området, der fortsat vil være  

 aktuelle efter anlæg af den pågældende linie.
Det drejer sig om 430 mio. kr.  

 (Herning øst, Vandel, Ny Nørup, Egtved, Billund NV, Hejnsvig og Vorbasse samt  

 Diagonalvejen).
 Som foran omtalt, vurderer Planstyrelsen, at de tre linieføringer i  

 turistmæssig henseende er ligeværdige.
Ligesom linie H forløber linie C igennem landskaber, som idag er uberørt  

 af større tekniske anlæg, og berører følsomme naturbeskyttelsesområder.
Skov-  

 og Naturstyrelsen foretrækker linie C, fordi de samlede  

 naturbeskyttelsesproblemer er mindre, og linie C er kortere end linie H og  

 derfor påvirker færre uberørte landskaber.
Linie C's forløb mellem Nørlund og Gludsted Plantager er efter ønske fra  

 Skov- og Naturstyrelsen rykket længere mod sydvest.
Det samme gælder passagen  

 mellem Palsgård Skov og Nørre Snede, hvorved et landskab med muligheder for  

 naturgenopretning og skovtilplantning og med intakte hærvejsspor i højere  

 grad kan friholdes.
Ved Tørring kan linie C enten føres øst eller vest om  

 byen.
Den østlige linieføring passerer gennem den yderste vestlige del af  

 EF-fuglebeskyttelsesområde nr. 44 (Uldum Kær). Skov- og Naturstyrelsen  

 foretrækker den vestlige linieføring, der passerer tæt forbi de fredede  

 områder omkring Gudenåens øvre løb uden at berøre Alsted Skov.
Da den  

 vestlige linieføring ikke indgik i projekteringsloven for de jyske tværveje  

 af 2. maj 1990, må interesseområdet udvides for C-linien ved Tørring, således  

 at det også omfatter linieføringsmuligheden vest om Tørring.
Linie A Linie A omfatter en strækning på 99 km og er dermed 3 km længere end linie  

 C.
Linien giver bedre betjening af Brande, Give og Billund end linie C.
For  

 Billund vil fordelen være en hurtigere vej til Holstebro-Herning området.
Som  

 linie C forbinder linie A det sidstnævnte område med hele trekantsområdet  

 Kolding-Vejle-Fredercia, og afstanden mellem Herning og Vejle bliver den  

 samme som ad linie C.
Der bliver dog tale om en vis omvejskørsel i en række  

 rejserelationer.
 Som linie C er linie A forbundet med Den Jyske Motorvej nord for Vejle, og  

 de for linie C anførte betragtninger om Vejlefjordbroen, jfr. foran, er  

 derfor også aktuelle for linie A.
Prisen for linie A er anslået til 1.540 mio. kr., hvortil kommer  

 anlægsomkostningerne for de vejanlæg i rute 18 området, der fortsat vil være  

 aktuelle efter anlæg af den pågældende linie.
Dette beløb er mindst ved linie  

 A, nemlig 370 mio. kr. (Nørre Snede, Vandel, Ny Nørup, Egtved, Billund NV,  

 Hejnsvig og Vorbasse samt Diagonalvejen). Det skyldes navnlig, at der ved  

 anlæg af linie A kan spares 70 mio. kr. til anlæg af den ved anlægslov af  

 1979 vedtagne Diagonalvejsstrækning Ris-Tørring/Ølholm, idet denne strækning  

 indgår som en del af linie A.
Skov- og Naturstyrelsen foretrækker klart linie A for de to øvrige  

 linieføringer.
For en strækning mellem Brande og Ris øst for Give er der to  

 mulige linieføringer, en østlig og en vestlig.
Her foretrækker Skov- og  

 Naturstyrelsen den vestlige af hensyn til skovområderne ved Ris Mark.
Begge  

 ligger inden for projekteringslovens korridor.
Vejstandard Uanset linievalg anbefales som udbygningsstandard en 4-sporet motorvej syd  

 for Herning og »halv motorvej«, dvs. 2-sporet motortrafikvej, der  

 senere kan udbygges til motorvej, nord for Herning.
Linievalg Det foreslås, at der gives projekteringsbemyndigelse til forberedelse og  

 sikring af en motorvej/motortrafikvej i linie H.
I konsekvens heraf aflyses  

 sikringen af linierne A/B og C i projekteringsloven fra 1990 (lov nr. 280 af  

 2. maj 1990, § 3 og § 4). Linieføringskorridoren for rute 18 er herefter som  

 vist på kortbilaget (Bilag 3).
1.4. Høring over lovforslaget Lovforslaget er forelagt:
 Viborg Amtsråd, Viborg Byråd, Bjerringbro Kommunalbestyrelse, Kjellerup  

 Byråd og Skive Byråd.
 Århus Amtsråd, Århus Byråd, Galten Byråd, Hørning Byråd, Ry Byråd, Gjern  

 Byråd, Silkeborg Byråd og Them Byråd.
 Ringkøbing Amtsråd, Ikast Byråd, Herning Byråd, Holstebro Byråd,  

 Aulum-Haderup Kommunalbestyrelse, Trehøje Kommunalbestyrelse, Aaskov  

 Kommunalbestyrelse og Brande Byråd.
 Vejle Amtsråd, Give Byråd, Jelling Byråd, Nørre-Snede Kommunalbestyrelse,  

 Tørring-Uldum Kommunalbestyrelse, Vejle Byråd, Egtved Kommunalbestyrelse,  

 Kolding Byråd og Lunderskov Kommunalbestyrelse.
 Ribe Amtsråd, Vejen Byråd, Billund Byråd og Grindsted Byråd.
 Miljøministeriet, Landbrugsministeriet, og Forsvarsministeriet.
 Udtalelserne foreligger endnu ikke.
 2. Anlæg af motorvejsstrækningen Herning-Århus, jf. forslagets § 1, §  

 2 og § 6 (Bilag 1).
2.1. Beskrivelse af vejanlægget Forslaget omfatter anlæg af en ca. 72 km lang 4-sporet motorvejsstrækning  

 mellem Herning og Århus med tilslutninger til det eksisterende vejnet.
Ved Herning afsluttes motorvejsstrækningen i den 4-sporede Dronningens  

 Boulevard.
Det er senere muligt - som forudsat i projekteringsloven - at føre  

 den højklassede vej videre mod vest som motorvej eller motortrafikvej syd om  

 Herning og Snejbjerg.
Ved Århus afsluttes motorvejsstrækningen ved Den Jyske Motorvej.
Herfra  

 føres vejen videre mod Århus som almindelig hovedlandevej, idet der anlægges  

 en 2,0 km lang hovedlandevejsstrækning nord om Årslev, som forbinder  

 motorvejen med den eksisterende hovedlandevej, Silkeborgvej, vest for  

 Brabrand.
 Ved Ikast anlægges en 1,7 km lang nord-sydgående forbindelsesvej mellem  

 motorvejen og den eksisterende hovedlandevej vest for Ikast.
 Vest for Silkeborg anlægges en 2,5 km lang nord-sydgående forbindelsesvej  

 mellem motorvejen og den eksisterende hovedlandevej ved Funder.
 Vejbestyrelsesforholdet for forbindelsesvejene ved Ikast og Silkeborg  

 afgøres ved forhandling mellem parterne, når vejenes endelige udformning og  

 funktion er afklaret.
Der vil i fornødent omfang blive anlagt service- og rastepladser.
I  

 forbindelse med relevante tilslutningsanlæg anlægges samkørselspladser.
Motorvejsprojektet indebærer omlægning, forlægning og regulering af et  

 betydeligt antal skærende kommune- og landeveje.
Der vil blive sikret en  

 række tværgående forbindelser, herunder cykelstier, i nødvendigt omfang.
 Det foreslåede anlæg afløser den nuværende rute 15 på strækningen mellem  

 Herning og Århus gennem Silkeborg, omfattende den nuværende hovedlandevej  

 404, Ringkøbing-Silkeborg, på strækningen fra Dronningens Boulevard i Herning  

 til Silkeborg, og hovedlandevej 403, Silkeborg-Århus, på strækningen fra  

 Silkeborg til umiddelbart øst for Årslev ved Århus.
2.1.1. Nuværende vejforhold Den nuværende hovedlandevejsstrækning forløber gennem Hammerum, Ikast,  

 Silkeborg og Galten samt en række mindre byer.
Trafikken ledes således flere  

 steder gennem byområder med blandet bolig-, forretnings- og anden  

 erhvervsbebyggelse og med mange vejtilslutninger og overkørsler langs  

 hovedlandevejen.
Sammenblandingen af lokal og gennemkørende trafik medfører  

 trafikale og miljømæssige problemer, især på de bystrækninger, hvor de svage  

 trafikanter ikke har stianlæg.
Årsdøgntrafikken varierer mellem 16.000 og 20.000 biler ved Herning og  

 mellem 11.000 og 13.000 biler gennem Hammerum og Ikast.
På ringvejen gennem  

 Silkeborg kører der dagligt mellem 8.000 og 11.000 biler.
Gennem Galten og  

 Skovby ved Århus 11.000-12.000 biler pr. døgn.
På store messedage giver messecenteret i Herning anledning til øget  

 trafikpres og store kødannelser, især mellem Hammerum og Ikast.
Der er  

 aktivitet i messecenteret op mod 100 dage om året.
 I Hammerum og Funder Ådal krydses endvidere Herning-Silkeborg-banen i  

 niveau.
 Den ca. 10 km lange bypassage ad ringvejen i Silkeborg medfører også store  

 forsinkelser for trafikken.
 På grund af bakker, kurver og bygennemkørsler er der mange steder  

 overhalingsproblemer.
 I løbet af de sidste 5 år er der sket 276 trafikuheld med personskade på  

 strækningen mellem Herning og Århus.
2.1.2. Udbygningsstandard Med de forventede trafikmængder vil en bred 2-sporet motortrafikvej have  

 tilstrækkelig kapacitet til at kunne afvikle trafikken på det meste af  

 strækningen mellem Herning og Århus frem til år 2010. På strækningerne ved  

 Herning og Århus er trafikken imidlertid så stor, at kun en 4-sporet motorvej  

 vil kunne give et tilfredsstillende serviceniveau.
 En 4-sporet motorvej har imidlertid en række klare fordele frem for en  

 2-sporet vej, herunder også en bred 2-sporet motortrafikvej, og  

 prisforskellen er kun ca. 20%. Ved at anlægge vejen som 4-sporet motorvej på  

 hele strækningen sikres en ensartet standard med størst mulig trafiksikkerhed  

 og maksimal trafikoverflytning fra det øvrige vejnet.
 Det foreslås derfor - i overensstemmelse med ønskerne fra Århus og  

 Ringkøbing amter samt Herning, Ikast, Silkeborg og Århus kommuner - fra  

 starten at anlægge vejen som 4-sporet motorvej på hele strækningen mellem  

 Herning og Århus i lighed med motorvejene i Vendsyssel og mellem Esbjerg og  

 Kolding.
 Strækningen fra Den Jyske Motorvej til den nuværende hovedlandevej vest  

 for Brabrand foreslås anlagt som 2-sporet vej, dog således at der bliver en  

 overgangsstrækning fra motorvejens 4-sporede profil til det 2 sporede profil.
 De nord-sydgående forbindelsesveje mellem motorvejen og den nuværende  

 hovedlandevej vest for Ikast og vest for Silkeborg foreslås anlagt som  

 2-sporede veje med 15 m kronebredde.
2.1.3. Vejanlæggets udformning Tværprofil Motorvejen er ialt 26 m bred med to kørebaner a 8,0 m adskilt af en  

 midterrabat på 3,0 m og med nødspor på 2,5 m og yderrabatter på 1,0 m.
De 2-sporede forbindelsesveje anlægges med en 8,0 m bred kørebane og 3,5 m  

 brede yderrabatter, ialt 15 m kronebredde.
Hertil kommer eventuelt cykelstier  

 efter behov.
Linieføring Strækningen Herning - Bording Fra vejanlæggets begyndelsespunkt, Dronningens Boulevard i Herning,  

 forløber linien langs Hammerum Å, næsten parallelt med Silkeborgbanen.  

 Linieføringen går syd om Hammerum i en afstand af ca. 800 m og ligger 0-300 m  

 sydligere end det byggeliniesikrede projekt fra 1969. Mellem Hammerum og  

 Ikast følges den planlagte byudviklingsgrænse.
Linien forløber syd om Ikast med en afstand til byzonearealerne på 200-400  

 m.
Sydøst for Ikast passeres Skelhøje Plantage, et markant højdeområde, i en  

 afstand af ca. 400 m.
Ved passagen af Ulkær Mose forløber linien ca. 300 m  

 nord for Ravnholt Sø.
Linien forløber syd om Bording med en afstand til byzonearealerne på  

 600-800 m.
Vejlinien skærer den eksisterende hovedlandevej ca. 1,5 km øst for  

 Bording.
 Linieføringen for den nord-sydgående forbindelsesvej mellem motorvejen og  

 den nuværende hovedlandevej 404 mellem Hammerum og Ikast forløber i  

 Naturgaskorridoren på vestsiden af kommunegrænsen mellem Herning og Ikast.
Strækningen Bording - Låsby Fra skæringen med den eksisterende hovedlandevej 1,5 km øst for Bording  

 forløber linien mod nordøst over Pårup Mose og krydser hovedlandevej 348,  

 Vejle-Viborg (rute 13) mellem Pårup og Engesvang.
Linieføringen fortsætter videre langs den sydlige afgrænsning af Moselund  

 Plantage og skærer Funder Ådal i den nordlige del ca. ved vandskellet mellem  

 Gudenåen og Karup Å.
Sommerhusområdet Hesselhus/Kollerhus og campingpladsen  

 øst for Funder Ådal passeres nord om i en afstand af ca. 500 m.
 Linien forløber parallelt med DONG's gastransmissionsledning og passerer  

 nord om Funder Kirkeby i en afstand af ca. 800 m og nord om Stormose i en  

 afstand af ca. 200 m.
 Fra Hvinningdal Hede forløber linien ud over Fladmosen og sydøst om Øster  

 Bording i en afstand af ca. 400 m for at løbe parallelt med en række  

 højspændingsmaster frem til Balle Kirkeby, som passeres nord om i en afstand  

 af ca. 600 m.
Linieføringen tangerer den nordlige del af Gubsøområdet og forløber videre  

 over Sejling Hede og Bjørnholt og nord om Bjørnholt Mose i en afstand på ca.  

 600 m.
I forløbet nord om Silkeborg ligger vejen med en afstand på ca. 1 km  

 til områder, der er udlagt til byudvikling i kommuneplanen.
 Linien løber gennem Nebel, 300-800 m nord for Nebel Bæk og gennemskærer  

 den sydlige del af et mindre sommerhusområde, inden den krydser Gudenådalen  

 og Gudenåen ca. 1 km syd for Sminge Sø. Fra Gudenådalen fortsætter linien mod  

 sydøst og forløber nordøst om Resenbro og sydvest om Voel i en afstand af ca.  

 1,2 km fra Resenbro og ca. 500 m fra Voel.
 Syd for Voel passerer linieføringen syd om Husmosen og forløber videre mod  

 sydøst gennem Bjarup til skæring med Bjarup Mose-området i vandskellet mellem  

 Linådalen og Lyngbygård Ådal syd om Kalbygård Skov.
 Vejlinien føres ind i den eksisterende 4-sporede hovedlandevejstrace syd  

 for Flensted og følger dennes forløb syd om Låsby.
 Linieføringen for den nord-sydgående forbindelsesvej mellem motorvejen og  

 den nuværende hovedlandevej 404 vest for Silkeborg forløber mellem Funder  

 Kirkeby og Funder.
Strækningen Låsby - Århus Fra den eksisterende 4-sporede hovedlandevejstrace syd for Låsby forløber  

 linien mod øst, 100-600 m syd for den eksisterende hovedlandevej, langs  

 kommunegrænsen mellem Galten og Hørning kommune.
Linien løber nord om Høver i en afstand på ca. 200 m og syd om Galten i en  

 afstand på ca. 400 m.
Det videre forløb mod øst går nord om Storring i en  

 afstand på ca. 400 m, inden linien løber syd om den nordlige del af Storring  

 Skov.
Linien passerer nord om Lillering i en afstand på ca. 100 m, inden den  

 skærer den eksisterende hovedlandevej for at gå nord om Framlev og delvis  

 udnytte den eksisterende omfartsvej.
Linien forløber videre 100-200 m nord  

 for den eksisterende hovedlandevej og skærer Lyngbygård Ådal syd for Snåstrup  

 Mølle, for at blive tilsluttet Den Jyske Motorvej øst for Lyngbygård Ådal.
 Linieføringen for vejforbindelsen videre mod Brabrand forløber nord om  

 Årslev i en afstand af ca. 100 m og ind i den eksisterende hovedlandevej  

 umiddelbart øst for Årslev.
2.1.4. Tilslutningsanlæg Projektet omfatter anlæg af følgende tilslutningsanlæg:
Strækningen Herning - Bording Syd for Hammerum ved skæringen med Vester Fastrupvej.
Det forudsættes, at  

 Herning Kommune senest i forbindelse med anlæg af motorvejen anlægger en  

 forbindelsesvej fra Gjellerup, vest om Hammerum, til ovennævnte  

 tilslutningsanlæg.
 Sydvest for Ikast ved skæring med den i forslaget indeholdte  

 forbindelsesvej mellem motorvejen og den nuværende hovedlandevej 404.
 Sydøst for Ikast ved skæring med hovedlandevej 368, Ikast-Horsens (rute  

 185). Det forudsættes, at Ikast Kommune, senest i forbindelse med anlæg af  

 motorvejen, anlægger en forbindelsesvej nord for motorvejen mellem Brandevej  

 og hovedlandevej 368.
Strækningen Bording - Låsby Øst for Bording ved skæring med den nuværende hovedlandevej 404 anlægges  

 et halvt tilslutningsanlæg med østvendte ramper.
 Mellem Pårup og Engesvang ved skæring med hovedlandevej 348, Vejle-Viborg  

 (rute 13).
 Nord for Funder Kirkeby ved skæring med Buskhedevej og den i forslaget  

 indeholdte forbindelsesvej mellem motorvejen og den nuværende hovedlandevej  

 404.
 Nord for Balle Kirkeby ved skæring med landevej 617, Silkeborg-Viborg  

 (rute 52).
 Syd for Grauballe ved skæring med hovedlandevej 460, Silkeborg-Randers  

 (rute 46).
 Mellem Resenbro og Voel ved skæring med landevej 621, Silkeborg-Farre.
 Vest for Flensted anlægges et halvt tilslutningsanlæg med østvendte ramper  

 med forbindelse til den nuværende hovedlandevej 403.
Strækningen Låsby - Århus På omfartsvejen syd for Låsby ved skæring med landevej 641,  

 Skanderborg-Hammel (rute 457). Her udnyttes det eksisterende anlæg delvis.
 Syd for Galten, ved skæring med Klankvej.
 Øst for Skovby anlægges et halvt tilslutningsanlæg med østvendte ramper  

 med forbindelse til den nuværende hovedlandevej 403.
 På omfartsvejen nord for Framlev ved skæring med landevej 511,  

 Stilling-Hadsten (rute 511). Her udnyttes det eksisterende anlæg delvis.
 Ved skæringen med Den Jyske Motorvej vest for Årslev etableres et  

 forbindelsesanlæg.
 Det bemærkes, at det ved den videre projektering kan vise sig  

 hensigtsmæssigt at ændre tilslutningsanlæggenes antal, placering og  

 udformning.
 Der vil i fornødent omfang blive anlagt samkørselspladser ved  

 tilslutningsanlæggene.
2.2. Trafikale og miljømæssige konsekvenser Når motorvejen åbnes, ændrer trafikken sig.
Det gælder især trafikken på  

 den nuværende rute 15 mellem Herning og Århus, men også trafikken på en række  

 parallelle og krydsende veje i området.
Overflytningen af trafik fra det eksisterende vejnet til motorvejen vil  

 forbedre miljøet i byerne, som slipper for den gennemkørende trafik.
Det er  

 beregnet, hvor store de trafikale ændringer forventes at være i 1996 og  

 hvilke virkninger, dette vil have med hensyn til trafikuheld, energiforbrug  

 og luftforurening, støjbelastning og barrierevirkning.
2.2.1. Trafikale konsekvenser Den forventede årsdøgntrafik på motorvejen vil i 1996 være mellem ca.  

 8.000 og 20.000 på strækningen Herning-Bording, mellem ca. 7.000 og 11.000 på  

 strækningen Bording-Låsby og mellem ca. 10.000 og 19.000 på strækningen  

 Låsby-Århus.
 De største trafikmængder forekommer ved Herning-Hammerum og vest for Den  

 Jyske Motorvej ved Århus.
Motorvejen vil give anledning til en betydelig aflastning af byerne på den  

 nuværende vej.
Aflastningerne vil være på 60-80%, dog undtaget strækningen  

 gennem Silkeborg, hvor aflastningen på ringvejen vil være ca. 40%, idet der  

 her er en større andel af lokal trafik.
Igennem Herning Øst og Hammerum falder trafikken med mellem 9.000 og  

 16.000 biler i døgnet.
Uden motorvejen ville den hårdest belastede strækning  

 ved Hammerum have en døgntrafik på 21.000 biler i 1996.
 Trafikaflastningen i de øvrige byer fremgår af nedenstående oversigt.
2.2.2. Uheld Motorvejen vil forbedre trafiksikkerheden.
Det årlige antal uheld med  

 personskade forventes at falde med 35 (i 1996-niveau), når hele motorvejen er  

 anlagt.
Der vil blive sparet et betydeligt større antal uheld med  

 materielskade.
Alene de sparede uheld med personskade sparer samfundet for  

 uheldsomkostninger på 40 mio.kr. pr. år.
Herudover giver anlæg af motorvejen  

 de aflastede bysamfund mulighed for at trafiksanere de tidligere  

 hovedlandevejsstrækninger gennem byerne med yderligere uheldsbesparelser til  

 følge.
2.2.3. Energi og luftforurening Som følge af det øgede trafikarbejde vil det årlige energiforbrug øges med  

 186 mio.
MJ.
Det er en stigning på 0,15% i forhold til vejsektorens samlede  

 energiforbrug i Danmark.
Med denne stigning i energiforbruget vil forureningen med kuldioxid (CO2)  

 øges med ca. 14.000 tons årligt.
Forureningen med kulbrinte øges ikke.  

 Tabellen nedenfor viser, hvorledes motorvejen giver anledning til en lille  

 total forøgelse af forurening med andre stoffer.
2.2.4. Støj Omkring 1.000 boliger langs de eksisterende veje i området vil få mindre  

 støj end i dag.
Til gengæld vil et mindre antal boliger i det åbne land få  

 støj, som de ikke har i dag.
 Nedenstående tabel viser ændringen i antallet af boliger med forskellige  

 støjniveauer før og efter åbningen.
 De steder, hvor motorvejen føres forholdsvis tæt på sammenhængende  

 boligområder, anlægges støjvolde eller støjskærme for at holde støjen under  

 det angivne niveau.
 Miljøstyrelsen anbefaler en støjgrænse på 50 dB(A) i rekreative ormåder og  

 sommerhusområder.
Det vil blive undersøgt nærmere, om støjafskærmning er nødvendig i særligt  

 attraktive naturområder, f.eks.
Gudenådalen og Funder Ådal.
2.2.5. Barrierevirkning og oplevet risiko Trafikaflastningen af den nuværende hovedlandevej gennem byerne vil  

 reducere barrierevirkningen og den utryghed, som cyklister og fodgængere, der  

 færdes langs vejen eller skal krydse den, oplever idag.
2.3. Konsekvenser for landskab og natur Anlæg af en motorvej mellem Herning og Århus vil kunne få en række  

 uheldige virkninger på de landskaber og naturområder, som den passerer.
På  

 strækningen mellem Herning og Århus findes mange værdifulde naturområder.
Det  

 gælder især omkring Silkeborg.
Der er derfor gennemført omfattende  

 miljøundersøgelser i de berørte naturområder på strækningen.
Det drejer sig  

 først og fremmest om ådalene Funder Ådal, Gudenådalen og Lyngbygård Ådal med  

 Bjarup Mose i den vestlige ende.
Motorvejens linieføring er derfor i høj grad  

 blevet bestemt udfra et ønske om at krydse disse områder så skånsomt som  

 muligt.
Det foreslås, at der i forbindelse med projektet laves en  

 naturforvaltningsplan som kompensation for de naturområder, der berøres af  

 motorvejsanlægget.
Herved kan anlægget bidrage økonomisk til etablering af  

 erstatningsbiotoper.
Der foreslås anvendt 20 mio. kr. til en sådan plan.  

 Vejdirektoratet bemyndiges til i samarbejde med Skov- og Naturstyrelsen og de  

 berørte amter at udarbejde og gennemføre planen.
2.3.1. Landskab Ved den videre projektering vil der bl.a. blive taget væsentlige hensyn  

 til landskabet og det visuelle miljø.
Strækningen Herning - Bording Vejanlægget er beliggende på dyrket landbrugsjord på stort set hele  

 strækningen med undtagelse af små eng-, mose- og kratarealer.
Fra Herning og langs Hammerum Å og syd om Hammerum er terrænet fladt til  

 sydvest for Ikast, hvor vejanlægget forløber nord om det mindre markante  

 højdeområde Hesselbjerg.
Syd om Ikast forløber linieføringen i et terræn, der  

 er svagt stigende til sydøst for Ikast, hvor linieføringen er beliggende  

 300-400 m fra den nordlige grænse af Skelhøj Plantage (fredskov). Området  

 ligger på den østligste spids af Skovbjerg Bakkeø, der rejser sig over Ulkær  

 Mose og Storåens engområder.
Landskabet er kuperet med flere højdepunkter og  

 er i kommuneplanen udlagt til udflugtsområde.
Ved overgangen fra bakkeøen til  

 hedesletten forløber linien gennem et landskabeligt pas mellem Ikast og  

 Skelhøje Plantage.
En golfbane er under anlæg i området.
I lokalplanen for  

 denne er sikret en korridor på 100 m til vejanlægget.
Øst for Ikast gennemskæres den nordlige del af Storådalen.
Nørkær er  

 tidligere moseområde, der er afvandet, og nu dyrkes eller anvendes til  

 græsning.
Ulkær Mose syd herfor er ornitologisk og landskabsmæssigt et område  

 af væsentlig betydning og en af de få resterende hedemoser i Danmark.  

 Hedesletten mellem Skovbjerg Bakkeø og Bording Bakkeø, hvor Ulkær Mose er  

 beliggende, er Storåens kildeområde, og terrænet er forholdsvis fladt.
Fra  

 Ulkær Mose stiger terrænet markant til Bording Bakkeø, og linien forløber syd  

 for Bording gennem et mindre kuperet terræn og skærer den eksisterende  

 hovedlandevej øst for Bording.
Strækningen Bording - Låsby Vejanlægget er beliggende på dyrket landbrugsjord på stort set hele  

 strækningen med undtagelse af Funder Ådal, Gudenådalen, Bjarup Mose samt små  

 eng-, mose-, skov- og kratarealer.
 Fra skæringen af den eksisterende hovedlandevej øst for Bording forløber  

 linien gennem Pårup Mose, som er en højmose, der ligger centralt i plateauet  

 på Bording Bakkeø. Linien forløber syd for Moselundgård Plantage i et terræn,  

 der stort set er fladt frem til afslutningen af Bording Bakkeø ved Funder  

 Ådal.
Funder Ådal er i den nordlige del, hvor linien krydser dalen, en markant  

 tunneldal med op til 35 m høje, stejle skrænter og dybe erosionsslugter langs  

 den vestlige dalside. Ådalen munder ud i Bølling Sø nord for motorvejen.
Her  

 har der i istiden været en gletcherport.
Der er planer om at genskabe Bølling  

 Sø som sø- og vådområde.
På østsiden af ådalen er skråningerne mindre  

 markante.
Vejanlægget er øst for Funder Ådal beliggende i et noget kuperet  

 dødislandskab ud over Tollund, nord om Funder Kirkeby og Funder Stormose, en  

 tidligere højmose, som passeres i en afstand af ca. 200 m, og terrænet er  

 lidt kuperet frem til Fladmosen.
Fladmosen udgør smeltevandsdalens øverste  

 del, vest og nord om bakkepartiet ved Balle Huse.
Dette bakkeparti, som  

 motorvejen forløber nord om, er en rand-moræneknold, der hæver sig stejlt og  

 markant over det jævne landskab.
Umiddelbart øst for Balle Kirkeby passerer linien Skægkær Bækdalen, der  

 har et smalt, relativt stejlt nedskåret profil.
Linien fortsætter i den  

 nordlige rand af Gubsøbassinet, der ligger som en stor fordybning i  

 landskabet.
Fra Gubsø til Bjørnholt løber linien over Sejling Hede, der er et meget  

 kuperet dødislandskab med små kedelformede søer.
Ved Bjørnholt krydses den  

 øverste del af Sejling Bæk-dalen, der er et markant element i  

 landskabsbilledet på grund af dens stejle skrænter.
Ved Nebel, mellem  

 Nørreskov og Gudenådalen, løber linien igennem et meget kuperet  

 dødislandsskab med kedelformede søer.
Gudenådalen er på det sted, hvor linien krydser dalen, ca. 2 km bred.  

 Gudenådalen er Danmarks største smeltevandsdal.
Dalprofilet står med op til  

 35 m høje, stejle eroderede skrænter, der igen er dybt furede af talrige  

 erosionsslugter, dannet af smeltevandet fra plateauet øst for dalen.
Der er  

 dannet en terrasse i dalen, idet Gudenåen har eroderet sig ned i dalbunden.  

 Vejanlægget er placeret, hvor åløbet passerer mellem de vestlige  

 hovedskrænter og det forhøjede terrænplateau, som fra dalbundens østside har  

 tvunget vandløbet helt over i vestsiden.
Ved netop denne placering vil  

 passagen være synlig over den korteste strækning, d.v.s. kun ved passagen af  

 selve åløbet.
På moræneplateauet øst for Gudenådalen passerer linien en mindre sidedal  

 til Linådalen.
Linien forløber syd om det høje område omkring Sorring  

 Låddenhøj og ned til dalen ved Bjarup Mose, som passeres over tørveengen i  

 vandskellet mellem Lyngbygård Å og Linå.
Lyngbygård Ådal er en tunneldal med  

 op til 20 m høje, stejle skråninger, der forbinder Gudenådalen med Århus  

 Ådal.
Strækningen Låsby - Århus Vejanlægget er beliggende på dyrket landbrugsjord på stort set hele  

 strækningen med undtagelse af Lyngbygård Ådal og små eng-, mose- og  

 kratarealer.
Fra tilslutningen til den eksisterende hovedlandevej syd for Låsby  

 forløber linien i et svagt faldende morænelandskab frem til en mindre markant  

 slugt mellem Høver og Galten.
Linien forløber videre mod øst og skærer den  

 sydlige del af en morænebakke, som strækker sig op til Galten.
Forbi Storring  

 og Lillering og videre til Framlev forløber linien i et lidt kuperet terræn.
Fra Framlev til Lyngbygård Ådal forløber vejanlægget nord for den  

 eksisterende hovedlandevej, og terrænet er faldende frem til ådalen.
Hvor  

 linien krydser Lyngbygård Ådal, er denne en markant tunneldal med op til 20 m  

 høje, stejle skråninger på vestsiden af dalen.
På østsiden af ådalen er  

 skråningerne mindre markante.
Frem til Århus forløber linien i et let  

 stigende morænelandskab.
2.3.2. Plante- og dyreliv Den største del af motorvejsstrækningen forløber i opdyrket landbrugsjord  

 og kulturarealer, hvis plante- og dyreliv ikke vil blive påvirket af  

 anlægget.
 Langs kortere strækninger af linieføringen passeres mere påvirkelige  

 områder som vandløb, småsøer og damme, kær og moser, enge og overdrev, skove,  

 levende hegn og diger.
Der er i projektet forudsat etableret broer og faunapassager som beskrevet  

 i det følgende.
I detailprojekteringen vil brolængder og antal af  

 faunapassager blive detailundersøgt og forhandlet med Skov- og Naturstyrelsen  

 og amterne.
Strækningen Herning-Bording Et gammelt egekrat, som er beliggende ved Lægdsgårdvej sydvest for Ikast,  

 er et videnskabeligt referenceområde og en vigtig ynglelokalitet for  

 småfugle.
Egekrattet berøres ikke af vejanlægget, da motorvejen føres syd om  

 krattet.
To små damme i Nørkær i den nordlige ende af Storådalen har et rigt  

 paddeliv.
Det vil senere blive undersøgt, om der skal udføres faunapassager i  

 Storådalen.
Ravnholdt Sø, der også ligger på hedesletten i Storådalen, er en  

 vigtig lappedykkerlokalitet og desuden rig på padde- og guldsmedefauna.  

 Linien forløber ca. 300 m nord for søen.
Linien skærer igennem ca. 40 levende hegn på strækningen.
Levende hegn har  

 betydning som skjul for dyr og spredningsveje for såvel planter som dyr.
Strækningen Bording-Låsby Pårup Mose er en stor højmose, der rummer betydelige økologiske værdier og  

 er et vigtigt og alsidigt levested for faunaen.
Linien krydser mosen.
Det vil  

 senere blive undersøgt, om der skal udføres faunapassager i mosen.
I Funder Ådal krydses en hede-vældmose, der er artsrig og varieret.
Der er  

 registreret krondyr langs vestsiden af ådalen ved egekrattet på skrænten.  

 Desuden er der rådyr langs Funder Å.
Funder Ådal indeholder et rimeligt  

 alsidigt fugleliv, og der er ved linietællinger registreret ialt 55 arter,  

 hvoraf isfuglen er een af de mere sjældne.
Funder Ådal ligger i det midtjyske  

 vandskel og er en vigtig flora- og faunapassage mellem Gudenåsystemet og  

 Karup åsystem.
Motorvejen passerer den vestlige del af ådalen på en ca. 100 m lang  

 kombineret bro- og faunapassage.
Selve åen passeres på en ca. 50 m lang  

 bro/faunapassage.
Funder Stormose, en tidligere højmose, er en vigtig fuglelokalitet med  

 bl.a. ynglende sorthalsede lappedykkere.
Linien forløber ca. 200 m nord for  

 mosen.
Gubsø, en tidligere lavvandet sø, der delvis er afvandet, er nu overgroet  

 med hængesæk og er relativt artsrig.
Arealet benyttes som leve- og skjulested  

 af bl.a. råvildt, og der har tidligere været ynglende rørhøge og sorthalsede  

 lappedykkere.
Motorvejen tangerer den nordlige del af Gubsø-området.
Det vil  

 senere blive undersøgt, om der skal udføres en faunapassage mellem Gubsø og  

 Skægkær Bæk.
Fattigkær i Gudenådalen langs åens vestbred er en mose bestående af blankt  

 vand, hængesæk og sumpskov.
Mosen rummer en stor variation af småbiotoper.  

 Rørsump-arealerne langs østbredden er vigtige for områdets dyreliv som et  

 uforstyrret yngle- og levested.
Langs dalens østside findes et egekrat.  

 Ådalen har et varieret fugleliv uden sjældenheder.
Motorvejen passerer  

 Fattigkær og Gudenåen på en ca. 400 m lang landskabsbro.
Husmosen syd for Voel er et sumpareal med sumpskov, der biologisk set er  

 rigt med en alsidig vegetation af bl.a. vandplanter og et rigt fugleliv,  

 bl.a. med flere ynglende viber, mange frøer, guldsmede og rådyr.
Linien  

 forløber ca. 50 m syd for mosen.
 Mellem Bjarup Mose og Lyngbygård Ådal forløber linien over på en tørveeng,  

 hvilket er den mest skånsomme placering i forhold til fuglelivet i området.  

 Motorvejen passerer engen på en ca. 90 m lang bro, over forlagt Bjarupvej med  

 plads til faunapassager.
Linien passerer på strækningen desuden en række forskellige skove, krat og  

 andre træbeplantninger.
Af granplantagerne er Smingegård Plantage i Gudenåen  

 og plantagen øst for Funder Ådal de største.
Moselund Plantage vest for  

 Funder Ådal tangeres og desuden passeres et lille granbælte i Kalbygård Skov.  

 Skovene er vigtige spredningsveje for vildtet.
 Linien skærer gennem ca. 80 levende hegn og ca. 5 diger på strækningen.  

 Levende hegn og diger har betydning som skjul for dyr og spredningsveje for  

 såvel planter som dyr.
Strækningen Låsby-Århus Lillering Skov består for størstedelens vedkommende af ældre  

 bøgebevoksninger med et indslag af rødel, ask og avnbøg.
Busk- og  

 skovbundsvegetationen er rig og varieret, specielt omkring de mange delvis  

 sommerudtørrende sumpe og småvandløb.
Skoven består af tre områder, i det  

 efterfølgende kaldet Storring Skov Nord, Storring Skov Syd og Lillering Skov.
Storring Skov Nord har et rigt fugleliv med en lang række hulrugere, bl.a.  

 spætter og mejser.
Stenbunker og diger langs skovkanten er værdifulde som  

 levested for bl.a. lækat og mår.
Skoven er desuden værdifuld som skjulested  

 for råvildt, men er mindre egnet som levested, idet græsningsforholdene i  

 selve skoven er dårlige.
Storring Skov Syd er blandskov af stærkt vekslende værdi.
Den sydvestlige  

 del er værdifuld med fugtig løvskov og rig bundvegetation med bl.a. store  

 bestande af gul anemone.
Linien forløber gennem den 80-100 m brede græsbevoksede passage, der  

 forbinder den nordlige og sydlige del af Storring Skov.
Her passerer den et  

 sadelpunkt i terrænet, hvor der ved både den vestlige og østlige skovkant er  

 gode muligheder for at anlægge faunapassager - i form af større  

 rørkonstruktioner - til afhjælpning af vejanlæggets barrierevirkning.  

 Tilslutningsanlægget umiddelbart vest for Storring Skov er placeret på et  

 tørvebundareal, hvor der er anlagt en jægerbiotop i form af en ringkanal.
Lillering Skov består overvejende af bøgeskov med et usædvanligt stort  

 indslag af avnbøg og en meget rig varmekrævende skovbundsflora.
Der findes en  

 god bestand af større pattedyr.
Linien passerer ca. 600 m nord om skoven.
Lyngbygård Ådal er domineret af kær og enge.
Langs skrænterne er der en  

 del kildevæld.
Skrænterne er delvis bevokset med skov af varierende karakter.  

 Der er knyttet botanisk interesse til ådalen.
Der forekommer bl.a. mange  

 varme- og kalkkrævende arter, som ellers overvejende findes på langt  

 sydligere lokaliteter. Ådalen er i det hele taget en vigtig økologisk  

 lokalitet, der fungerer som levested og spredningskorridor for mange plante-  

 og dyrearter.
Hvor linien krydser Lyngbygård Ådal, etableres en ca. 60 m lang  

 bro/faunapassage.
2.3.3. Fortidsminder Ingen fortidsminder berøres direkte af vejanlægget, men 100 m  

 beskyttelseszonen berøres ved to gravhøje.
Strækningen Herning - Bording Der er to fortidsminder beliggende inden for en afstand af 500 m fra  

 motorvejen, begge syd for Bording: En gravhøj 400 m syd motorvejen ved  

 Guldforhovedvej og en gravhøj 200 m syd for motorvejen ved Teglgårdsvej.
Ved  

 Guldforhovedvej er desuden beliggende nogle ikke fredede, overpløjede  

 gravhøje.
Da linieføringen i motorvejsprojektet er flyttet lidt mod nord det  

 pågældende sted, undgås berøring af disse gravhøje.
Strækningen Bording - Låsby Ved Moselundgård Plantage findes en gravhøj ca. 300 m nord for  

 vejanlægget. Øst for Funder Ådal er der to gravhøje henholdsvis ca. 80 m og  

 200 m syd for vejanlægget.
Motorvejen vil berøre 100 m beskyttelseszonen for  

 den nærmeste gravhøj.
1,5 km øst for Funder Ådal findes en markant nord-sydgående række af  

 gravhøje.
Det ene af hærvejens hovedspor forløber langs gravhøjrækken.  

 Linieføringen berører ingen af fortidsminderne, men de tre nærmeste fredede  

 gravhøje er beliggende 100-200 m nord for motorvejen, syd for er der ca. 300  

 m til den nærmeste høj.
 Mellem Stormosen og Fladmosen nordvest for Silkeborg passeres fire  

 gravhøje i en afstand af 200-400 m, to er beliggende nord for og to syd for  

 motorvejen.
I Gudenådalen ligger den gamle pramdragersti, hvor man tidligere trak  

 fragtpramme op til Silkeborg.
Der findes desuden en gammel, fredet milesten,  

 to gravhøje, en fredet bro og et hulvejsspor i området.
Motorvejen føres over  

 Gudenåen på en ca. 400 m lang bro, og ingen af fortidsminderne berøres.  

 Gravhøjene og den fredede bro er beliggende henholdsvis ca. 400 og 800 m syd  

 for vejanlægget.
Nord for vejanlægget ved Voel er der tre gravhøje i en afstand af 150-300  

 m.
I Bjarup, nord for mosen, er der tre gravhøje i en afstand af 70-400 m  

 nord for vejanlægget.
Motorvejen vil berøre 100 m beskyttelseszonen for den  

 nærmeste gravhøj.
I Lyngbygård Ådal ved Bjarup Mose findes der synlige dæmninger og volde,  

 der stammer fra en vandmølle, som lå her i middelalderen.
Der står to  

 bautasten ved et gammelt vadested, og på ådalens skrænter er der flere gamle  

 hulveje.
Samtlige fortidsminder er beliggende mere end 1 km øst for  

 motorvejen.
Strækningen Låsby - Århus Der er kun eet fortidsminde beliggende inden for en afstand af 500 m fra  

 motorvejen.
Det er en gravhøj vest for Lillering ca. 100 m fra vejanlægget.
 Galten Teglværk er beskrevet som kulturhistorisk interesseområde.  

 Motorvejen passerer teglværket i en afstand af ca. 400 m fra bygningerne.
Bygningerne ved den gamle vandmølle Snåstrup Mølle ved Lyngbygård Ådal  

 udgør en bevaringsværdig helhed.
Motorvejen anlægges mellem Snåstrup Mølle og  

 den eksisterende hovedlandevej i en afstand af ca. 100 m fra bygningerne.
2.3.4. Vandløb og vådområder Alle vandløb, som motorvejen vil krydse, vil blive ført under denne enten  

 med broer, faunapassager eller separate vandløbsunderføringer.
De anførte  

 brolængder er som forudsat i projektet.
Såvel brolængder som antallet af  

 fauna- og vandløbspassager vil blive detailundersøgt og forhandlet med Skov-  

 og Naturstyrelsen og amterne.
Strækningen Herning - Bording Følgende vandløb berøres af vejanlægget:
Ved Herning krydses Knudmose nordre afvandingskanal, som er et lille  

 vandløb, der løber til Hammerum Å.
Vandløbet er okkerpåvirket.
Syd for Hammerum krydses Hammerum Å to steder.
Det vil blive undersøgt  

 nærmere ved den videre projektering, om åen kan forlægges til nordsiden af  

 motorvejen på en strækning af ca. 1 km. Åen er stærkt okkerbelastet.
Sydvest for Ikast krydses Hesselbjerg Bæk, som danner kommunegrænse mellem  

 Herning og Ikast.
Vandløbet er klassificeret som karpefiskevand.
Syd for Ikast krydses Uhre Bæk og Elkær Bæk.
Uhre Bæk løber ud i Elkær Bæk  

 syd for motorvejen.
Begge vandløb er okkerbelastede.
Øst for Ikast krydses Storåens øvre del, som består af et reguleret  

 hovedløb og en række parallelkanaler, hvoraf motorvejen berører de tre.
Det  

 vil blive undersøgt ved den videre projektering, om vandløbene kan samles til  

 et eller to underløb, eventuelt udført som faunapassage.
Storåen er  

 okkerbelastet.
 Følgende enge og vådområder berøres af vejanlægget:
 Ved Herning, øst for Knudmose, forløber motorvejen i den nordlige del af  

 de enge og moseområder, der er beliggende i det trekantede område mellem  

 jernbanelinierne mod Silkeborg og Vejle.
 Syd for Ikast forløber vejen i den opdyrkede Storemose gennem en fugtig  

 græseng ved Elkær Bæk.
 Øst for Ikast passerer motorvejen et par mose- og engarealer i Nørkær i  

 Storådalens øvre del.
Strækningen Bording - Låsby Følgende vandløb berøres af vejanlægget:
Ved Funder Ådal krydses en afvandingskanal til Funder Å, som danner  

 amtsgrænse mellem Ringkøbing og Århus.
Der forudsættes etableret en ca. 50 m  

 lang bro/faunapassage.
I Funder Å er der ynglende bestand af den sjældne  

 kildeørred.
Ved Øster Bording krydses et vandløb i Fladmosen.
Vandløbet har en ringe  

 vandkvalitet.
Nordvest for Silkeborg krydses Skægkær Bæk.
Vandløbet er klassificeret som  

 karpefiskevand.
Det vil blive undersøgt ved den videre projektering, om  

 vandløbspassagen skal udføres som faunapassage.
 Nord for Silkeborg krydses Sejling Bæk, der ikke er målsat som fiskevand.
Nord for Resenbro krydses Gudenåen, Danmarks største vandløb, på en ca.  

 400 m lang landskabsbro.
Vandløbet er på den berørte strækning klassificeret  

 som karpefiskevand.
 Syd for Voel krydses et tilløb til Linåen, der ikke er målsat som  

 fiskevand.
 Følgende enge og vådområder berøres af vejanlægget:
 Motorvejen forløber over Pårup Mose gennem højmose, kratmoser og enge.
 Det vil blive undersøgt ved den videre projektering, om der skal udføres  

 en faunapassage.
 I Funder Ådal forløber vejen over sumpskov, eng, overdrev og hedevældmose.  

 Ud over den ovennævnte ca. 50 m lange bro over Funder Ådal forudsættes anlagt  

 en ca. 100 m lang bro over jernbanen og Fundervej samt nogle faunapassager.
Ved Bjerrelund nord for Funder Kirkeby berøres en fugtig skovparcel med  

 eng og overdrev.
På Hvinning Hede berøres en eng og et overdrev.
Ud over  

 Fladmosen ved Øster Bording berøres en eng.
Ved Gubsø og Skægkær Bæk berører vejanlægget mosen og sumpområdet samt  

 overdrev og enge i bækdalen.
På Sejling Hede berøres overdrev og en lille sø.  

 Ved Bjørnholt skæres skrænter med overdrev.
I Gudenådalen er der store kærområder, rørsump og egekrat.
Der vil, som  

 nævnt ovenfor, blive anlagt en ca. 400 m lang bro over Allinggårdsvej,  

 kærområdet og Gudenåen.
 Nord for Linådalen mellem Voel og Bjarup berøres mose samt  

 overdrevsskrænter.
Ved Bjarup Mose forløber vejen over kulturpræget tørveeng.
Midt på engen  

 vil der blive anlagt en ca. 90 m lang bro over forlagt Bjarupvej med plads  

 til en faunapassage langs vejen.
Strækningen Låsby - Århus Følgende vandløb berøres af motorvejen:
Øst for Framlev krydses Lyngbygård Å.
Vandløbet er klassificeret som  

 ørredfiskevand.
Desuden krydses Årslev Bæk, et lille vandløb, der løber til  

 Lyngbygård Å.
 Følgende enge og vådområder berøres af vejanlægget:
Øst for Framlev krydses Lyngbygård Ådal.
Der etableres en ca. 60 m lang  

 bro/faunapassage.
2.3.5. Overfladevand og grundvand Motorvejsanlæggets afvandingssystem baseres på den hovedforudsætning, at  

 alt vand, der falder på belagte arealer, betragtes som spildevand  

 (afløbsvand). Afløbsvandet føres til regnvandsbassiner, der placeres med få  

 kilometers mellemrum.
Den gennemsnitlige opholdstid for afløbsvandet i  

 regnvandsbassinerne er ca. 1 døgn.
 Ved Funder Ådal vil regnvandsbassinerne blive projekteret med større  

 opholdstid for ikke at belaste den lille Funder Å med store pludselige  

 vandmængder.
I perioder uden nedbør vil der være et konstant vandspejl i  

 regnvandsbassinerne, der etableres som små vådområder.
Afløbene fra  

 regnvandsbassinerne er forsynet med olieudskillere.
Fra regnvandsbassinerne  

 føres afløbsvandet i lukkede ledninger til recipienterne.
 Afvandingsprojekterne udarbejdes i samarbejde med amtskommunernes  

 miljøforvaltningsafdelinger og forelægges amtsrådene til godkendelse.
Regnvandsbassinerne har en betydelig rensende effekt på afløbsvandet,  

 specielt for så vidt angår tungmetaller.
Regnvandsbassinerne oprenses efter  

 behov, og det oprensede bundmateriale deponeres på kontrollerede  

 lossepladser.
2.4. Ressourceforbrug ved anlægget I forbindelse med anlæg af motorvejen vil der blive brug for råstoffer i  

 form af grusmaterialer.
Disse råstoffer vil kunne hentes i eksisterende  

 grusgravområder i nærheden af vejanlægget.
Forbruget af grusmaterialer til  

 vejens opbygning vil være ca. 1.800.000 m3 og forbruget af asfalt til vejens  

 belægning ca. 900.000 t.
På strækningen Herning-Bording vil det som følge af det meget flade terræn  

 være nødvendigt at placere motorvejen på dæmning på den overvejende del af  

 strækningen.
Dette medfører, at der bliver et jordunderskud og dermed behov  

 for at tilføre råjord.
Den manglende råjord hentes så tæt på motorvejslinien  

 som muligt.
På strækningen Bording-Århus tilstræbes der jordbalance, således  

 at den jord, der skal påfyldes, afgraves andre steder på motorvejslinien.  

 Hvis der skulle vise sig et jordunderskud og dermed behov for at tilføre  

 råjord, vil den manglende råjord ligeledes blive hentet så tæt på  

 motorvejslinien som muligt.
 Retablering af ovennævnte områder kan sikres i kontrakterne med de  

 entreprenører, der skal udføre arbejdet, så miljøinteresser dermed varetages.
2.5. Økonomi, anlægsprogram og beskæftigelse Overslagssummen for det samlede anlæg, inklusive udgifter til  

 arealerhvervelse, projektering, tilsyn og administration, men eksklusive  

 moms, andrager ca. 1.720 mio.kr. i 1993-prisniveau.
Anlægsudgiften, eksklusive moms, projekterings-, tilsyns- og  

 administrationsudgifter andrager ca. 1.540 mio.kr, fordelt med ca. 360 mio.  

 kr. til strækningen Herning-Bording, ca. 840 mio. kr. til strækningen  

 Bording-Låsby og ca. 340 mio. kr. til strækningen Låsby-Århus.
På strækningen  

 Bording-Låsby er budgetteret med ekstra 20 mio. kr. til miljøforbedringer,  

 især i Funder Ådal, og 20 mio. kr. til den foreslåede naturforvaltningsplan.  

 Der skal gennemføres en myndighedsbehandling af de dele af anlægget, der  

 berører naturtyper, fortidsminder m.v., der er beskyttet efter  

 naturbeskyttelsesloven.
Denne myndighedsbehandling kan indebære yderligere  

 behov med hensyn til faunapassager o.l., ligesom der kan ske en finjustering  

 af linieføringen enkelte steder.
 Anlægstakt og åbningstidspunkt vil afhænge af de årlige  

 finanslovsbevillinger.
 Anlægsarbejderne forventes at skabe en beskæftigelse på 3.000-4.500  

 mandår, heraf ca. halvdelen som direkte beskæftigelse i anlægsarbejdet.
3. Anlæg af motortrafikvejsstrækning ved Rødkærsbro (rute 26), jf.  

 forslagets § 3 og § 6 (Bilag 2) 3.1. Beskrivelse af vejanlægget Forslaget omfatter bemyndigelse til anlæg af en ca. 10 km lang  

 motorvejsstrækning, i første trin som motortrafikvej, på rute 26  

 Hanstholm-Århus, fra Rindsholm sydøst for Viborg nord og øst om Rødkærsbro  

 til Høbjerg.
Motortrafikvejen forberedes for senere udbygning til 4-sporet  

 motorvej.
Samtidig med det foreslåede anlæg er det aftalt, at Viborg Amt anlægger en  

 forlægning af landevej 523, Levring-Rødkærsbro, vest om Rødkærsbro.
Denne vej  

 er delvis anlagt og taget i brug på en del af strækningen syd for  

 Langå-Struer-banen, men vil i forbindelse med rute 26-omfartsvejen blive ført  

 frem til denne.
Motortrafikvejsprojektet indebærer, at alle veje og stier, der skal krydse  

 vejen, føres over eller under via broanlæg.
Kun de mest betydende veje får  

 tilslutning til motortrafikvejen.
 Det foreslåede anlæg afløser den nuværende rute 26 gennem Rødkærsbro,  

 omfattende hovedlandevej 407, Viborg-Århus, på strækningen fra Rindsholm til  

 Høbjerg.
3.1.1 Nuværende vejforhold Den nuværende hovedlandevejs forløb gennem Rødkærsbro udgør en flaskehals  

 på rute 26 mellem Viborg og Århus.
Vejen har et uheldigt forløb gennem byen  

 med mange sving og følger på et stykke vej byens forretningsgade.
Det  

 medfører store ulemper både for beboerne, bymiljøet og for trafikanterne.  

 Herudover giver niveauskæringen med Langå-Struer-banen midt i byen hyppige  

 opstuvninger.
 Årsdøgntrafikken udgør ca. 6.100 biler, heraf ca. 1.300 lastbiler og  

 varebiler over 2 tons.
3.1.2 Tidligere planer Der har i mange år været ønske om en trafikal aflastning af Rødkærsbro.  

 Allerede i 1950'erne blev der arbejdet med projektet til en  

 hovedlandevejsforlægning ved Rødkærsbro.
I 1985-86 gennemførtes en  

 undersøgelse af fordele og ulemper trafikalt og miljømæssigt ved enten at  

 føre linien syd eller nord om Rødkærsbro.
 Konklusionen blev, at den nordlige linie er at foretrække, primært fordi  

 trafikken mellem Viborg og Bjerringbro udgør en stor del af den samlede  

 trafik.
3.1.3 Udbygningsstandard Den forventede gennemsnitlige årsdøgntrafik på det foreslåede vejanlæg vil  

 i 1996 være 3.500-5.700 biler, stigende til 5.100-8.500 i år 2010. Trafikken  

 vil i en årrække kunne afvikles med et højt serviceniveau på en 2-sporet  

 motortrafikvej.
I en senere fase kan der blive behov for en udbygning til  

 4-sporet motorvej, dels på grund af den forventede trafikstigning, og dels på  

 grund af hensynet til en ensartet vejstandard på hele strækningen  

 Viborg-Århus.
Strækningen fra Viborg til Rindsholm er idag 4-sporet, og på  

 det tidspunkt, hvor der bliver behov for en udbygning til 4 spor på de  

 resterende stærkere trafikerede strækninger af rute 26 nærmere Århus, vil det  

 være bedre at have et ensartet 4-sporet forløb på hele strækningen  

 Viborg-Århus.
Udgiften ved at bygge en 2-sporet motortrafikvej (»en halv  

 motorvej«) er ca. 65-70 % af udgiften ved at etablere en 4-sporet  

 motorvej.
En senere ombygning til motorvej koster yderligere 50 %, således at  

 de samlede omkostninger herefter bliver 15-20% større end prisen ved at bygge  

 en motorvej straks.
 Da en eventuel ombygning ligger adskillige år ude i fremtiden, er det  

 rentabelt at anlægge vejen som 2-sporet motortrafikvej på nuværende  

 tidspunkt.
På grund af de vanskelige landskabelige og naturmæssige forhold i området  

 og ud fra forudsætningen om at udnytte flest mulige af de eksisterende  

 strækninger af rute 26 får vejanlægget et kurvet forløb.
Dette bevirker, at  

 der på motortrafikvejsstrækningen ved Rødkærsbro bliver overhalingsforbud på  

 en mindre del af strækningen.
3.1.4 Vejanlæggets udformning Tværprofil Motortrafikvejen anlægges med en 8,0 m bred kørebane og 2,5 m brede  

 nødspor samt 1,0 m brede yderrabatter i hver side, ialt 15 m kronebredde.
Linieføring Nordfra ombygges den eksisterende hovedlandevej på strækningen fra  

 krydsningen med landevej 517, Rindsholm-Alderslyst (rute 52,  

 Viborg-Silkeborg) til og med passagen af Skaun Dybdal.
Herfra føres linien  

 mod sydøst over de åbne landbrugsarealer til syd om Brandstrup og nord om  

 Rødkærsbro.
Herefter følger linien en kurve mod sydøst og krydser Bjerrevej,  

 landevej 546, Ulstrup-Rødkærsbro (rute 525). Herefter passerer linien Fårup  

 Dybdal på en dæmning med en mindre faunapassage og Langå-Struer-banen på en  

 bro samt Tange ådal på en dalbro og fortsætter herfra over åbne  

 landbrugsarealer til den eksisterende hovedlandevej (rute 26) ved Høbjerg.
 I forhold til tidligere planer er linieføringen på den nordlige strækning  

 flyttet, således at det foreslåede vejanlæg føres i god afstand til  

 egekrattet ved Skaun Dybdal.
3.1.5 Tilslutningsanlæg Projektet omfatter anlæg af følgende tilslutningsanlæg:
 Syd for Rindsholm ved krydset med landevej 517, Rindsholm-Alderslyst (rute  

 52) anlægges et tilslutningsanlæg med nordvendte ramper til betjening af  

 trafikken Viborg-Silkeborg.
 Ved den planlagte forlægning af landevej 523, Levring-Rødkærsbro, anlægges  

 et fuldt tilslutningsanlæg.
 Ved landevej 546, Ulstrup-Rødkærsbro, (rute 525,  

 Randers-Bjerringbro-Rødkærsbro) etableres et anlæg med nordvendte ramper til  

 betjening af trafikken Bjerringbro-Viborg.
 Ved Høbjerg etableres et fuldt tilslutningsanlæg.
 Det kan ved den videre projektering vise sig hensigtsmæssigt at ændre  

 tilslutningsanlæggenes antal, placering og udformning.
 Der vil eventuelt blive anlagt samkørselspladser i forbindelse med  

 tilslutningsanlæggene samt rastepladser.
3.2 Trafikale og miljømæssige konsekvenser Omfartsvejene ved Rødkærsbro vil aflaste byen for gennemkørende trafik og  

 herved forbedre bymiljøet væsentligt.
Det er beregnet, hvor store de  

 trafikale ændringer vil være i 1996 og hvilke virkninger, dette vil have med  

 hensyn til trafikuheld, energiforbrug og luftforurening, støjbelastning og  

 barrierevirkning.
3.2.1 Trafikale konsekvenser Den forventede årsdøgntrafik på motortrafikvejen vil være ca. 5.700 biler  

 på den nordligste strækning, mellem 3.500 og 4.900 biler på den mellemste  

 strækning og ca. 4.600 biler på den sydligste strækning.
 Den nuværende hovedlandevejsstrækning gennem Rødkærsbro vil blive aflastet  

 med ca. 50%, idet trafikken vil falde fra de nuværende ca. 6.100 til ca.  

 3.200 biler pr. døgn i 1996. Tilsvarende vil trafikken på Bjerrevej i  

 Rødkærsbro mod Bjerringbro blive halveret.
 For trafikanterne vil det nye vejanlæg betyde en samlet tidsbesparelse på  

 ca. 150 timer om dagen eller ca. 55.000 timer om året.
3.2.2 Uheld Trafiksikkerheden vil blive forbedret.
Det forventes, at der spares 2-3  

 uheld med personskade om året.
3.2.3 Energiforbrug og luftforurening Der vil blive en mindre forøgelse af trafikarbejdet på grund af  

 omvejskørslen, som vil medføre en lille stigning i energiforbruget på ca. 5  

 mio.
MJ.
Det er en stigning på 0,005% af vejtransportens samlede  

 energiforbrug i Danmark.
 Det øgede energiforbrug giver en øget CO2-emissionen på ca. 400 tons  

 årligt, hvorimod forureningen med kulbrinte reduceres som det fremgår af  

 nedstående tabel.
3.2.4 Støj Den støj, som direkte påvirker boliger, reduceres.
Reduktionen fremgår af  

 nedenstående tabel:
 De steder, hvor motortrafikvejen føres forholdsvis tæt på sammenhængende  

 boligområder, anlægges om nødvendigt støjvolde eller støjskærme for at holde  

 støjen under det angivne niveau.
3.2.5 Barriereeffekt Den barriervirkning og utryghed, som cyklister og fodgængere idag oplever  

 på hovedlandevejsstrækningen gennem Rødkærsbro, forsvinder så godt som helt,  

 når den gennemkørende trafik er væk.
3.3. Konsekvenser for landskab og natur Skov- og Naturstyrelsen har principgodkendt linieføringen i henhold til  

 naturbeskyttelseslovens § 20 m.v.
3.3.1 Landskab Landskabet nord og øst for Rødkærsbro, som linien forløber gennem, er et  

 ret kuperet morænelandskab.
Linien berører to dalforløb - Skaun Dybdal og  

 Tange Ådal.
På de øvrige strækninger forløber linien gennem åbne  

 landbrugsarealer.
Skaun Dybdal er en erosionsdal, som linieføringen tangerer, hvor Skaun  

 Dybdal løber sammen med Middelhede Bækdalen.
Middelhede Bækdalen passeres på  

 en dalbro, hvor Middelhede Bæk føres under i et åbent løb.
Tange Ådal er en tunneldal, som udgør en del af Gudenåsystemet, der har  

 udløb i Randers Fjord.
Linieføringen passerer dalsystemet i det område, hvor  

 Tange Ådal og Fårup Dybdal/Vindelsbækdalen løber sammen, idet dette sted  

 efter nøje analyser har vist sig at være det sted, hvor vejanlægget vil  

 tilgodese de landskabelige forhold mest muligt.
Passagen af Tange Ådal sker  

 på en ca. 130 m lang og 12 m høj dalbro.
Dæmningsskråningerne vil blive  

 tilpasset terrænet med en bevidst terrænmodellering og beplantet som en del  

 af dalskrænterne.
Fårup Dybdal passeres på en dæmning med en mindre  

 faunapassage.
3.3.2 Plante- og dyreliv Vejlinien passerer ialt 15 enkeltrækkede løvtræshegn.
De plantage- og  

 skov-områder, som linien passerer, er koncentreret omkring ådalene.
 Egeskovskrattet ved Skaun Dybdal berøres ikke af linieføringen.
I Fårup Dybdal og Tange Ådal ligger flere partier af skov.
Det drejer sig  

 både om partier af løvskov og egeskov.
Disse skovpartier undgår ikke i et  

 vist omfang at blive berørt af linieføringen.
 Tange Ådal er en potentiel spredningskorridor for oddere i Danmark.
 Ådalsbroerne, faunapassager, bevidst modellering og beplantning af  

 dæmningsskråninger vil tilgodese hensynet til plante- og dyrelivet.
3.3.3 Fortidsminder Linieføringen berører ikke fredede gravhøje, men passerer fire jorddiger.
3.3.4 Vandløb og Vådområder Vejen krydser fire vandløb.
Ved Skaun Dybdal krydses Middelhede Bæk, som  

 er et reguleret vandløb.
I Fårup Dybdal krydses Duelund Grøft, og i Tange  

 Ådal krydses Vindelsbæk og Tange Å på det sted, hvor de to vandløb løber  

 sammen.
Vandløbene vil passere under dalbroerne og en faunapassage.
 Tange Å er målsat som gyde- og opvækstområde for laksefisk og opfylder i  

 dag sin målsætning.
3.3.5 Overfladevand og grundvand Motortrafikvejens afvandingssystem baseres på den hovedforudsætning, at  

 alt vand, der falder på belagte arealer, betragtes som spildevand  

 (afløbsvand). Afløbsvandet føres til regnvandsbassiner, der placeres med få  

 kilometers mellemrum.
Den gennemsnitlige opholdstid for afløbsvandet i  

 regnvandsbassinerne er ca. 1 døgn.
I perioder uden nedbør vil der være et  

 konstant vandspejl i regnvandsbassinerne, der etableres som små vådområder.  

 Afløbene fra regnvandsbassinerne er forsynet med olieudskillere.
Fra  

 regnvandsbassinerne føres afløbsvandet i lukkede ledninger til recipienterne.
 Afvandingsprojektet udarbejdes i samarbejde med Viborg Amts  

 miljøforvaltningsafdeling og forelægges amtsrådet til godkendelse.
Regnvandsbassinerne har en betydelig rensende effekt på afløbsvandet,  

 specielt for så vidt angår tungmetaller.
Regnvandsbassinerne oprenses efter  

 behov, og det oprensede bundmateriale deponeres på kontrollerede  

 lossepladser.
3.4. Ressourceforbrug ved anlæg Jordarbejdet på anlægget balancerer således, at der er et jordoverskud på  

 ca. 200.000 m3 råjord.
Overskudet er til dels et resultat af den nødvendige  

 landskabstilpasning af projektet.
Råjorden vil kunne bruges i forbindelse med  

 reetablering af grusgravsområder i området.
 Forbruget af grusmaterialer til vejens opbygning vil være ca. 115.000 m3  

 og forbruget af asfalt til vejens belægning ca. 52.000 tons.
 Grusmaterialerne kan hentes i grusgrave i området.
3.5. Økonomi, anlægsprogram og beskæftigelse Overslagssummen for det samlede anlæg, inklusive udgifter til  

 projektering, tilsyn og administration, men eksklusive moms, andrager ca. 170  

 mio.kr. i 1993-prisniveau.
Anlægsudgiften eksklusive moms, projektering, tilsyn og  

 administrationsudgifter andrager ca. 140 mill kr.
Udgiften påregnes at  

 fordele sig således:
Anlægget af motortrafikvejen ved Rødkærsbro forventes at give en  

 beskæftigelse i anlægsfasen på ca. 200 mandår og et tilsvarende antal  

 beskæftigede hos leverandører mv.
Dvs. at den samlede beskæftigelseseffekt i  

 anlægsperioden bliver ca. 400 mandår.
4. Projektering af motorvej/motortrafikvej Holstebro-Herning-Kolding  

 (rute 18), jf. forslagets § 4, § 5 og § 7. (Bilag 3) Forslaget indeholder bemyndigelse til at projektere og sikre linie H,  

 Holstebro-Herning-Kolding, for rute 18 i stedet for linie A/B og linie C, som  

 hidtil har været sikret i henhold til projekteringsloven af 2. maj 1990.
 Linie H forløber fra Holstebro mod Aulum vest for den nuværende  

 hovedlandevej og udnytter fra Aulum den eksisterende, ca. 6 km lange,  

 motortrafikvejsstrækning til Sinding.
Fra Sinding forløber linien i en bue øst om Herning, nord om Gullestrup og  

 øst om Birk, Lind og Høgild til den nuværende hovedlandevej (rute 18) syd for  

 Høgild.
Herfra føres linien tæt langs østsiden af den nuværende hovedlandevej  

 (rute 18) frem til Arnborg, hvor linien føres øst om Arnborg Svæveflyveplads.
 Syd for Arnborg krydser linien den nuværende hovedlandevej mellem Herning  

 og Vejle (rute 18) og forløber herfra i sydlig retning vest om Uhre og øst om  

 Blåhøj og Filskov.
 På strækningen mellem Filskov og Vorbasse er der to linieføringsmuligheder  

 - enten en direkte linie øst om Brunbjerg og Gyttegårds Plantager eller en  

 vestligere linie anbefalet af Skov- og Naturstyrelsen vest om Brunbjerg og  

 Gyttegårds Plantager og den fredede Råbjerg Hede.
 Den østlige linie forløber fra Filskov i sydlig retning og krydser  

 hovedlandevejen Vejle-Billund-Grindsted (rute 28) ca. 4 km vest for Billund.  

 Syd for Billund fortsætter linien langs højspændingskorridoren mellem  

 Fromsejer og Slauggård Plantager øst om Vorbasse.
 Den vestlige linie forløber fra Filskov i en bue vest om Brunbjerg og  

 Gyttegårds Plantager og Råbjerg Hede langs det østlige skovbryn af Utoft  

 Plantage, hvor linien tangerer den vestlige afgrænsning af  

 EF-fuglebeskyttelsesområde nr. 48. Linien fortsætter øst om Hegnsvig, hvorfra  

 den forløber mod sydøst langs den nuværende landevej  

 Grindsted-Vorbasse-Lunderskov (rute 469) øst om Vorbasse.
 Med den vestlige linie undgås gennemskæring af naturområdet mellem Randbøl  

 Hede og Gyttegårds Plantage.
 Fra Vorbasse fortsætter linie H mod sydøst langs landevejen  

 Grindsted-Lunderskov (rute 469) til den under anlæg værende  

 Esbjerg-Kolding-motorvej nord for Lunderskov.
5. Nedklassificering af nuværende hovedlandevejsstrækninger Som konsekvens af bestemmelserne i lovforslagets § 1, § 2 og § 3 er i  

 lovforslagets § 6 medtaget bestemmelser om nedklassificering af de  

 hovedlandevejsstrækninger, der afløses af de i § 1, § 2 og § 3 foreslåede  

 vejanlæg, samt af en strækning af hovedlandevej 368, Ikast-Horsens, gennem  

 Ikast.
En strækning af hovedlandevej 404 gennem Silkeborg skal opretholdes  

 som hovedlandevej af hensyn til trafikken Horsens-Silkeborg-Viborg (rute 52)  

 og Silkeborg-Kongensbro (rute 46).
