Nr LSF 85 Forslag til Lov om indgåelse af protokol om ændring af overenskomst mellem  

 de nordiske lande til undgåelse af dobbeltbeskatning for så vidt angår  

 indkomst- og formueskatter Fremsat af skatteministeren (Carsten Koch) den 14. november 1997 Vedtaget ved tredjebehandling den 16. december 1997 Lov nr. 1102 af 29/12/1997 § 1. Protokol af 6. oktober 1997 mellem Danmarks regering sammen  

 med Færøernes landsstyre samt regeringerne i Finland, Island, Norge og  

 Sverige om ændring af overenskomst mellem de nordiske lande til undgåelse af  

 dobbeltbeskatning, for så vidt angår indkomst- og formueskatter, kan  

 tiltrædes på Danmarks vegne.
Protokollen er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel VI.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag Protokol om ændring af overenskomst mellem de nordiske lande til  

 undgåelse af dobbeltbeskatning for så vidt angår indkomst- og  

 formueskatter.
Danmarks regering sammen med Færøernes landsstyre samt regeringerne i  

 Finland, Island, Norge og Sverige, der ønsker at indgå en protokol om ændring af overenskomsten af 23.  

 september 1996 til undgåelse af dobbeltbeskatning for så vidt angår indkomst-  

 og formueskatter ( i det følgende omtalt som »overenskomsten«), der konstaterer, at for så vidt angår Færøerne de sagsområder, som  

 omfattes af denne overenskomst, selv i forholdet til udlandet henhører under  

 Færøernes selvstyrekompetence, er blevet enige om følgende:
Artikel I Bestemmelsen i artikel 3, stykke 1, litra h, udgår og erstattes af  

 følgende:
»h)»international trafik« betyder transport med skib eller  

 luftfartøj bortset fra de tilfælde, hvor skibet eller luftfartøjet  

 udelukkende anvendes mellem pladser i en kontraherende stat.' Artikel II I artikel 5, stk. 2, i den islandske tekst skal ordene »føst  

 starfsstød« udgå og erstattes med: »føst atvinnustød«.
Artikel III Bestemmelserne i artikel 21, stk. 1, og stk.7, litra c ) udgår, og  

 erstattes af følgende:
»1. Uanset de øvrige bestemmelser i denne overenskomst, med  

 undtagelse af bestemmelserne i artikel 8, finder bestemmelserne i denne  

 artikel anvendelse i de tilfælde, hvor en person, der er hjemmehørende i en  

 kontraherende stat, driver virksomhed i forbindelse med forundersøgelse,  

 efterforskning eller udnyttelse af kulbrinteforekomster, beliggende i en  

 kontraherende stat.« »c) Såfremt arbejdet udføres om bord på et skib eller en båd, som  

 omhandlet i stykke 5, kan sådan løn eller vederlag beskattes i den  

 kontraherende stat, hvor den person, der anvender skibet eller båden, er  

 hjemmehørende.« Artikel IV I artikel 25, stk. 3, litra c ) ændres i den norske tekst  

 »artikkel 15« til: »artikkel 15, punkt 1«.
Artikel V I artikel 26, stk. 5 , ændres i den danske tekst »stykke 4,  

 litra b) og c)» til: »stykke 4, litra a) og b)» .
Artikel VI 1. Denne protokol skal træde i kraft den fjortende dag efter den dag, da  

 samtlige kontraherende stater har meddelt det finske udenrigsministerium, at  

 protokollen er godkendt.
Det finske udenrigsministerium underretter de øvrige  

 kontraherende stater om modtagelsen af disse meddelelser og om tidspunktet  

 for protokollens ikrafttræden.
2. Efter protokollens ikrafttrædelse finder dens bestemmelser anvendelse  

 fra det tidspunkt, hvor overenskomsten finder anvendelse.
Hvis protokollen  

 imidlertid træder i kraft efter den 31. december 1997, finder dens  

 bestemmelser anvendelse fra begyndelsen af den anden kalendermåned, efter at  

 protokollen træder i kraft.
 Originaleksemplaret af denne protokol deponeres i det finske  

 udenrigsministerium, som tilstiller de øvrige kontraherende stater bekræftede  

 kopier deraf.
 Til bekræftelse heraf har de dertil behørigt befuldmægtigede undertegnet  

 denne protokol.
 Udfærdiget i Helsingfors, den 6. oktober 1997, i et eksemplar på dansk,  

 færøsk, finsk, islandsk, norsk og svensk, idet der på svensk udfærdiges to  

 tekster, en for Finland og en for Sverige, hvilke samtlige tekster har samme  

 gyldighed.
For Kongeriget Danmarks regering Marie-Louise Overvad For Færøernes landsstyre Tryggvi Johansen For Kongeriget Norges regering K.
Sandaker For Republikken Islands regering Hannes Heimisson For Republikken Finlands regering Hillel Skurnik For Kongeriget Sveriges regering Kerstin Asp-Johansson Oprindeligt fremsat forslag § 1. Protokol af 6. oktober 1997 mellem Danmarks regering sammen  

 med Færøernes landsstyre samt regeringerne i Finland, Island, Norge og  

 Sverige om ændring af overenskomst mellem de nordiske lande til undgåelse af  

 dobbeltbeskatning for så vidt angår indkomst- og formueskatter kan tiltrædes  

 på Danmarks vegne.
Protokollen er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel VI.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag Protokol om ændring af overenskomst mellem de nordiske lande til  

 undgåelse af dobbeltbeskatning for så vidt angår indkomst- og  

 formueskatter.
Danmarks regering sammen med Færøernes landsstyre samt regeringerne i  

 Finland, Island, Norge og Sverige, der ønsker at indgå en protokol om ændring af overenskomsten af 23.  

 september 1996 til undgåelse af dobbeltbeskatning for så vidt angår indkomst-  

 og formueskatter ( i det følgende omtalt som »overenskomsten«), der konstaterer, at for så vidt angår Færøerne de sagsområder, som  

 omfattes af denne overenskomst, selv i forholdet til udlandet henhører under  

 Færøernes selvstyrekompetence, er blevet enige om følgende:
Artikel I Bestemmelsen i artikel 3, stykke 1, litra h, udgår, og erstattes af  

 følgende:
»h)»international trafik« betyder transport med skib eller  

 luftfartøj bortset fra de tilfælde, hvor skibet eller luftfartøjet  

 udelukkende anvendes mellem pladser i en kontraherende stat.' Artikel II I artikel 5, stk. 2, i den islandske tekst skal ordene »føst  

 starfsstød« udgå og erstattes med: »føst atvinnustød«.
Artikel III Bestemmelserne i artikel 21, stk. 1, og stk.7, litra c ) udgår, og  

 erstattes af følgende:
»1. Uanset de øvrige bestemmelser i denne overenskomst, med  

 undtagelse af bestemmelserne i artikel 8, finder bestemmelserne i denne  

 artikel anvendelse i de tilfælde, hvor en person, der er hjemmehørende i en  

 kontraherende stat, driver virksomhed i forbindelse med forundersøgelse,  

 efterforskning eller udnyttelse af kulbrinteforekomster, beliggende i en  

 kontraherende stat.« »c) Såfremt arbejdet udføres om bord på et skib eller en båd, som  

 omhandlet i stykke 5, kan sådan løn eller vederlag beskattes i den  

 kontraherende stat, hvor den person, der anvender skibet eller båden er  

 hjemmehørende.« Artikel IV I artikel 25, stk. 3, litra c ) ændres i den norske tekst  

 »artikkel 15« til: »artikkel 15, punkt 1«.
Artikel V I artikel 26, stk. 5 , ændres i den danske tekst »stykke 4,  

 litra b) og c)» til: »stykke 4, litra a) og b)» .
Artikel VI 1. Denne protokol skal træde i kraft den fjortende dag efter den dag, da  

 samtlige kontraherende stater har meddelt det finske udenrigsministerium, at  

 protokollen er godkendt.
Det finske udenrigsministerium underretter de øvrige  

 kontraherende stater om modtagelsen af disse meddelelser og om tidspunktet  

 for protokollens ikrafttræden.
2. Efter protokollens ikrafttrædelse finder dens bestemmelser anvendelse  

 fra det tidspunkt, hvor overenskomsten finder anvendelse.
Hvis protokollen  

 imidlertid træder i kraft efter den 31. december 1997, finder dens  

 bestemmelser anvendelse fra begyndelsen af den anden kalendermåned, efter at  

 protokollen træder i kraft.
Originaleksemplaret af denne protokol deponeres i den finske  

 udenrigsministerium, som tilstiller de øvrige kontraherende stater bekræftede  

 kopier deraf, Til bekræftelse heraf har de dertil behørigt befuldmægtigede undertegnet  

 denne protokol.
 Udfærdiget i Helsingfors, den 6. oktober 1997, i et eksemplar på dansk,  

 færøsk, finsk, islandsk, norsk og svensk, idet der på svensk udfærdiges to  

 tekster, en for Finland og en for Sverige, hvilke samtlige tekster har samme  

 gyldighed.
For Kongeriget Danmarks regering Marie-Louise Overved For Færøernes landsstyre Tryggvi Johansen For Kongeriget Norges regering K.
Sandaker For Republikken Islands regering Hannes Heimisson For Republikken Finlands regering Hillel Skurnik For Kongeriget Sveriges regering Kerstin Asp-Johansson Bemærkninger til lovforslaget.
Almindelige bemærkninger Formålet med lovforslaget er at bemyndige regeringen til at tiltræde en  

 protokol til dobbeltbeskatningsoverenskomsten af 23. september 1996 (  

 herefter kaldet overenskomsten) mellem Danmark, Færøerne, Finland, Island,  

 Norge og Sverige.
Denne overenskomst får først virkning den 1.januar 1998.  

 Det er hensigten, at protokollen, der præciserer og retter op på visse  

 bestemmelser i overenskomsten, skal have virkning fra samme dato som  

 overenskomsten.
 Lovforslaget skønnes ikke at have administrative konsekvenser.
 Lovforslaget indeholder ikke EU-retlige aspekter.
 Lovforslaget skønnes ikke at have nogen særlige økonomiske og  

 erhvervsmæssige konsekvenser.
Bemærkninger til lovforslagets enkelte bestemmelser Efter lovforslagets § 1 bemyndiges regeringen til at tiltræde protokollen  

 mellem Danmark, Færøerne, Island, Finland, Norge og Sverige.
Protokollen er  

 optaget som bilag til lovforslaget, og dens bestemmelser gennemgås nedenfor.  

 Regeringen vil efter lovens vedtagelse kunne gennemføre protokollens  

 bestemmelser i Danmark, når dens betingelser herfor er opfyldt.
Disse betingelser er, at de kontraherende staters regeringer og det  

 færøske landsstyre skal give hinanden underretning, når de forfatningsmæssige  

 betingelser for protokollens ikrafttræden er opfyldt.
Dette vil for Danmarks  

 vedkommende sige, at nærværende lovforslag er vedtaget.
Protokollen træder  

 herefter i kraft 14 dage efter modtagelsen af den sidste af disse  

 meddelelser, og har virkning fra samme dato som overenskomsten, hvilket vil  

 sige den 1. januar 1998. Såfremt den sidste meddelelse ikke er modtaget 14  

 dage inden udløbet af 1997, er der imidlertid indsat en sekundær  

 virkningsdato, nemlig begyndelsen af den anden måned efter hvilken den sidste  

 meddelelse er modtaget.
Modtages den sidste meddelelse således den 26.  

 december i år, vil virkningstidspunktet blive den 1. februar 1998.  

 Protokollen kan således ikke få tilbagevirkende kraft.
 Protokollens bestemmelser vil herefter være en del af de kontraherende  

 parters skattelovgivning.
 De enkelte artikler i den nordiske protokol har følgende bestemmelser:
Artikel 1 . I denne artikel ændres definitionen af:  

 »international trafik.« I forhold til overenskomstens definition er  

 ordene: »der anvendes af en person hjemmehørende i en kontraherende  

 stat« udgået, og endvidere udgår ordet: »anden«, således at  

 den sidste del af definitionen lyder: »hvor skibet eller luftfartøjet  

 udelukkende anvendes mellem pladser i en kontraherende stat.« Den første ændring har til hensigt at præcisere, at kapitalgevinster ved  

 salg af skibe og fly, der anvendes i international trafik, udelukkende kan  

 beskattes i den stat, hvor ejeren er hjemmehørende.
I artikel 13, styk. 4, er det bestemt at: »fortjeneste, som en  

 person, der er hjemmehørende i en kontraherende stat, erhverver ved  

 afhændelse af skibe eller luftfartøjer, der anvendes i international trafik,  

 eller af rørlig formue, som er knyttet til driften af sådanne skibe eller  

 luftfartøjer, kan kun beskattes i denne stat.« Bestemmelsen synes så klar, at der ikke skulle være noget problem.
Under  

 de seneste drøftelser i OECD om revision af OECD-modellen for  

 dobbeltbeskatningsoverenskomster, har visse lande imidlertid fremført det  

 synspunkt, at der er mulighed for, at kapitalgevinster ved salg af skibe og  

 fly under visse omstændigheder kan beskattes i en anden stat, end den hvor  

 ejeren er hjemmehørende.
Dette sker med henvisning til definitionen af:  

 »international trafik«.
I denne definition står, at skibet eller luftfartøjet skal anvendes  

  af et foretagende, der er hjemmehørende i en kontraherende stat.
I  

 international skibs- og luftfart forekommer det meget hyppigt, at skibe eller  

 fly udlejes uden besætning til et andet rederi eller flyselskab, der er  

 hjemmehørende i et andet land end det foretagende, der ejer skibet eller  

 flyet. (Udleje på bare-boat basis). Dette rederi eller flyselskab anvender  

 herefter de lejede skibe eller fly i international trafik.
Vælger ejeren at sælge et udlejet skib eller fly, fremfører disse lande  

 det synspunkt, at det er tvivlsomt, om bestemmelsen i modellens artikel 13,  

 stk.3, svarende til bestemmelsen i overenskomstens artikel 13, stk. 4, kan  

 finde anvendelse.
Dette sker med henvisning til, at skibet eller flyet ikke  

anvendes af ejeren, sådan som der står i definitionen af international  

 trafik.
Såfremt salget foregår gennem et fast driftssted, som ejeren har i  

 udlandet, for eksempel en agent, skal de almindelige bestemmelser om  

 beskatningsretten til kapitalgevinster indvundet gennem et fast driftssted  

 derfor finde anvendelse.
I henhold til modellens artikel 13, stk. 2, svarende  

 til overenskomstens artikel 13, stk. 3, kan kapitalgevinster der opnås ved  

 salg af rørlig ejendom, der udgør en del af erhvervsformuen i et fast  

 driftssted, beskattes hvor det faste driftssted er beliggende.
Dette synspunkt har ikke været fremført tidligere.
Den hidtidige  

 opfattelse og faste praksis har været, at kapitalgevinster ved salg af skibe  

 og fly kun kan beskattes i den stat, hvor ejeren er hjemmehørende.
Med  

 ændringen præciseres overenskomsten på dette punkt.
Definitionen af: »international trafik« ændres yderligere ved,  

 at ordene: »i en anden kontraherende stat« erstattes med: »i  

 en kontraherende stat.« Dette hænger sammen med, at definitionen ikke harmonerer med en  

 multilateral overenskomst, der knytter beskatningsretten til indkomst fra  

 international trafik til skibets flag i stedet for rederens hjemstat.
Den tidligere overenskomst sondrede ikke mellem om indkomst ved skibsfart  

 blev indtjent ved international eller national trafik.
Beskatningsretten  

 fulgte i begge tilfælde skibets flag.
Dette er ændret, således at skibets  

 flag kun har betydning, når skibet anvendes i international trafik.
 Ved ændringen af definitionen af international trafik sikres det, at  

 national trafik omfatter sejlads i egne farvande og sejlads i de andre  

 staters farvande.
Artiklerne II, IV og V.
Disse artikler korrigerer visse  

 oversættelsesfejl.
Artikel III.
Som følge af ændringen af definitionen af: »  

 international trafik« har det været nødvendigt med konsekvensrettelser i  

 artikel 21 om virksomhed i forbindelse med forundersøgelse, efterforskning  

 eller udnyttelse af kulbrinteforekomster.
Rettelserne står i forbindelse med  

 beskatningsretten til løn indtjent ved supply (forsyningstrafik i olie- og  

 gassektoren ). Denne trafik er national, men behandles efter reglerne om  

 international trafik.
Ved ændringen af definitionen af international trafik,  

 er det nødvendigt med en omformulering, således at det direkte fastslås, at  

 rederstaten har beskatningsretten til lønnen.
Artikel VI.
Efter denne bestemmelse træder protokollen i kraft  

 fjorten dage efter den dag, da alle parter har meddelt det finske  

 udenrigsministerium, at protokollen er godkendt.
Protokollen har herefter virkning fra det tidspunkt, hvor overenskomsten  

 finder anvendelse.
Hvis protokollen træder i kraft efter den 31. december  

 1997, finder protokollen dog anvendelse fra begyndelsen af den anden  

 kalendermåned, efter at protokollen træder i kraft.
 Efter lovforslagets § 2 træder loven i kraft dagen efter  

 offentliggørelsen i lovtidende.
 Efter lovforslagets § 3 gælder loven ikke for Færøerne og Grønland.
Skriftlig fremsættelse (14. november 1997) Skatteministeren (Carsten Koch):
 Jeg skal hermed tillade mig at fremsætte:
 Forslag til lov om indgåelse af protokol om ændring af overenskomst  

 mellem de nordiske lande til undgåelse af dobbeltbeskatning for så vidt angår  

 indkomst- og formueskatter.
(Lovforslag nr.
L 85).
 Der er forhandlet en protokol mellem Danmark og Færøerne, Finland, Island,  

 Norge og Sverige til den multilaterale nordiske  

 dobbeltbeskatningsoverenskomst af 23. september 1996. For at regeringen kan  

 tiltræde protokollen, og derved gennemføre dens bestemmelser i Danmark,  

 kræves, at Folketinget vedtager en lov herom.
Protokollen har til formål at præcisere og rette op på visse bestemmelser  

 i dobbeltbeskatningsoverenskomsten af 23. september 1996. Denne overenskomst  

 får først virkning fra 1. januar 1998. Det er hensigten, at protokollen skal  

 have virkning fra samme dato som overenskomsten.
For at sikre, at den ikke  

 kan få tilbagevirkende kraft, er det alternativt bestemt, at hvis  

 betingelserne for at protokollen kan få virkning fra 1. januar 1998 ikke er  

 opfyldt, får den først virkning fra begyndelsen af den anden måned efter den  

 sidste noteveksling, der sætter protokollen i kraft.
 Protokollen ændrer hovedoverenkomsten for at tage højde for en  

 avancebeskatningsproblematik, der efter underskrivelsen af overenskomsten er  

 opstået i forbindelse med drøftelserne af en revision af OECD's  

 modeloverenskomst.
Ved protokollen sikres det, at det er indiskutabelt, at avance ved salg af  

 skibe og fly, der anvendes i international trafik, udelukkende kan beskattes  

 i ejerens bopælsstat, uanset om ejeren selv har anvendt sine skibe eller fly  

 i international trafik, eller de har været udlejet uden besætning til andre,  

 der har anvendt skibene eller flyene i sådan trafik.
Dette sker ved at ændre  

 i definitionen af : »international trafik«, således at ordene:  

 »der anvendes af en person hjemmehørende i en kontraherende stat«  

 udgår.
 Definitionen af: »international trafik« ændres yderligere ved,  

 at ordene: »i en anden kontraherende stat« erstattes med: »i  

 en kontraherende stat.« Ved ændringen sikres det, at både sejlads i egne  

 og andre staters farvande bliver national trafik, ikke kun sejlads i andre  

 staters farvende.
 Ændringerne i definitionen af: »international trafik«  

 nødvendiggør visse konsekvensrettelser i hovedoverenskomstens bestemmelse om  

 beskatningsretten i forbindelse med supply (forsyningstrafik i olie- og  

 gassektoren; artikel 21).
 Lovforslaget skønnes ikke at have administrative konsekvenser eller nogen  

 særlige økonomiske eller erhvervsmæssige konsekvenser.
 Jeg skal hermed anbefale forslaget til Folketingets velvillige behandling.
