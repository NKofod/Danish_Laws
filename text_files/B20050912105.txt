Meddelelse om køretøjers indretning og udstyr mv. nr. 1851  

  

 Syn af små traktorer I  

 bekendtgørelse nr. 1126 af 22. november 2004 er der i § 19 anført krav til  

 synsvirksomheders udstyr.
Af stk. 3 fremgår, at lette køretøjer med særligt  

 stort karrosseri (fx store kassevogne og lange limousiner) kan (om)synes i  

 synsvirksomheder godkendt til syn af kategori 2 eller 4, uanset ikke alle  

 kravene til udstyr for syn af sådanne køretøjer er til stede på synsstedet.
Færdselsstyrelsen  

 tillader herved tillige, at små traktorer med tilhørende små påhængsredskaber  

 eller påhængskøretøjer (om)synes i synsvirksomheder godkendt til syn af  

 køretøjer af kategori 1 eller 3. Som små traktorer anses traktorer, der  

 fysisk  

 er af en sådan størrelse, at de ikke vil kunne passere en normal synsgrav,  

 eller som på grund af lille sporvidde ikke vil kunne afprøves i et rullefelt  

 til bremsemåling af store køretøjer.
Bremsemåling af små traktorer og deres  

 påhængskøretøjer/-redskaber tillades i disse tilfælde udført i et rullefelt  

 til  

 bremsemåling, eller ved afprøvning på vej.
 Det  

 er en forudsætning, at synsmedarbejderen har tilstrækkeligt kendskab til  

 gennemførelse af syn af den aktuelle køretøjskategori.
