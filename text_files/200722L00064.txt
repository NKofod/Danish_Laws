Fremsat den 30. januar 2008 af Transportministeren (Carina Christensen) Forslag til Lov om omklassificering af visse veje § 1. Følgende veje klassificeres som hovedlandeveje:
 1) Motorvejen Skejby-Skødstrup (del af hovedlandevej 72, Søften-Løgten (Djurslandmotorvejen)).
 2) Diagonalvejen syd om Give (ny hovedlandevej 340).
 3) Motorvejen Kliplev-Sønderborg (ny hovedlandevej 51).
 4) Sunds Omfartsvej (del af hovedlandevej 429).
 5) Motortrafikvej Bredsten-Vandel (del af hovedlandevej 363).
 6) Slagelse Omfartsvej, etape 1 (ny hovedlandevej 127).
 7) Gørløse Omfartsvej (del af hovedlandevej 141).
 § 2. Transportministeren bemyndiges til at nedklassificere følgende vejstrækninger fra hovedlandeveje til kommuneveje:
 1) Hovedlandevej 401, Århus-Grenaa, mellem hovedlandevej 72, Søften-Løgten (Djurslandmotorvejen), og hovedlandevej 405, Ringvejen Vejlby-Viby.
 2) Hovedlandevej 405, Ringvejen Vejlby-Viby, mellem hovedlandevej 401, Århus-Grenaa, og hovedlandevej 431, Århus-Søften.
 3) Hovedlandevej 431, Århus-Søften, mellem hovedlandevej 405, Ringvejen Vejlby-Viby, og Motorvejen Skejby-Skødstrup.
 4) Hovedlandevej 337, Korskro-Grindsted-Give, mellem hovedlandevej 363, Vejle-Grindsted, og hovedlandevej 344, Vejle-Herning.
 5) Hovedlandevej 319, Sønderborg-Bovrup-Røllum.
 6) Hovedlandevej 429, Sunds-Hagebro, mellem hovedlandevej 439, Viborg-Herning, og tilslutning af Sunds Omfartsvej (ny hovedlandevej 429).
 7) Hovedlandevej 363, Vejle-Grindsted, på strækningen, der afløses af motortrafikvejen Bredsten-Vandel (ny hovedlandevej 363).
 8) Hovedlandevej 125, Slagelse-Kalundborg, mellem kommunevej 3335010, Løvegade, og tilslutning af Slagelse Omfartsvej (ny hovedlandevej 127).
 9) Hovedlandevej 126, Næstved-Slagelse, mellem kommunevej 3335010, Løvegade, og M20, Vestmotorvejen.
 10) Hovedlandevej 141, Hillerød-Frederikssund, på strækningen, der afløses af Gørløse Omfartsvej (ny hovedlandevej 141).
 11) Hovedlandevej 370, Herning-Varde, mellem hovedlandevej 68, Herning S-Snejbjerg Motorvejen, og kommunevej 344, Messevejen.
 12) Hovedlandevej 439, Viborg-Herning, mellem kommunevej 6579079, Vesterholmvej, og hovedlandevej 64, Midtjyske Motorvej.
 § 3. Transportministeren bemyndiges til at optage følgende kommuneveje som hovedlandeveje:
 1) Kommunevej 600514, Billund-Give, mellem hovedlandevej 363, Vejle-Grindsted, og kommunevej 600512, Bredsten-Filskov.
 2) Kommunevej 600338, Give-Horsens, mellem hovedlandevej 348, Vejle-Viborg, og kommunevej 600533, Sindbjerg-Uldum.
 3) Kommunevej 500316, Kruså-Sønderborg, mellem Motorvejen Sønderborg-Kliplev og hovedlandevej 316, Sønderborg-Fynshav.
 § 4. Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslagets hovedindhold og baggrund 1.1 Hovedindhold Lovforslaget er en opfølgning på kommunalreformen, der på vejområdet har medført, at amternes hidtidige veje er blevet fordelt mellem staten og kommunerne.
Med lovforslaget præciseres statens myndighedsansvar for en række nye veje, der er planlagt og påbegyndt i amtsligt regi, og som staten har overtaget fra amterne i forbindelse med kommunalreformen.
Samtidig foreslås en bemyndigelse til transportministeren til at nedklassificere en række statslige veje (hovedlandeveje) til kommuneveje i forbindelse med færdiggørelsen af de nye veje, som staten har overtaget fra amterne, samt åbningen af visse andre nye statsveje.
Endelig foreslås en bemyndigelse til transportministeren til at optage nogle kommuneveje, der fremover vil indgå i det overordnede vejnet, som statsveje.
Lovforslaget vedrører alene spørgsmålet om myndighedsansvaret for veje under anlæg, hvortil der allerede er givet anlægsbevilling på finansloven samt ændringer i myndighedsansvaret for nogle eksisterende veje.
Lovforslaget vedrører således ikke spørgsmålet om indhold og tilrettelæggelse af statens vejanlæg.
1.2 Baggrund Ved lov nr. 583 af 24. juni 2005 om ændring af lov om offentlige veje, lov om private fællesveje, lov om grundejerbidrag til offentlige veje, lov om vintervedligeholdelse og renholdelse af veje samt lov om fremgangsmåden ved ekspropriation vedrørende fast ejendom (udmøntning af kommunalreformen for så vidt angår vej- og ekspropriationslovgivningen) er amternes veje blevet fordelt mellem staten og kommunerne.
Af lovens systematik følger, at veje, der er angivet i lovens bilag, med virkning fra 1. januar 2007 er overgået til staten med status som hovedlandeveje, mens øvrige amtsveje er overgået til kommunerne med status som kommuneveje.
Loven tager ikke stilling til spørgsmålet om myndighedsansvaret for nye overordnede veje, der er færdiggjort i amtsligt regi efter lovens vedtagelse eller nye overordnede veje, som er påbegyndt i amtsligt regi inden amternes nedlæggelse, og som færdiggøres af staten.
Loven tager derfor heller ikke stilling til spørgsmålet om de nye vejes konsekvenser i forhold til myndighedsansvaret for de eksisterende statsveje, som de nye veje efter deres funktion afløser.
Med lovforslagets § 1 præciseres myndighedsansvaret for de nye overordnede veje under anlæg, som staten har overtaget fra amterne.
Det forudsættes i overensstemmelse med sædvanlig praksis, at der i forbindelse med ibrugtagningen af de nye veje sker en nedklassificering af de eksisterende statsveje (hovedlandeveje), der afløses af nye statsveje, til kommuneveje.
Efter bestemmelsen i lov om offentlige veje § 14, stk. 1, 2. pkt., skal nedlæggelse af offentlige veje som hovedlandeveje, herunder nedklassificering af de pågældende veje til kommuneveje, ske ved lov.
Der foreslås på den baggrund med lovforslagets § 2 en bemyndigelse til transportministeren til at nedklassificere en række nærmere angivne hovedlandeveje til kommuneveje.
Med lovforslagets § 3 foreslås tilsvarende en bemyndigelse til transportministeren til at optage nogle nærmere angivne kommuneveje, som fremover vil indgå i det overordnede vejnet, som hovedlandeveje.
De ændrede klassificeringer, jf. lovforslagets § 2 og § 3, forudsættes, hvor ikke andet er anført vedrørende de enkelte strækninger, at ske samtidig med eller i umiddelbar tilknytning til åbningen af de nye hovedlandeveje, som giver anledning til ændringerne.
2. Økonomiske og administrative konsekvenser for det offentlige I forbindelse med kommunalreformen er der sket en fordeling af amternes drifts- og anlægsmidler til veje mellem henholdsvis staten og kommunerne baseret på amternes hidtidige udgifter til området.
Midlerne er ikke knyttet til bestemte vejprojekter.
Anlægsudgifterne til de vejprojekter, der er omfattet af lovforslagets § 1, og som det efter kommunalreformen er statens opgave at færdiggøre, er optaget på finanslov 2007. Lovforslaget indebærer således ingen nye anlægsforpligtelser med deraf følgende anlægsudgifter for staten.
Lovforslagets § 2 indebærer, at driftsudgifter, der knytter sig til de eksisterende vejstrækninger, som nedklassificeres fra hovedlandeveje til kommuneveje, overgår fra staten til den kommune, der overtager den pågældende vejstrækning.
Tilsvarende indebærer lovforslagets § 3, at driftsudgifter, der knytter sig til vejstrækninger, som opklassificeres fra kommuneveje til hovedlandeveje, overgår fra vedkommende kommune til staten.
Den ændrede udgiftsfordeling mellem staten og kommunerne, der følger af lovforslagets § 2 og § 3, skal ses i sammenhæng med statens anlæg af de nye veje, som er nævnt i lovforslagets § 1. Efter praksis ydes der ikke økonomisk kompensation for udgifter til løbende drift og vedligeholdelse fra staten til kommunerne eller omvendt, når enkeltstående veje overgår til anden vejbestyrelse i forbindelse med nyanlæg af statslige veje.
Lovforslaget forudsættes på denne baggrund ikke at give anledning til kompensation mellem staten og kommunerne i henhold til det udvidede totalbalanceprincip (DUT). Der kan dog mellem Vejdirektoratet og vedkommende kommune træffes aftale om en engangskompensation for udførelse af konkrete drifts- og vedligeholdelsesarbejder til udbedring af mangler m.m. vedrørende de veje, der overgår til anden vejbestyrelse.
 Omfordelingen af veje mellem staten og kommunerne indebærer, at den administration, der knytter sig til vejene, overgår til den nye vejbestyrelse.
 Lovforslaget har ingen økonomiske eller administrative konsekvenser for regionerne.
3. Økonomiske og administrative konsekvenser for erhvervslivet Lovforslaget har ingen økonomiske eller administrative konsekvenser for erhvervslivet.
4. Miljømæssige konsekvenser Lovforslaget har ingen miljømæssige konsekvenser.
5. Administrative konsekvenser for borgerne Lovforslaget har ingen administrative konsekvenser for borgerne.
6. Forholdet til EU-retten Lovforslaget indeholder ikke EU-retlige aspekter.
7. Høring over lovforslaget Lovforslaget har været i høring hos Kommunernes Landsforening, Århus Kommune, Vejle Kommune, Billund Kommune, Hedensted Kommune, Sønderborg Kommune, Aabenraa Kommune, Herning Kommune, Slagelse Kommune og Hillerød Kommune.
Høringssvarene vil blive fremsendt til Folketingets Trafikudvalg ledsaget af de kommentarer, som udtalelserne måtte give anledning til.
8. Sammenfattende skema Vurdering af lovforslagets konsekvenser Bemærkninger til lovforslagets enkelte bestemmelser 1) Motorvejen Skejby-Skødstrup (Djurslandmotorvejen): Århus Amt 2) Diagonalvejen syd om Give: Vejle Amt 3) Motorvejen Kliplev-Sønderborg: Sønderjyllands Amt 4) Sunds Omfartsvej: Ringkjøbing Amt 5) Motortrafikvej Bredsten-Vandel: Vejle Amt 6) Slagelse Omfartsvej: Vestsjællands Amt 7) Gørløse Omfartsvej: Frederiksborg Amt 8) Diagonalvejen Uldum-E45: Vejle Amt Til § 2 Til § 3 Til § 4 Bilag 1 Djurslandmotorvejen Bilag 2 Diagonalvejen syd om Give og Bredsten-Vandel m.m.
