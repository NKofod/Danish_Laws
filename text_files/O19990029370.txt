 Resumé  



  

 Naturklagenævnet afviste at genoptage behandlingen af en klage fordi  

 klageren ikke havde identificeret de retlige spørgsmål som han ønskede  

 nævnets  

 stillingtagen til.
 Ombudsmanden henviste til at klagen opfyldte de beskedne krav der  

 efter forvaltningsretlige regler kan stilles til en klage, og at der ikke i  

 planloven var fastsat særlige regler til en klages form eller indhold.  

 Ombudsmanden  

 henstillede derfor til Naturklagenævnet at genoptage behandlingen af klagen.  

 (J.nr. 1998-0465-129).
Naturklagenævnets henlæggelse af klage da klageren ikke havde  

 identificeret sagens retlige spørgsmål Advokat A klagede på Bs  

 vegne den 13. februar 1998 til mig over Naturklagenævnets afgørelse af 20.  

 maj 1997 om at afvise Bs klage over Køge Kommunes påbud af 23. januar  

 1997.
Det fremgår af sagen at Køge  

 Kommune den 23. januar 1997 meddelte B et påbud vedrørende facadeskiltningen  

 på  

 ejendommen X.
Kommunen har i afgørelsen bl.a. anført følgende:
 Med henvisning til vort brev  

 af 21. november 1996, som De ikke har besvaret, påbydes De hermed at bringe  

 skiltningen på Deres forretning, beliggende (X-vej), Køge, i overensstemmelse  

 med gældende regler for facader og skiltning i Køge bykerne.
 ...
Afgørelsen er truffet efter  

 den på ejendommen tinglyste lokalplan 3-11, Rammelokalplan for bykernen.  

 Afgørelsens retlige indhold kan påklages.
Det vil sige, at De kan klage, hvis  

 De mener, at kommunen ikke har hjemmel til at træffe afgørelsen.
De kan  

 derimod  

 ikke klage over, at der efter Deres opfattelse burde være truffet en anden  

 afgørelse.
Klagen indgives til  

  

 Naturklagenævnet,  

 Vermundsgade 38 B, 2100 København Ø.
Klagen skal være modtaget af  

 Naturklagenævnet inden 4 uger fra modtagelsen af dette brev.
Hvis De vil indbringe  

 afgørelsen for domstolene, skal dette ske inden 6 måneder fra modtagelsen af  

 dette brev. Med brev af 21. februar 1997  

 der blev modtaget i Naturklagenævnet den 24. februar 1997, klagede B over  

 kommunens afgørelse.
Brevet havde følgende ordlyd:
(X) Køge 21-2-97 Naturklagenævnet Jeg klager! Over Køge Kommunes afgørelse  

 J.nr. 02.00.
 Min computer strejker, - men  

 er nu klar men jeg tager på ferie nu, så klagen uddybes når jeg er hjemme  

 igen.
Med venlig hilsen (B) Naturklagenævnet anførte i  

 brev af 19. marts 1997 bl.a. følgende til (B):
Sekretariatet skal hermed  

 anmode Dem om snarest og senest den 11. april 1997 at fremsende Deres  

 uddybende  

 klageskrivelse og herunder anføre, hvilken afgørelse der påklages.
I modsat  

 fald må De påregne, at sagen vil blive henlagt. Ved brev af 1. maj 1997  

 anmodede Naturklagenævnet B om at indsende sin uddybende klage snarest og  

 senest fredag den 9. maj 1997. Nævnet anførte i den forbindelse at sagen i  

 modsat fald uden yderligere varsel ville blive henlagt.
 Den 20. maj 1997 traf  

 Naturklagenævnet følgende afgørelse om at henlægge Bs klage:
De har med brev af 21.  

 februar 1997 påklaget Køge Kommunes afgørelse om opsætning af skilte på Deres  

 forretning.
I klagen var det alene anført, at der klagedes, og at der senere  

 ville følge en uddybning af klagen.
Med brev af 19. marts 1997  

 anmodede Naturklagenævnets sekretariat Dem om senest den 11. april 1997 at  

 fremsende Deres uddybende klageskrivelse og herunder præcisere, hvilken  

 afgørelse der ønskedes påklaget.
Det blev oplyst, at De i modsat fald måtte  

 påregne, at sagen ville blive henlagt.
 Efterfølgende oplyste en af  

 Deres medarbejdere telefonisk overfor sekretariatet, at en uddybende klage  

 ville blive fremsendt senest medio april 1997.
Den 1. maj 1997 skrev  

 sekretariatet på ny til Dem med anmodning om fremsendelse af uddybende  

 klageskrivelse.
Det anførtes, at såfremt man ikke havde modtaget denne  

 skrivelse senest den 9. maj 1997, ville sagen uden yderligere varsel blive  

 henlagt.
 Da sekretariatet endnu ikke  

 har hørt fra Dem, henlægges sagen hermed.
Denne afgørelse er truffet af  

 Naturklagenævnets formand på nævnets vegne, jf. planlovens § 58, stk.  

 2. Ved brev af 25. maj 1997  

 rettede B henvendelse til Naturklagenævnet idet han henviste til at han ved  

 brev af 9. maj 1997 - der blev afsendt den 11. maj 1997 - sendte en  

 redegørelse  

 til nævnet.
Naturklagenævnet besvarede  

 ved brev af 13. juni 1997 Bs henvendelse.
Nævnet anførte bl.a. at man  

 ikke  

 tidligere havde modtaget Bs brev af 9. maj 1997 og at nævnet fortsat  

 ikke  

 fandt grundlag for at behandle hans sag.
Nævnet anførte endvidere:
 ...
 Med skrivelse af 25. maj 1997  

 giver De udtryk for overraskelse over afgørelsen af 20. maj 1997, idet De  

 angiveligt skulle have sendt Deres uddybende klageskrivelse den 11. maj 1997.  

 De ønsker derfor, at sagen realitetsbehandles.
 Naturklagenævnet har ikke  

 modtaget Deres brev af 11. maj 1997.
Naturklagenævnet må fortsat  

 henholde sig til, at man ikke rettidigt modtog Deres uddybende svarskrivelse,  

 som De var blevet oplyst om var en forudsætning for sagens videre behandling.  

 Hertil kommer, at De har haft en rimelig frist for fremsendelsen af den  

 uddybende klageskrivelse på godt 3 måneder, og at De i sekretariatets  

 skrivelser  

 af 19. marts 1997 og 1. maj 1997 udtrykkeligt er blevet gjort opmærksom på  

 konsekvenserne af ikke at fremsende klageskrivelsen rettidigt.
Endelig  

 bemærkes, at selv om De rent faktisk har afsendt Deres uddybende  

 klageskrivelse  

 den 11. maj 1997 - hvilket De ikke har dokumenteret - er dette stadig efter  

 den  

 af sekretariatet fastsatte frist den 9. maj 1997.
 Naturklagenævnet finder  

 således ikke grundlag for at realitetsbehandle Deres klage, men henholder sig  

 til afgørelsen af 20. maj 1997.
 Opmærksomheden henledes på,  

 at Køge Kommunes afgørelse vil kunne indbringes for domstolene inden 6  

 måneder  

 efter datoen for afgørelsen.
... B rettede herefter ved  

 telefax af 9. november 1997 på ny henvendelse til Naturklagenævnet med  

 anmodning om en redegørelse for hvorfor sagen ikke kunne afgøres ud fra det  

 foreliggende grundlag.
 Naturklagenævnet besvarede  

 ved brev af 26. januar 1998 Bs henvendelse således:
Med brev af 9. november 1997  

 har De udbedt Dem en forklaring på, hvorfor Naturklagenævnet har afvist at  

 behandle Deres klage af 21. februar 1997 på det foreliggende grundlag.
De  

 anfører navnlig, at De har meddelt Naturklagenævnet, at De klager, at klagen  

 angår Køge Kommune og et bestemt journalnummer, således at sagen har kunnet  

 identificeres.
Efter Deres opfattelse har der ikke kunnet stilles krav om, at  

 De medvirkede ved sagens oplysning, idet Naturklagenævnet har haft  

 tilstrækkelige oplysninger til at prøve de retlige spørgsmål i Køge Kommunes  

 afgørelse.
 Naturklagenævnet har med  

 afgørelse af 20. maj 1997 afvist at realitetsbehandle Deres klage af 21.  

 februar 1997 under henvisning til, at De ikke rettidigt og efter flere  

 erindringsskrivelser fremsendte en uddybende klage, således som De angav at  

 ville gøre i klagen af 21. februar 1997 og senere telefonisk.  

 Naturklagenævnet  

 oplyste Dem ved skrivelse af 19. marts 1997 og igen 1. maj 1997 om, at sagen  

 ville blive henlagt, såfremt den anførte uddybende klage ikke var modtaget  

 senest den 9. maj 1997.
 Den uddybende klageskrivelse  

 blev modtaget den 25. maj 1997. Med afgørelse af 13. juni 1997 fastholdt  

 Naturklagenævnet sin afgørelse af 20. maj 1997 under henvisning til, at De  

 ikke  

 rettidigt havde fremsendt Deres uddybende klage, og at De var blevet oplyst  

 om,  

 at det var en forudsætning for sagens videre behandling.
Det er korrekt, at  

 Naturklagenævnet på baggrund af Deres klage af 21. februar 1997 havde  

 mulighed  

 for at identificere den afgørelse, som De ønskede at påklage.
Dette er  

 imidlertid ikke tilstrækkeligt til, at Naturklagenævnet kan prøve sagen.  

 Hertil  

 kræves, at det med nogen grad af præcision er oplyst, hvilke forhold i  

 kommunens afgørelse, der efter klagerens opfattelse er ulovlige.
Baggrunden  

 herfor er, at Naturklagenævnet i sager af denne art alene kan efterprøve en  

 kommunes afgørelse for så vidt angår retlige spørgsmål og ikke det skøn, der  

 er  

 lagt til grund.
Hertil kommer, at de retlige spørgsmål kan være så  

 mangeartede,  

 at det ikke er muligt af egen drift at identificere dem alle og således  

 heller  

 ikke nødvendigvis dem, der er af relevans for sagen.
I den konkrete sag må det  

 desuden tillægges betydning, at De selv havde angivet at ville uddybe klagen  

 (hvilket rent faktisk også skete, om end denne uddybning fremkom for sent).  

 De  

 gav da heller ikke på baggrund af Naturklagenævnets skrivelser af navnlig 19.  

 marts 1997 og 1. maj 1997 udtryk for, at sagen burde kunne afgøres på det  

 foreliggende grundlag.
Det må herudover endnu engang understreges, at De  

 forud  

 for Naturklagenævnets afgørelse af 20. maj 1997 udtrykkeligt var blevet  

 oplyst  

 om konsekvenserne af manglende rettidig fremsendelse af den uddybende  

 klageskrivelse.
 Naturklagenævnet vil således  

 ikke foretage sig videre i sagen.
De har mulighed for at bede  

 Køge Kommune om at genoptage Deres sag.
Desuden kan kommunens afgørelse  

 indbringes for Folketingets Ombudsmand senest 1 år efter, at afgørelsen er  

 truffet. Ved brev af 23. januar 1998  

 rettede advokat A på Bs vegne henvendelse til Naturklagenævnet med  

 anmodning  

 om genoptagelse af sagen.
Naturklagenævnet besvarede ved brev af 3. februar  

 1998 advokatens henvendelse med henvisning til nævnets brev af 26. januar  

 1998  

 til B.
 Advokat A klagede herefter på  

 Bs vegne til mig med brev af 13. februar 1998 og skrev i den  

 forbindelse bl.a.  

 følgende:
Ved skrivelse af 23. januar  

 1998 påbød Køge Kommune min klient (A), (X), at bringe nogle facadeskilte i  

 overensstemmelse med de af Kommunen udstukne regler.
Min klient indbragte  

 afgørelsen for Naturklagenævnet ved en kortfattet skrivelse, hvori han blot  

 skrev, at han klagede.
Han anførte videre, at han ville uddybe klagen,  

 hvilket  

 han dog ikke fik gjort.
Naturklagenævnet henlagde herefter sagen.
Ved skrivelse af 23. januar  

 1998, af hviken jeg vedlægger kopi, anmodede jeg Naturklagenævnet om at  

 realitetsbehandle sagen.
Jeg forklarede Naturklagenævnet, at man ikke kan  

 være  

 i tvivl om, hvad det er der klages over, idet der kun er ret få muligheder  

 for  

 klage.
Under alle omstændigheder blev det i hvert fald klart med min  

 skrivelse,  

 hvad det var der klagedes over.
Dette har ikke fået Naturklagenævnet til at  

 ændre mening.
Jeg vedlægger Naturklagenævnets afslag af 26. januar 1998 og 3.  

 februar.
 ...
Naturklagenævnet kan ikke  

 blot lægge en sag til side, fordi en borger ikke har magtet at redegøre for  

 sine synspunkter i en klage over en bebyrdende forvaltningsakt.
Navnlig ikke  

 når det med al tydelighed fremgår, hvad der kan være klagens tema.  

 Naturklagenævnet kunne, hvis man var i tvivl, have skrevet til klageren og  

 spurgt, om han klagede over dette eller hint.
Det ville have indskrænket  

 kravene til borgeren til et spørgsmål om at sige ja eller nej til  

 spørgsmålet.  

 End ikke dette har Naturklagenævnet formået, skønt nævnet som  

 forvaltningsorgan  

 har en helt klar pligt, til selv at oplyse sagen.
Denne pligt har man  

 tilsidesat ved blot at læne sig tilbage. I en udtalelse af 14. maj  

 1998 i anledning af klagen til mig anførte Naturklagenævnet følgende:
I sin klage til Ombudsmanden  

 har advokaten gjort gældende, at Naturklagenævnet ikke har været berettiget  

 til  

 at lægge en sag til side, fordi en borger ikke har magtet at  

 redegøre for  

 sine synspunkter i en klage over en bebyrdende forvaltningsakt, navnlig ikke  

 når det med al tydelighed fremgår, hvad der kan være klagens tema.
Advokaten  

 har videre anført, at Naturklagenævnet har haft pligt til selv at oplyse  

 sagen.
Hertil skal bemærkes, at  

 Naturklagenævnet efter planlovens § 58, stk. 1, nr. 3, alene kan behandle  

 retlige spørgsmål i relation til en kommunes afgørelse efter planloven.
En  

 klage, der ikke indeholder retlige spørgsmål, men som f.eks. går ud på, at  

 klageren finder kommunens afgørelse uhensigtsmæssig, må derfor afvises fra  

 realitetsbehandling.  

 Det er derfor nødvendigt for Naturklagenævnet at kunne identificere  

 eventuelle  

 retlige spørgsmål i klagen.
 Det tilføjes, at mulige  

 retlige spørgsmål i forbindelse med afgørelser efter planloven er  

 mangfoldige.  

 Det kan f.eks. dreje sig om lovhjemmelen for afgørelsen, de formelle  

 lovbestemmelser om afgørelsens tilvejebringelse eller om forvaltningsretlige  

 spørgsmål som skøn under regel, usaglige hensyn og usaglig  

 forskelsbehandling.  

 Naturklagenævnet vil således ikke ved blot at få kommunens afgørelse  

 identificeret kunne identificere det eller de retlige spørgsmål, som klageren  

 måtte ønske afprøvet.
 Dersom en klager - som i  

 dette tilfælde - alene angiver at ville klage, vil Naturklagenævnet  

 naturligvis  

 ikke afvise sagen fra realitetsbehandling, men vil opfordre klageren til  

 nærmere at uddybe klagen og herunder angive de retlige spørgsmål, som  

 klageren  

 ønsker afprøvet uanset om klageren selv - som i dette tilfælde - har bebudet  

 at  

 ville fremkomme med en sådan uddybning.
Af hensyn til kommunernes  

 retshåndhævelse fastsættes der en rimelig frist for en sådan uddybning, og  

 dersom klageren retter henvendelse hertil og anmoder om fristforlængelse, vil  

 en sådan anmodning som regel altid kunne imødekommes.
I alle tilfælde vil det  

 overfor klageren blive præciseret, at en ikke overholdelse af fristen må  

 forventes at medføre, at klagen henlægges.
For god ordens skyld skal det  

 bemærkes, at Naturklagenævnet naturligvis ikke lægger vægt på, om klageren er  

 i stand til at identificere de retlige spørgsmål ved den korrekte juridiske  

 terminologi, og at Naturklagenævnet - når de retlige spørgsmål er  

 identificeret  

 - selv vil søge sagen oplyst ved at rekvirere kommunens sagsmateriale. Der blev den 12. maj 1999  

 endvidere afholdt et møde her ved embedet hvor B over for to af mine  

 medarbejdere redegjorde for sagen.
Ombudsmandens udtalelse Reglerne om klageadgang til Naturklagenævnet findes bl.a. i § 58, stk.  

 1, i lovbekendtgørelse nr. 563 af 30. juni 1997 med senere ændringer om  

 planlægning (planloven). Køge Kommunes afgørelse af 23. januar 1997 er  

 omfattet af klageadgangen i planlovens § 58, stk. 1, nr. 3, der har følgende  

 ordlyd:
   

  

 § 58.  

  

 Til Naturklagenævnet, som er nedsat i medfør af § 79 i lov nr. 9 af 3. januar  

 1992 om naturbeskyttelse, kan påklages:
 ...
3)  

 	  

 Amtsråds og kommunalbestyrelsers afgørelser om andre forhold, der er omfattet  

 af denne lov, for så vidt angår retlige spørgsmål. Jeg har forstået Naturklagenævnets afgørelse af 20. maj 1997 - som uddybet i  

 nævnets breve af 13. juni 1997 og 26. januar 1998 til Dem og i nævnets  

 udtalelse af 14. maj 1998 til mig - at en klager efter Naturklagenævnets  

 opfattelse enten ved klagens indlevering eller som led i en efterfølgende  

 præcisering må identificere de retlige spørgsmål som der ønskes nævnets  

 stillingtagen til.
Planloven indeholder ud over kravet i § 60, stk. 1, 1. pkt., om at en klage  

 skal være skriftlig ikke nærmere formkrav for en klage til Naturklagenævnet.  

 Forarbejderne til planloven berører heller ikke dette spørgsmål nærmere.
I  

 overensstemmelse hermed har Køge Kommune heller ikke i klagevejledningen i  

 medfør af forvaltningslovens § 25, stk. 1, til kommunens afgørelse af 23.  

 januar 1997 vejledt om kravene til indholdet af klagen.
 I Anne Birte Boeck, Lov om planlægning med kommentarer (1994), anføres i  

 kommentaren til § 60, stk. 1:
Det kræves ikke, at en klage skal være begrundet.
Hvis klageren angiver  

 at ville fremsende nærmere begrundelse inden for rimelig kort tid og gør det,  

 vil begrundelsen også blive inddraget i klagesagens bedømmelse.
 Der kan endvidere henvises  

 til Naturklagenævnets skrivelse af 5. oktober 1993 (j.nr. 31/800-0051) der  

 vedrører et amts klage over en landzonetilladelse meddelt af en kommune.  

 Sagen  

 er omtalt i Naturklagenævnet orienterer, nr. 4/1993, hvor bl.a. følgende  

 anføres:
 Der er ikke i pl fastsat  

 bestemmelse om, at en klage skal være begrundet.
 Amtets klage er modtaget  

 inden for klagefristen, og klagen vil derfor, såfremt den ønskes opretholdt,  

 blive behandlet.
Da en klager som regel ønsker  

 at uddybe en klage, er det praksis, at supplerende bemærkninger til en  

 rettidig  

 klage tillægges vægt ved sagens behandling, hvis bemærkningerne fremsendes  

 inden for en rimelig tid efter klagens indgivelse. I Karsten Loiborg mfl.,  

 Forvaltningsret (1994), s. 638ff, er anført følgende om kravene til en klages  

 form og indhold:
Der stilles normalt ingen  

 krav til en klages indhold og form - ud over, at det af klagen må fremgå,  

 hvem  

 klageren er (navn og adresse), og hvad klagen angår.
Selv disse beskedne krav  

 kan ikke tages alt for rigoristisk.
Officialprincippet og forvaltningens  

 almindelige vejledningspligt (jf.
FVL § 7) indebærer, at myndigheden -  

 inden for rimelighedens grænser - må søge  

 klarlagt en klagers identitet (fuldstændige og korrekte adresse) og søge  

 præciseret, hvad en klage angår.
Undtagelsesvis er der i  

 lovgivningen stillet krav om, at en klage skal være skriftlig eller skal have  

 et nærmere angivet indhold. Tilsvarende betragtninger er  

 anført i Karsten Revsbech mfl., Forvaltningsret, Almindelige Emner (1997), s.  

 264f:
Efter forvaltningsrettens  

 almindelige regler stilles der stort set ingen krav til en klages form og  

 indhold.
Det skal blot være muligt at identificere klageren og den påklagede  

 afgørelse.
 Selv hvis disse beskedne krav  

 ikke fuldt ud er opfyldte, er det ikke udelukket at få en klage optaget til  

 realitetsbehandling, idet forvaltningens vejledningspligt (forvaltningslovens  

 §  

 7) og officialprincippet efter omstændighederne kan indebære, at  

 myndighederne  

 må søge klagerens identitet og indholdet af klagen klarlagt.
En klage kan ud fra  

 ovenstående indgives skriftligt såvel som mundtligt, og det er ikke  

 nødvendigt  

 at anføre en påstand, argumenter eller faktiske omstændigheder. Der kan endvidere henvises  

 til Bent Christensen, Nævn og Råd (1958), s. 245ff:
 De minimumskrav, der må  

 stilles til privat anhængiggørelses form og indhold, for at sagen kan optages  

 til realitetsbehandling, kan ikke fastlægges i detailler; men visse grundtræk  

 kan angives med stor sikkerhed.
 Uden klar hjemmel kan der  

 overhovedet ikke stilles krav til anhængiggørelsens form. ... Mundtlig,  

 herunder telefonisk, anhængiggørelse er i almindelighed tilstrækkelig.
Hovedreglen om  

 anhængiggørelsens minimale indhold kan formuleres således: Anhængiggørelsen  

 må  

 vise, at det virkelig er vedkommendes mening at sag skal rejses; i grove træk  

 hvad den private vil opnå ved at rejse sag; for hvilket nævn sagen ønskes  

 rejst; hvem der rejser sagen; og så meget om sagens omstændigheder, at denne  

 kan identificeres.
Disse krav er dog kun et udgangspunkt.
Ved ankenævn vil en  

 blot protest således i almindelighed være tilstrækkelig til at vise ønske om  

 klagebehandling. ... Kravene til angivelse af part og sagens omstændigheder  

 er  

 meget elastiske.
Ved ankenævn er en helt skematisk identificering af 1.  

 instansens sag tilstrækkelig til at starte klagebehandlingen.
Iøvrigt  

 afhænger  

 kravene af procesreglerne for vedkommende nævn.
Hvor officialprincippet er  

 fremherskende, vil kravene i 1. instans være lige så beskedne som i  

 ankeinstansen. Der kan i lovgivningen være  

 fastsat nærmere krav til en klages form og indhold.
Der kan i den forbindelse  

 eksempelvis henvises til skattestyrelseslovens § 21, stk. 1, 1. og 2. pkt.  

 (lovbekendtgørelse nr. 526 af 3. juli 1998 med senere ændringer) om klage til  

 skatteankenævnet:
  

  

 § 21.  

  

 Klager over den kommunale skattemyndigheds afgørelse efter §  

 2 indgives til skatteankenævnet.
Klagen skal være skriftlig og  

 begrundet. I Kaj Larsen mfl.,  

 Forvaltningsret (1994), s.  

 317f,  

 anføres følgende om partens oplysningspligt i bl.a. klagesager:
I ansøgnings- og klagesager  

 og i andre sager, der rejses på partens initiativ, har parten en særlig  

 tilskyndelse til at bidrage til sagsoplysningen, og i praksis er det derfor  

 sjældent, at parten nægter at medvirke.
Sker det alligevel, er myndigheden  

 som  

 udgangspunkt berettiget til at tillægge den manglende eller utilstrækkelige  

 medvirken processuel skadevirkning.
Det betyder, at myndigheden kan meddele  

 parten, at sagen må afsluttes på det foreliggende grundlag, medmindre parten  

 bidrager med de ønskede oplysninger.
Afsluttes sagen på det foreliggende  

 grundlag,  

 kan det, for så vidt angår de af parten uoplyste punkter, indebære, at  

 myndigheden må lægge en for parten ugunstig mulighed til grund.
Forud for  

 anvendelse af processuel skadevirkning bør myndigheden nærmere præcisere  

 arten  

 af de oplysninger, der ønskes, og eventuelt også vejlede parten om, hvordan  

 han  

 kan fremskaffe dem. Under henvisning til  

  

 at  

  

 De skriftligt har rettet henvendelse  

 til Naturklagenævnet med brev af 21. februar 1997,  

  

 at  

  

 det fremgår af brevet at De klager over Køge Kommunes afgørelse  

 under j.nr. 02.00, og  

  

 at  

  

 Deres navn  

 og adresse fremgår af klagen, er det min opfattelse at Deres brev opfylder de  

 beskedne krav der efter almindelige forvaltningsretlige regler kan stilles  

 til  

 en klage.
Det forhold at klageadgangen  

 til Naturklagenævnet i medfør af planlovens § 58, stk. 1, nr. 3, er begrænset  

 til retlige spørgsmål, kan efter min opfattelse ikke i sig selv medføre at  

 der  

 kan stilles strengere krav til indholdet af en klage til Naturklagenævnet,  

 end  

 de krav der efter almindelige forvaltningsretlige regler kan stilles til en  

 klage.
Da der ikke i planloven er fastsat bestemte krav til indholdet af en  

 klage, og da spørgsmålet heller ikke er behandlet i lovens forarbejder, vil  

 et krav om identificering af de retlige spørgsmål som der ønskes nævnets  

 stillingtagen til, efter min opfattelse være i strid med almindelige  

 forvaltningsretlige  

 regler om klageadgang.
 Naturklagenævnet burde  

 derfor ikke have henlagt Deres sag selvom De ikke inden for den af nævnet  

 fastsatte frist havde indsendt den redegørelse som De nævner i Deres brev af  

 21. februar 1997, og ikke har redegjort for de retlige forhold som De ønskede  

 nævnets stillingtagen til.
 Det er således min opfattelse  

 at Naturklagenævnet efter modtagelsen af Deres brev af 21. februar 1997 burde  

 have optaget sagen til realitetsbehandling og i den forbindelse bl.a. have  

 vurderet om sagen kunne behandles på det foreliggende grundlag.
 Jeg har gjort Naturklagenævnet  

 bekendt med min opfattelse af sagen og har henstillet til Naturklagenævnet  

 at behandlingen af Deres sag genoptages.
