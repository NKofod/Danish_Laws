 Vedrørende attester til SNG.
Som følge af oplysninger om stigende problemer i forbindelse med eksport  

 af fersk kød til Rusland, herunder særligt problemer med at få de russiske  

 myndigheder til at acceptere det hidtil anvendte certifikat, har  

 Veterinærdirektoratet i samarbejde med Danske Slagterier udarbejdet en ny  

 russisk/dansk attest for eksport af fersk svinekød.
Attesten er - grundet  

 problemets hastende karakter - lavet efter et russisk/tysk forlæg uden  

 forudgående forhandling med de russiske myndigheder.
Endelig accept af  

 attesten foreligger derfor endnu ikke, hvorfor trykning af attesten i større  

 målestok ikke har fundet sted.
Indtil endelig accept fra de russiske myndigheder foreligger, vil de  

 midlertidige attester (Form.
K.K.
SNG) kunne rekvireres i  

 Veterinærdirektoratet efter behov.
Meddelte tilladelser til indtil videre at anvende Form.
K.K. 1700/1973 med  

 russisk oversættelse tilbagekaldes hermed.
