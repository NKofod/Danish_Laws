 I henhold til § 24, stk. 5, i lov om vurdering af landets faste ejendomme,  

 jf. lovbekendtgørelse nr. 876 af 18. oktober 1994 fastsættes følgende  

 forretningsorden for skyldråd:
Skyldrådets Sammensætning § 1.  Skyldrådet består, jf. vurderingslovens § 24,  

 stk. 1, af samtlige vurderingsformænd indenfor en skyldkreds medmindre  

 skatteministeren, jf. vurderingslovens § 24, stk. 5, bestemmer, at kun nogle  

 af en skyldkreds vurderingsformænd skal være medlem af skyldrådet.  

 Skyldrådets funktionsperiode løber fra den 1. maj i det år amtsrådets  

 funktionsperiode begynder, til den 30. april i året efter afslutningen af  

 amtsrådets funktionsperiode.
Valg af formand og næstformand § 2.  For hver skyldkreds udnævner Skatteministeren en  

 af vurderingsformændene til formand for skyldrådet.
Stk. 2.  Det nyvalgte skyldråd afholder snarest muligt  

 efter udnævnelsen sit første møde.
Indkaldelsen til mødet foretages af  

 skyldrådsformanden.
Stk. 3.  På sit første møde vælger skyldrådet mellem 1  

 og 3 næstformænd til at fungere i formandens fravær.
Valget sker ved  

 flertalsvalg og ledes af skyldrådsformanden og har gyldighed for hele  

 funktionsperioden.
Stk. 4.  Ved valg til 1. næstformand er den kandidat  

 valgt, som opnår stemmer fra et flertal af skyldrådets tilstedeværende  

 medlemmer.
Opnås et sådant flertal ikke ved 1. afstemning foretages en ny  

 afstemning.
Ved 2. afstemning er en kandidat valgt, hvis den pågældende opnår  

 stemmer fra et flertal af de tilstedeværende medlemmer, eller hvis der kun  

 afgives stemmer på den pågældende.
Bringer 2. afstemning heller ikke nogen  

 afgørelse, fortages bundet valg mellem de to, der ved 2. afstemning har fået  

 flest stemmer, således at det ved stemmelighed afgøres ved lodtrækning.
Valg  

 af evt. 2. og 3. næstformand foretages efter de samme regler.
Stk. 5.  Skyldrådet kan efter anmodning fritage en  

 næstformand for hvervet for resten af funktionsperioden.
Når en næstformand  

 fritages for sit hverv, dør eller udtræder af skyldrådet i funktionsperioden  

 foretages der nyt valg efter stk. 2 og 3. Ved dødsfald eller udtræden  

 foretages valget først efter at skatteministeren har udpeget et nyt medlem af  

 skyldrådet.
Skyldrådets Sekretariatsbistand § 3.  Sekretariatsbistand til Skyldrådet varetages af  

 en Told- og Skatteregion.
 Stk. 2.  De nærmere regler om sekretariatsbistand  

 fastsættes af Told- og Skattestyrelsen.
Skyldrådets møder § 4.  Skyldrådet udøver sin virksomhed i møder,  

 herunder møder i eventuelle besluttende led.
Møderne er ikke offentlige.  

 Båndoptagelser af møderne kan ikke finde sted.
Ordinært møde afholdes mindst  

 en gang om måneden.
Stk. 2.  Formanden for skyldrådet fastsætter tid og sted  

 for rådets møder og foretager indkaldelse hertil.
Mødeindkaldelsen skal så  

 vidt muligt fremsendes med mindst 7 dages varsel.
 Stk. 3.  Når mindst 1/3 af medlemmerne forlanger det,  

 skal formanden indkalde til ekstraordinært møde.
 § 5.  Formanden fastsætter mødets dagsorden, der skal  

 udsendes samtidig med mødeindkaldelsen.
 Stk. 2.  Sammen med mødeindkaldelsen skal medlemmerne  

 modtage det nødvendige materiale i de sager, der skal behandles på mødet.  

 Skyldrådet fastsætter retningslinier for, hvilket materiale, der som minimum  

 skal udsendes til medlemmerne, og hvilket materiale, der alene skal  

 fremlægges til gennemsyn i sekretariatet, samt i hvilket tidsrum materialet  

 skal ligge til gennemsyn.
 Stk. 3.  Såfremt skyldrådet ved sagsbehandlingen,  

 herunder besigtigelser, anvender særlige fortegnelser over ejendomme,  

 fremlægges disse på mødet sammen med de sager de vedrører.
Beslutningsdygtighed § 6.  For at et skyldråd kan træffe nogen afgørelse,  

 skal mindst halvdelen af rådets medlemmer deltage i afgørelsen.
Formanden  

 eller, hvor denne er forhindret, en af næstformændene skal deltage i alle  

 afgørelser.
I tilfælde af stemmelighed er formanden stemme afgørende.
Stk. 2.  Skyldrådet kan opdele sig i besluttende led  

 bestående af mindst 3 medlemmer, deriblandt formanden eller en af  

 næstformændene.
Ved opdelingen skal de besluttende led så vidt muligt sikres  

 en alsidig sammensætning.
Ethvert medlem af skyldrådet skal have sæde i  

 mindst et besluttende led.
Stk. 3.  For at et besluttende led kan træffe nogen  

 afgørelse skal mindst 3 medlemmer deltage i afgørelsen.
Formanden eller en af  

 næstformændene skal deltage i afgørelsen.
Når et andet medlem end formanden  

 eller næstformanden er forhindret i at deltage i et møde i et besluttende  

 led, kan det pågældende led ved enstemmighed beslutte sig for at supplere sig  

 med et medlem fra et anden besluttende led.
Stk. 4.  Selv om skyldrådet er delt op i besluttende  

 led, har alle skyldrådets medlemmer ret til at deltage i ethvert møde.
Et  

 medlem af skyldrådet kan overfor formanden fremsætte begæring om at få  

 tilsendt indkaldelser til møder i besluttende led, hvoraf vedkommende ikke er  

 medlem.
De medlemmer af skyldrådet, der ikke er medlem af det besluttende led  

 har ikke stemmeret, men har som de øvrige medlemmer ret til at udtale sig og  

 til at forlange en sag forelagt til afgørelse for det samlede skyldråd.
 Stk. 5.  Skyldrådet kan bemyndige formanden til på  

 rådets vegne at afgøre, om der i en sag skal udarbejdes en sagsfremstilling  

 og forslag til sagens afgørelse, eller om sagen skal forelægges rådet med  

 indstilling om, at der gives klageren fuldstændig medhold.
Habilitet § 7.  Et medlem af skyldrådet kan ikke deltage i  

 behandlingen af klagesager, som medlemmet tidligere som vurderingsformand har  

 deltaget i behandlingen af.
Skyldrådet træffer iøvrigt beslutning om,  

 hvorvidt et medlems interesse er af en sådan beskaffenhed, at medlemmet er  

 udelukket fra at deltage i rådets behandling.
Det pågældende medlem kan  

 deltage i drøftelse og i afstemning om, hvorvidt medlemmet skal vige sit  

 sæde.
 Stk. 2.  Et medlem af skyldrådet er udelukket fra at  

 deltage i rådets besigtigelser af påklagede ejendomme i den vurderingskreds,  

 hvor medlemmet er formand.
 Stk. 3.  Et medlem skal straks underrette skyldrådets  

 formand, hvis der foreligger forhold, der kan give anledning til tvivl om  

 medlemmets inhabilitet.
§ 8.  Formanden for skyldrådet leder skyldrådets  

 møder.
Når formanden er forhindret i at deltage leder 1. næstformand mødet.  

 Hvis både formand og 1. næstformand er forhindret ledes mødet af 2.  

 næstformand.
Hvis formand, 1. og 2. næstformand er forhindret ledes mødet af  

 3. næstformand.
Møder i besluttende led ledes af formanden eller efter dennes  

 bestemmelse af en af næstformændene.
Stk. 2.  Skyldrådets afgørelser træffes ved afstemning.  

 Afstemning foregår ved håndsoprækning og afgøres ved stemmeflerhed.
I  

 tilfælde af stemmelighed er formandens eller hvis denne ikke deltager imødet,  

 næstformandens stemme afgørende.
Undlader et medlem at stemme, anses det for  

 at have stemt for det forslag, der er til afstemning.
Stk. 3.  Skønner formanden eller i dennes fravær  

 næstformanden, at rådets stilling til et forslag er så entydigt, at en  

 afstemning er overflødig meddeler vedkommende dette med oplysning om den  

 opfattelse, vedkommende har af rådets indstilling til spørgsmålet.
Forlanges  

 der herefter ikke afstemning om forslaget, kan formanden erklære sagen  

 afgjort i overensstemmelse med den angivne opfattelse.
Mødeprotokol § 9.  Skyldrådets beslutninger skal indføres i en  

 mødeprotokol.
Protokollen føres af skyldrådets sekretær.
Stk. 2.  Protokollen skal indeholde oplysning om  

 klokkeslet for mødet begyndelse og afslutning samt om, hvem der var tilstede.  

 Endvidere skal protokollen indeholde en angivelse af de sager, der blev  

 behandlet på mødet og disses afgørelse.
I sagerne angives foruden ejerens  

 navn og adresse tillige ejendommens identifikation.
Såfremt rådet til støtte  

 for sin afgørelse har foretaget en besigtigelse, skal dette anføres i  

 protokollen.
Stk. 3.  Hvis et medlem på grund af inhabilitet er  

 blevet udelukket fra at deltage i forhandlinger og afgørelsen af en sag, skal  

 protokollen indeholde oplysning herom.
Det medlem, der er blevet anses for  

 inhabil, kan kræve sine indvendinger mod rådets beslutning tilført  

 protokollen.
 Stk. 4.  Hvis et medlem er uenig i en afgørelse, der er  

 truffet i rådet, kan medlemmet kræve sine indvendinger tilført protokollen.
 Stk. 5.  Et medlem som efter stk. 3 og 4 har fået  

 tilføjet sine indvendinger til protokollen kan forlange, at en kopi af  

 protokollatet indsendes til Told- og Skattestyrelsen.
Stk. 6.  Protokollen skal senest ved det næste møde  

 underskrives af samtlige tilstedeværende medlemmer.
Medlemmerne kan ikke  

 under hensyn til deres stemmeafgivning eller andre grunde vægre sig ved at  

 underskrive protokollen.
Skyldrådets klagebehandling A.
Sagens forberedelse § 10.  Klage over et vurderingsråds ansættelse  

 indgives til det pågældende vurderingsråd.
Hvis vurderingsrådet på grundlag  

 af klagen finder anledning til at genoptage ansættelsen og i den forbindelse  

 opnår enighed med klageren om at fastholde eller ændre ansættelsen, kan  

 vurderingsrådet undlade at videresende klagen til skyldrådet.
Med klagen skal  

 følge en udtalelse fra vurderingsrådet og de bilag, der har ligget til grund  

 for afgørelsen.
Hvis vurderingsrådet ændrer en ansættelse, skal skyldrådet  

 have meddelelse herom.
Stk. 2.  Når en klage over vurderingen er modtaget i  

 skyldrådets sekretariat, bekræftes modtagelsen overfor klageren eller dennes  

 repræsentant med angivelse af, hvornår klagen forventes behandlet.
Er klagen  

 indgivet af en anden end ejeren underrettes denne tillige.
 Stk. 3.  Ved behandling af en klage bør normalt et eller  

 flere medlemmer af skyldrådet foretage en besigtigelse af ejendommen.  

 Forinden besigtigelsen foretages skal der gives ejerne meddelelse herom.
 Stk. 4.  Skyldrådssekretariatet udarbejder en  

 sagsfremstilling, der forelægges og godkendes af skyldrådet.
 Stk. 5.  Sagsfremstillingen skal som et minimum  

 indeholde følgende oplysninger:
Stk. 6.  Når sagsfremstillingen er godkendt af  

 skyldrådet tilsendes den herefter klageren.
En vurdering eller fordeling  

 efter vurderingslovens § 44, stk. 1 og 2, kan ikke ændres af skyldrådet, før  

 der er givet ejeren og øvrige interesserede lejlighed til at udtale sig.  

 Klageren skal samtidig underrettes om, at vedkommende har ret til at  

 kommentere sagsfremstillingen skriftligt eller mundtligt.
Klagerens udtalelse  

 eller anmodning om lejlighed til en mundtlig udtalelse skal foreligge inden  

 for en frist af normalt 14 dage.
Fremkommer der ingen henvendelse fra  

 klageren, viderebehandles klagen på det foreliggende grundlag.
 § 11.  Rådets afgørelse skal som hovedregel alene angå  

 de påklagede punkter i vurderingen, men rådet er dog uanset klagens indhold  

 berettiget til at optage vurderingen i sin helhed til påkendelse.
B.
Sagens afgørelse § 12.  Skyldrådets afgørelse meddeles ved en kendelse,  

 der afsiges under et møde.
 Stk. 2.  Rådet kan bemyndige formanden til at afsige  

 kendelse på rådets vegne i overensstemmelse med det til klageren fremsendte  

 forslag til sagens afgørelse i sager, hvor klageren ikke er fremkommet med en  

 skriftlig udtalelse eller har anmodet om lejlighed til at fremsætte en  

 mundtlig udtalelse inden for den i § 10, stk. 6, nævnte frist.
Stk. 3.  Hvis klageren har anmodet om lejlighed til at  

 forelægge sagen for en beslutningsdygtig del af rådet, eller hvis rådet anser  

 det for hensigtsmæssigt at indhente en mundtlig udtalelse fra klageren,  

 indkaldes klageren til mødet med mindst 14 dages varsel.
Klageren skal  

 samtidig underrettes om, at vedkommende i stedet kan vælge at udtale sig  

 skriftligt.
 Stk. 4.  Klageren må ikke være tilstede under rådets  

 drøftelse og afstemning.
§ 13.  Skyldrådets kendelse skal være dateret og  

 underskrevet af formanden og skal, medmindre der gives klageren fuldstændig  

 medhold, indeholde en begrundelse.
Ved klageafgørelser fra  

 skyldrådsformandens egen vurderingskreds underskrives kendelsen af 1.  

 næstformand.
 Stk. 2.  Af kendelsen må det fremgå, om ansættelsen i  

 sin helhed eller kun en del af den er påkendt.
Stk. 3.  Kendelsen tilsendes klageren eller dennes  

 repræsentant.
Hvis kendelsen ikke giver klageren fuldstændig medhold skal den  

 ledsages af en kopi af sagsfremstillingen, jf. § 10, stk. 5, og klageren skal  

 vejledes om fristerne for at indbringe rådets afgørelse for  

 Landsskatteretten.
Tilbagekaldelse § 14.  Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen under et møde med skyldrådet gøres der notat i protokollen  

 herom.
Ved enhver tilbagekaldelse skal skyldrådet skriftligt meddele  

 klageren, at klagen er henlagt i skyldrådet efter tilbagekaldelsen af klagen.
Repræsentation § 15.  Klageren kan til enhver tid bemyndige en anden  

 person til at varetage klagerens interesser under sagen.
Skyldrådet betragter  

 herefter - indtil klageren meddeler rådet, at bemyndigelsen er tilbagekaldt -  

 den bemyndigede til at optræde på klagerens vegne.
 Stk. 2.  Fra reglen i stk. 1 gælder dog følgende  

 undtagelse:
Skyldrådets medvirken i landsskatteretssager § 16.  Når en kendelse, der er afsagt af skyldrådet,  

 er påklaget til Landsskatteretten, underretter Landsskatteretten rådet om  

 klagen.
Rådet skal herefter inden for en frist på 1 måned indsende det  

 materiale, som har dannet baggrund for afgørelsen.
Rådet skal tillige afgive  

 en erklæring til Landsskatteretten.
Stk. 2.  I erklæringen skal skyldrådet udtale sig om de  

 nye forhold, der skønnes at være af betydning for bedømmelsen af ejendommens  

 ansættelse.
I erklæringen skal der være taget stilling til samtlige de i  

 sagen anførte synspunkter og argumenter uanset disses vægt, som rådet ikke  

 tidligere har taget stilling til.
 Stk. 3.  Told- og Skattestyrelsen fastsætter efter  

 drøftelse med Landsskatteretten de nærmere regler vedrørende udformingen af  

 denne erklæring.
 Stk. 4.  I klagesager til Landsskatteretten, hvori  

 retten efter sin forretningsorden i stedet indhenter en erklæring fra Told-  

 og Skattestyrelsen, afgiver skyldrådet efter anmodning en udtalelse til Told-  

 og Skattestyrelsen.
 Stk. 5.  Kommer skyldrådet eller sekretariatet i  

 besiddelse af nye oplysninger, som kan være af betydning for en sag, der er  

 påklaget til Landsskatteretten, skal oplysningerne straks videregives til  

 Landsskatteretten til brug for dennes behandling af sagen.
Besigtigelse § 17.  Skyldrådet foretager i fornødent omfang  

 besigtigelser i forbindelse med udøvelsen af dets opgaver.
Ved enhver  

 besigtigelse skal mindst et medlem af skyldrådet deltage.
Intet  

 skyldrådsmedlem må deltage i besigtigelser i sin egen vurderingskreds.
Told-  

 og Skattestyrelsen kan fastsætte nærmere regler iøvrigt om fremgangsmåden ved  

 skyldrådets besigtigelser.
Tavshedspligt § 18.  Skyldrådets medlemmer skal under ansvar efter  

 straffelovens § 152 udvise ubetinget tavshed over for uvedkommende med hensyn  

 til de oplysninger, som kommer til deres kundskab under varetagelsen af deres  

 hverv som medlemmer af skyldrådet.
Tavshedspligten ophører ikke med  

 medlemshvervets ophør.
Ikrafttræden § 19.  Bekendtgørelsen træder i kraft den 1. januar  

 1996.
