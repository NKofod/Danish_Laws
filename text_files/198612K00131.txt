Nr LSF 131 Forslag til Lov om ændring af lov om beskatning af medlemmer af  

 investeringsforeninger (Kontoførende investeringsforeninger) Fremsat af ministeren for skatter afgifter (Foighel) den 10. december 1986 § 1 I lov om beskatning af medlemmer af investeringsforeninger, jf.
 lovbekendtgørelse nr. 130 af 6. april 1967, som ændret ved lov nr.
 296 af 10. juni 1981, foretages følgende ændringer:
 1. § 2 affattes således:
»§ 2. Medlemmer af en investeringsforening skal ved opgørelsen af den skattepligtige almindelige indkomst medregne deres andel af:
1) indtjente renter og udbytter, 2) realiserede kursgevinster på fordringer, hvor den pålydende rente ikke opfylder kravet til mindsterenten efter § 7 i lov om skattemæssig behandling af gevinst og tab på fordringer og gæld, og 3) realiserede fortjenester som omhandlet i § 2 i lov om beskatning af fortjeneste ved afståelse af aktier m.v., nedsat med eventuelle tab efter samme paragraf, samt realiserede fortjenester som omhandlet i samme lovs § 2 a.
Stk. 2. Ved indkomstopgørelsen skal medregnes de i stk. 1 nævnte beløb, som foreningen har indvundet i det regnskabsår, der falder sammen med eller udløber i medlemmets indkomstår.«.
2. I § 4 ændres »Finansministeren« til: »Ministeren for  

 skatter og afgifter«.
§ 2 Stk. 1. Loven har virkning fra og med indkomståret 1987.
Stk. 2. Loven finder anvendelse på kursgevinster på fordringer og fortjenester på aktier m.v., som foreningen har erhvervet efter den 10. december 1986.
Oprindeligt fremsat lovforslag Blad nr 312 § 1 I lov om beskatning af medlemmer af investeringsforeninger, jf.
 lovbekendtgørelse nr. 130 af 6. april 1967, som ændret ved lov nr.
 296 af 10. juni 1981 foretages følgende ændringer:
 1. § 2 affattes således:
»§ 2. Medlemmer af en investeringsforening skal ved opgørelsen af den skattepligtige almindelige indkomst medregne deres andel af:
1) indtjente renter og udbytter, 2) realiserede kursgevinster på fordringer, hvor den pålydende rente ikke opfylder kravet til mindsterenten efter § 7 i lov om skattemæssig behandling af gevinst og tab på fordringer og gæld, og 3) realiserede fortjenester som omhandlet i § 2 i lov om beskatning af fortjeneste ved afståelse af aktier m.v., nedsat med eventuelle tab efter samme paragraf, samt realiserede fortjenester som omhandlet i samme lovs § 2 a.
Stk. 2. Ved indkomstopgørelsen skal medregnes de i stk. 1 nævnte beløb, som foreningen har indvundet i det regnskabsår, der falder sammen med eller udløber i medlemmets indkomstår.«.
2. I § 4 ændres »Finansministeren« til: »Ministeren for  

 skatter og afgifter«.
§ 2 Stk. 1. Loven har virkning fra og med indkomståret 1987.
Stk. 2. Loven finder anvendelse på kursgevinster på fordringer og fortjenester på aktier m.v., som foreningen har erhvervet efter den 10. december 1986.
BEMÆRKNINGER TIL LOVFORSLAGET 1. Forslaget tilsigter at modvirke, at kontoførende investeringsforeninger uden skattemæssige konsekvenser for hverken forening eller medlemmer opnår kursgevinster på fordringer, der ikke opfylder kravet til mindsterenten efter kursgevinstloven.
Forslaget tilsigter endvidere at hindre, at foreningen realiserer skattefrie fortjenester på aktier, hvor aktieavancen for en skattepligtig ville være omfattet af aktieavancebeskatningslovens § 2 eller § 2 a.
Forslaget knytter sig til lov nr. 532 af 13. december 1985 om den skattemæssige behandling af gevinst og tab på fordringer og gæld (kursgevinstloven) og lov nr. 533 af 13. december 1985 om ændring af selskabsskatteloven (udloddende investeringsforeninger).
2. Lov om beskatning af medlemmer af investeringsforeninger (investeringsforeningsloven) er senest ændret ved lov nr. 296 af 10. juni 1981, jf. folketingstidende 1980-81; sp. 5485, 6262, 12595, 12894, tillæg A, sp. 3347, tillæg B, sp. 1233, tillæg C, sp. 783.
3. I skattelovgivningen sondres mellem to typer investeringsforeninger: Certifikatudstedende investeringsforeninger og kontoførende investeringsforeninger.
Certifikatudstedende investeringsforeninger udsteder omsættelige beviser for medlemmernes indskud.
De opdeles i akkumulerende og udloddende investeringsforeninger.
Akkumulerende investeringsforeninger er skattepligtige efter selskabsskattelovens § 1, stk. 1, nr. 5 a, og er således direkte omfattet af § 2 i kursgevinstloven.
Som følge heraf skal akkumulerende investeringsforeninger medregne alle kursavancer og tab på fordringer og gæld i den skattepligtige indkomst.
Udloddende investeringsforeninger kan alene opretholde skattefriheden, hvis de udlodder indtjente renter og udbytter, realiserede kursgevinster på fordringer, hvor den pålydende rente ikke opfylder kravet til mindsterenten efter kursgevinstloven og realiserede fortjenester og tab efter aktieavancebeskatningslovens § 2, samt realiserede fortjenester efter aktieavancebeskatningslovens § 2 a.
Medlemmer af såvel akkumulerende som udloddende investeringsforeninger beskattes ved afståelse af certifikaterne efter reglerne i aktieavancebeskatningsloven.
Endvidere beskattes medlemmerne af udloddende investeringsforeninger af de udloddede beløb som aktieudbytter.
Kontoførende investeringsforeninger er efter de gældende regler ikke skattepligtige.
Derimod er der for medlemmerne af kontoførende investeringsforeninger fastsat særlige regler i lov om beskatning af medlemmer af investeringsforeninger (investeringsforeningsloven).
Efter gældende ret beskattes medlemmerne år for år af renter og udbytter af foreningens aktiver.
Ved opgørelsen af den skattepligtige indkomst skal medlemmerne medregne den del af årets renter og udbytter, der svarer til deres indestående i foreningen.
Medlemmerne skal endvidere ved indkomstopgørelsen medregne fortjeneste eller tab på deres indestående i foreningen, som hidrører fra foreningens køb og salg af aktier, obligationer, pantebreve og lignende værdipapirer.
Disse fortjenester og tab skal dog først medregnes ved indkomstopgørelsenfor det indkomstår, hvori medlemmet hæver af sit indestående.
Fortjenester og tab skal kun medregnes i det omfang, hvori de vedrører den del af indskuddet, der hæves.
Hæver et medlem helt eller delvis sit indskud i foreningen, før der er forløbet 3 år fra indskuddets foretagelse, skal fortjeneste eller tab af det indskudte beløb medregnes ved opgørelsen af den skattepligtige indkomst.
Hæves indskuddet efter 3 år, kan det ske skattefrit.
Ved beskatningen af medlemmerne er det således uden betydning, hvornår foreningen har erhvervet eller afstået værdipapirerne.
4. Med de gældende regler er der således mulighed for at omgå den kursgevinstordning, der er gennemført som led i skattereformen.
Erhverver en kontoførende investeringsforening fordringer, hvor den pålydende rente ikke opfylder kravet til mindsterenten, og venter medlemmerne 3 år med at hæve af deres indskud, er kursgevinster på disse fordringer skattefri.
På tilsvarende måde er der mulighed for skattefrit at realisere fortjenester på aktier, der for personer er skattepligtige efter aktievancebeskatningslovens § 2 og § 2 a.
Det følger af, at foreningen ikke beskattes af avancer på aktier, og at medlemmerne alene beskattes heraf, hvis de hæver deres indskud inden 3 år.
Det foreslås derfor at udvide skattepligten for medlemmerne, således at de ved opgørelsen af den skattepligtige indkomst ikke blot skal medregne tilskrevne renter og udbytter, men også kursgevinster og fortjenester og tab på de nævnte fordringer og aktier, som foreningen har indvundet i det pågældende indkomstår.
Det er den fortjeneste, foreningen opnår, der foreslås beskattet hos medlemmet.
Omvendt skal medlemmerne så ikke, når de hæver indskuddet, medregne kursgevinster på fordringer, der ikke opfylder kravet til mindsterenten, eller fortjeneste og tab efter aktieavancebeskatningslovens § 2 og § 2 a.
Gennemføres forslaget, skal alene medregnes fortjenester og tab på de øvrige værdipapirer, som nævnt i investeringsforeningslovens § 3, når et indskud hæves.
Forslaget betyder, at foreningen bortset fra meddelelse om renter og udbytter også skal oplyse om eventuelle kursgevinster og fortjenester på de nævnte fordringer og aktier.
5. Der findes i dag kun ganske få kontoførende investeringsforeninger.
Foretages der ikke en lovændring som forhindrer, at der gennem disse foreninger kan realiseres skattefrie kursgevinster og aktieavancer, må man imidlertid imødese dannelse af flere kontoførende investeringsforeninger.
Lovforslaget skal have virkning fra og med indkomståret 1987. Det foreslås, at forslaget alene finder anvendelse på realiserede kursgevinster på fordringer og realiserede fortjenester på aktier m.v., som den kontoførende investeringsforening har erhvervet efter den 10. december 1986.
Lovforslaget vil antagelig bevirke, at kontoførende investeringsforeninger undlader at disponere, så der opstår en forøget beskatning hos medlemmerne.
Det antages derfor, at forslaget er uden provenumæssige virkninger.
 Forslaget antages ikke at have administrative konsekvenser.
 6. Ændringen i lovens § 4 er alene redaktionel.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 2 affattes således:
»§ 2. Medlemmer af en investeringsforening skal ved opgørelsen af den skattepligtige almindelige indkomst medregne deres andel af:
1) indtjente renter og udbytter, 2) realiserede kursgevinster på fordringer, hvor den pålydende rente ikke opfylder kravet til mindsterenten efter § 7 i lov om skattemæssig behandling af gevinst og tab på fordringer og gæld, og 3) realiserede fortjenester som omhandlet i § 2 i lov om beskatning af aktier m.v., nedsat med eventuelle tab efter samme paragraf, samt realiserede fortjenester som omhandlet i samme lovs § 2 a.
Stk. 2. Ved indkomstopgørelsen skal medregnes de i stk. 1 nævnte beløb, som foreningen har indvundet i det regnskabsår, der falder sammen med eller udløber i medlemmets indkomstår.«.
--/ § 2. Medlemmer af en investeringsforening skal ved opgørelsen af deres  

 skattepligtige almindelige indkomst medregne den deres indestående i  

 foreningen tilskrevne andel af de renter og udbytter, som foreningen har  

 indvundet i det regnskabsår, der falder sammen med eller udløber i medlemmets  

 indkomstår.
/-- 2. I § 4 ændres »Finansministeren« til: »Ministeren for  

 skatter og afgifter«.
--/ § 4. Finansministeren kan efter indhentet erklæring fra ligningsrådet  

 fastsætte særlige regler for opgørelsen af den del af medlemmernes særlige  

 indkomst eller almindelige indkomst, der hidrører fra foreningens  

 værdipapirer.
