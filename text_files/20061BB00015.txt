Fremsat den 24. oktober 2006 af Frank Aaen (EL),  

 Jørgen Arbo‑Bæhr (EL), Line Barfod (EL),  

 Per Clausen (EL),  

 Rune Lund (EL) og Pernille Rosenkrantz‑Theil (EL) Forslag til folketingsbeslutning om  

 en etisk offentlig indkøbs- og investeringspolitik Folketinget pålægger regeringen at sikre, at der i  

 alle kontrakter om offentlige indkøb af varer eller tjenesteydelser  

 indskrives  

 sociale klausuler i kontraktvilkårene, der sikrer, at leverandører og  

 underleverandører lever op til grundlæggende arbejdstager- og  

 menneskerettigheder.
De  

 sociale klausuler indskrives i alle nye udbud og kontrakter om offentlige  

 indkøb.
De indskrives straks i nye statslige kontrakter og snarest   

 efter  

 forhandling med kommunerne og regionerne  i nye kontrakter, som de  

 offentlige  

 myndigheder indgår.
I allerede indgåede kontrakter skal det sikres, at  

 sociale  

 klausuler er indskrevet, inden der er gået 5 år.
For at gøre det muligt at  

 se,  

 om kontrakterne overholdes, skal der være mulighed for at føre tilsyn med de  

 virksomheder, der leverer til det offentlige.
Overtrædes indgåede sociale  

 klausuler, skal leverandøren fremlægge en plan for hurtigt at leve op til  

 kravene, ellers opsiges kontrakten.
Reglerne skal også gælde  

 leverandører  

 til de offentlige aktieselskaber, og der indføres ligeledes krav, der sikrer,  

 at investeringer foretaget af institutionelle investorer som ATP og  

 Lønmodtagernes Dyrtidsfond sker i respekt for arbejdstagerrettighederne.
Bemærkninger til forslaget Den voksende internationale handel og udflagning af store dele  

 af produktionen har desværre i mange tilfælde medført et kapløb mod bunden,  

 hvor producenterne placerer deres produktion, hvor det er billigst at  

 producere.
Hensynet til grundlæggende arbejdstagerrettigheder må alt for ofte  

 vige for ønsket om lave produktionsomkostninger.
Enhedslisten så gerne, at respekten for de grundlæggende  

 arbejdstagerrettigheder blev sikret gennem forpligtende internationale  

 aftaler  

 og sanktioner over for lande og virksomheder, der forbryder sig mod disse.
Vi  

 så også gerne, at man helt forbød importen af varer produceret f.eks. ved  

 brug  

 af børnearbejde eller tvangsarbejde.
 Indtil sådanne regler er tilvejebragt, kan man imidlertid på  

 forskellig vis bidrage til, at det bliver stadig mere attraktivt for  

 virksomheder at producere i respekt for arbejdstagerrettighederne.
 Enhedslisten har i den anledning fremsat forslag om en etisk  

 mærkningsordning, der skal give private forbrugere mulighed for at vælge  

 produkter, der er produceret på anstændige vilkår.
En af de største forbrugere er imidlertid det offentlige.
Stat,  

 regioner og kommuner indkøber hvert år for milliarder af kroner og udgør  

 således en vigtig markedsaktør.
Herudover har staten som forvalter af  

 borgernes  

 skattekroner et særligt ansvar for at sikre, at skattekroner ikke anvendes  

 til  

 at støtte børnearbejde eller andre brud på grundlæggende  

 arbejdstagerrettigheder.
På trods af dette er der ikke i dag klare regler for offentlige  

 indkøb.
Det offentlige vælger i reglen den billigste leverandør og stiller  

 ingen krav til tilbudsgiverne om socialt ansvar.
Skatteborgerne har således  

 ingen  

 garanti for, at deres skattekroner ikke anvendes til at understøtte uetisk  

 produktion.
 Tværtimod betyder fraværet af sociale krav, at virksomheder,  

 der tager deres sociale ansvar alvorligt og derfor har højere  

 produktionsomkostninger,  

 stilles dårligere i konkurrencen om offentlige udbud.
 Det er paradoksalt, at mens en lang række virksomheder i dag  

 stiller høje krav til deres underleverandører om socialt ansvar, har det  

 offentlige ikke en klar socialt ansvarlig indkøbspolitik.
Derfor foreslår forslagsstillerne, at alle offentlige indkøb i  

 statsligt regi inden for en tidsramme på 5 år gøres socialt ansvarlige.
Dette  

 sikres ved, at der indskrives klare sociale klausuler som kontraktvilkår.
De kriterier, der skal indgå i kontraktvilkårene, skal løbende  

 udvikles.
Kriterierne skal dog som minimum omfatte, at varen er produceret i  

 respekt for følgende centrale arbejdstagerrettigheder baseret på  

 ILO-konventionerne og FNs menneskerettighedserklæring:
 1.  

 	  

 Ansættelse sker frivilligt (ILO-konvention nr. 29 og 105).
 2.  

 	  

 Ingen diskrimination i ansættelsen (ILO-konvention nr. 100 og  

 111).
 3.  

 	  

 Ingen anvendelse af børnearbejde (ILO-konvention nr. 138 og 182).
 4.  

 	  

 Organisationsfrihed og ret til kollektive forhandlinger  

 (ILO-konvention nr. 87, 98 og 135).
 5.  

 	  

 Udbetaling af en »Living Wage« (ILO-konvention nr. 26 og 131 samt  

 FNs menneskerettighedserklæring).
 6.  

 	  

 Ingen overdrevne arbejdstider (ILO-konvention nr. 1).
 7.  

 	  

 Sikkert og sundt arbejdsmiljø (ILO-konvention nr. 155).
Kontraktvilkårene skal desuden pålægge virksomhederne at  

 gennemføre en årlig rapportering, der dokumenterer, at der leves op til  

 kriterierne i de sociale klausuler.
Rapporten skal ligeledes indeholde en  

 liste  

 over adresser på produktionsfaciliteter, og virksomhederne skal forpligte sig  

 til at være tilgængelige for eftersyn.
 Samme kriterier skal indføres i investeringspolitikken i de  

 institutionelle investorer såsom ATP og Lønmodtagernes Dyrtidsfond.
Hvis det opdages, at en virksomhed eller underleverandører ikke  

 lever op til kravene, skal kontraktvilkårene foreskrive, at der udarbejdes en  

 handlingsplan med en kortsigtet tidsramme, der kan sikre, at virksomheden  

 igen  

 kommer i overensstemmelse med kravene.
Hvis virksomheden ikke inden for  

 tidsfristen lever op til handlingsplanen, tilbageholder oplysninger el.lign.,  

 skal det offentlige have mulighed for at opsige kontrakten i henhold til  

 kontraktvilkårene.
Selv om sociale klausuler vedrørende arbejdstagerrettigheder er  

 et relativt nyt fænomen, findes dog en række fortilfælde.
En række byer og  

 regioner i Europa samt enkelte statslige institutioner har således indskrevet  

 sociale klausuler som kontraktvilkår i deres udbudsmateriale  også  

 vedrørende  

 vareindkøb:
   

 	  

 I  

 Barcelona Parkforvaltning indsatte man i 2005 sociale klausuler om  

 arbejdstagerrettigheder i udbud om arbejdstøj til byens gartnere.
  

 	  

 I  

 Bonn og München kræver man, at børnearbejde ikke er forekommet i produktionen  

 af de varer, man indkøber.
Samme regel gælder i Oslo.
  

 	  

 I  

 Sverige har Forsvarets Materielværk stillet krav om, at ILOs  

 kernekonventioner  

 overholdes i forbindelse med produktionen af arbejdstøj og uniformer, og har  

 forbeholdt sig ret til at bryde kontrakten, hvis det ikke sker.
De forpligter  

 desuden leverandøren til at tillade inspektioner der, hvor opgaven udføres.
   

 	  

 I  

 den svenske kommune Mariestad er der indført regler, der bl.a. kræver, at  

 arbejdere på leverandørernes virksomheder skal være sikret  

 fagforeningsfrihed.
 Det skal også anføres, at Danmark i kraft af sin tilslutning  

 til ILOs konvention nr. 94 har forpligtet sig til at indsætte  

 arbejdsklausuler  

 i kontrakter med private leverandører, der sikrer de ansatte »en løn,  

 arbejdstid og andre arbejdsvilkår som ikke er mindre gunstige end dem, der  

 gælder for arbejde af samme art inden for vedkommende fag eller industri på  

 den  

 egn hvor arbejdet udføres«.
 Europa-Parlamentet  

 har desuden netop vedtaget en resolution om fair trade og udvikling, der  

 blandt  

 andet opfordrer Europa-Kommissionen til at støtte, at fair trade-kriterier og  

 arbejdstagerrettigheder integreres i offentlige udbud.
Skriftlig  

 fremsættelse Frank Aaen  

  

 (EL):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en etisk  

 offentlig indkøbs- og investeringspolitik.
(Beslutningsforslag  

 nr.
B 15).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
