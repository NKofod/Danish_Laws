Landsskatteretskendelse af 4. juni 2003 vedr.
Receptioner  

 afholdt af virksomhed i anledning af runde fødselsdage A/S klager for indkomståret 2000 over, at udgifter til  

 bespisning ved to receptioner er anset for fradragsberettigede som yderligere  

 lønudgifter til en bestyrelsesformand samt en vicedirektør.
Landsskatterettens  

 afgørelse Told- og skatteregionen har godkendt fradrag for udgifter til 2  

 receptioner som lønudgifter med samlet 53.550 kr.
 Landsskatteretten godkender fradrag for udgifterne som  

 repræsentationsudgifter i henhold til ligningslovens § 8, stk. 4 med 13.388  

 kr.
Sagens oplysninger Det er oplyst, at selskabet i det påklagede indkomstår har  

 afholdt udgifter i forbindelse med tidligere bestyrelsesformand Bs 70  

 års  

 fødselsdag og vicedirektør Cs 60 års fødselsdag.
Udgifterne er  

 fratrukket af  

 selskabet som driftsudgifter i henhold til statsskattelovens § 6, stk. 1,  

 litra  

 a.
Det er vedrørende selskabet oplyst, at der er tale om et lokalt  

 baseret bryggeri med et bredt sortiment, hvor der brygges kvalitetsøl og  

 produceres kvalitetsmineralvand.
Den årlige omsætning udgør ca. 28.310 t.kr.,  

 og der afsættes ca. 9.000.000 flasker øl og vand.
Der er ansat 26  

 medarbejdere  

 i virksomheden.
Selskabets ejerforhold er således, at aktiekapitalen er  

 fordelt  

 som folkeaktier på ca. 1.900 aktionærer, hvoraf 1.100 deltager ved den årlige  

 generalforsamling.
Bestyrelsen vælges på generalforsamlingen, hvor 2  

 medlemmer  

 er på valg hvert år.
Vedtægterne indeholder en stemmebegrænsning, således at  

 ingen aktionær kan stemme for mere end 2 % af aktiekapitalen.
Vedrørende bestyrelsesformanden er det oplyst, at han på  

 daværende tidspunkt havde været medlem af selskabets bestyrelse siden 29.  

 januar 1966  heraf formand i omkring 20 år.
Han var som aktiv købmand  

 meget  

 aktiv inden for det organisatoriske i købmandsstanden.
Han var gennem en  

 årrække formand for flere af disse forskellige organisationer.
 B har derfor haft stor indflydelse blandt købmænd, hvilket havde  

 stor betydning for afsætning af selskabets produkter gennem de lokale  

 købmænd.  

 Selskabet var derfor heller ikke i tvivl om, at det, at markere Bs 70  

 års  

 fødselsdag, ville være en kærkommen lejlighed til at pleje en af de vigtigste  

 afsætningskanaler  nemlig de lokale købmænd.
Der blev annonceret i hele den lokale dagspresse samt en større  

 avis, således at receptionen var åben, og alle, der havde lyst til at hilse  

 på  

 selskabets bestyrelsesformand, var velkommen.
Afholdelse af receptionen havde  

 intet præg af privat sammenkomst.
 Vedrørende vicedirektøren er oplyst, at han har været ansat ved  

 bryghuset  

    

  

 siden 15. juli 1963 og har i  

 hele ansættelsesperioden beskæftiget sig med markedsføring og har gennem  

 mange  

 år haft det overordnede ansvar for denne afdeling.
Der har altid været stor kontakt mellem C og selskabets kunder  

 og de lokale foreninger med videre, som selskabet er sponsor for, som en del  

 af  

 markedsføringen.
C har derfor en meget stor kontaktflade med  

 forretningsforbindelser, kunder og sponsorstøttede foreninger som følge af  

 sit  

 mangeårige virke som leder af markedsføringen af selskabet.
Det har derfor været naturligt for selskabets bestyrelse, at Cs  

 60 års fødselsdag skulle markeres med en reception, således at alle, som han  

 har kontakt med, kunne aflægge et besøg hos bryghuset.
Receptionen havde  

 intet  

 præg af privat sammenkomst.
Told- og skatteregionens  

 afgørelse Told- og skatteregionen har ikke anset de afholdte udgifter for  

 fradragsberettigede driftsomkostninger i henhold til statsskattelovens § 6,  

 stk. 1, litra a eller fradragsberettigede repræsentationsudgifter i henhold  

 til ligningslovens § 8, stk. 4. Regionen har derimod anset udgifterne for at  

 være yderligere lønudgifter til bestyrelsesformanden samt vicedirektøren og  

 dermed fradragsberettiget for selskabet.
Selskabets påstand og  

 argumenter Selskabets revisor har fremsat påstand om godkendelse af fradrag  

 for udgifterne som enten reklameudgifter eller repræsentationsudgifter.
Det  

 er  

 anført, at selskabets formål med at markere de to runde fødselsdage havde  

 været  

 at markedsføre virksomheden.
Receptionerne har derfor kun været afholdt for  

 at  

 sikre og vedligeholde indkomsten for selskabet.
Det er fremhævet, at ingen af  

 receptionerne havde nogen form for privat karakter.
De deltagende var således  

 kunder, leverandører, foreninger med videre.
Landsskatterettens  

 bemærkninger og begrundelse Af ligningslovens § 16 fremgår, at vederlag i form af  

 formuegoder af pengeværdi, sparet privatforbrug og værdi af helt eller delvis  

 benyttelse af andres formuegoder, jf. statsskattelovens § 4- 6, skal  

 medregnes  

 ved opgørelsen af den skattepligtige indkomst, når tilskuddet eller godet  

 modtages som led i et ansættelsesforhold eller som led i en aftale om ydelse  

 af  

 personligt arbejde i øvrigt.
Af § 16, stk. 3 fremgår, at den skattepligtige  

 værdi af de i stk. 1 nævnte goder, skal ved skatteansættelsen med mindre  

 andet  

 følger af stk. 4-6, fastsættes til den værdi, som det må antages at koste den  

 skattepligtige at erhverve godet i almindelig fri handel.
Bestemmelsen gælder  

 tilsvarende personer, der er valgt til medlem af eller medhjælp for  

 bestyrelser, udvalg, kommissioner, råd, nævn eller andre kollektive organer.
 C og D har været henholdsvis ansat og bestyrelsesformand i  

 selskabet.
C og D kan ikke i forbindelse med de afholdte receptioner anses  

 for at have modtaget et vederlag omfattet af statsskattelovens § 4 eller af  

 ligningslovens § 16. Der er lagt vægt på, at de pågældende ikke har haft  

 indflydelse på beslutningen om receptionernes afholdelse, idet det er  

 selskabet, der har opfordret hertil.
Endvidere er der lagt vægt på, at der i  

 receptionerne stort set kun har deltaget kunder, leverandører med videre.
Der  

 er herefter ikke tale om yderligere lønudgifter for selskabet.
 Fradrag for reklame- og repræsentationsudgifter efter  

 ligningslovens § 8, stk. 1 og stk. 4, forudsætter, at udgifterne er afholdt  

 for  

 at erhverve, sikre eller vedligeholde indkomsten, jf. statsskattelovens § 6,  

 stk. 1, litra a.
Fradrag for udgifter til reklame kan herefter foretages efter  

 ligningslovens § 8, stk. 1. Ifølge bestemmelsens forarbejder forudsætter  

 fradrag, at udgifterne er afholdt over for en ubestemt kreds af kunder eller  

 potentielle kunder.
Reklameudgifter tager således sigte på at opretholde en  

 virksomheds almindelige omdømme eller fremme dens interesser ved at gøre den  

 kendt og fordelagtigt bemærket, jf. tillige pkt. 14.2 i cirkulære til  

 ligningsloven, nr. 72 af 17. april 1996.
Udgifter til repræsentation kan fradrages efter ligningslovens §  

 8, stk. 4. Efter bestemmelsens forarbejder, jf. tillige pkt. 14.3.1. i  

 ovennævnte cirkulære, er fradrag betinget af, at udgifterne er afholdt over  

 for  

 andre end virksomhedens medarbejdere for at afslutte forretninger eller for  

 at  

 knytte eller bevare forretningsforbindelser.
Repræsentation har således  

 karakter af opmærksomhed eller kommerciel gæstfrihed over for  

 forretningsforbindelser.
Højesteret har ved dom af 21. oktober 2002, Tidsskrift for  

 Skatter og Afgifter 2002.969, statueret, at den omstændighed, at der er åben  

 adgang for offentligheden eller for en større ubestemt kreds af personer,  

 ikke  

 i sig selv er tilstrækkeligt til, at udgifter til reception anses for  

 reklameudgifter.
Der er kun tale om en nødvendig betingelse, hvis opfyldelse  

 i  

 sig selv ikke er tilstrækkelig til at anerkende fradrag.
De omhandlede receptioner, som er afholdt i anledning af  

 henholdsvis Bs 70 års fødselsdag og Cs 60 års fødselsdag, har  

 efter det  

 oplyste været afholdt for at markere de to begivenheder på vegne af A/S A og  

 dermed gøre virksomheden fordelagtigt bemærket.
Udgifterne har dermed den  

 fornødne tilknytning til indkomsterhvervelsen.
Udgifterne ses at have  

 karakter  

 af kommerciel gæstfrihed over for forretningsforbindelse og er dermed  

 repræsentationsudgifter, jf. ligningslovens § 8, stk. 4. Fradrag herfor  

 godkendes med 13.388 kr.
