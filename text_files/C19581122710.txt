 Hoslagt fremsendes nogle eksemplarer af vejledende regler for afprøvning  

 af fritstående redningsstiger af stål eller letmetal (afprodsstiger og  

 efterløberstiger) udarbejdet af justitsministeriets brandudvalg.
 Det bemærkes, at reglerne ikke omfatter drejestiger, d.v.s.  

 redningsstiger, der er drejeligt monteret på et chassis, men at der bør  

 drages omsorg for, at alle drejestiger mindst een gang om året under  

 sagkyndig medvirken underkastes et gennemgribende eftersyn og eventuelt også  

 belastningsprøver svarende til de for fritstående redningsstiger anførte, dog  

 med maksimalbelastning på 325 kg ved 75 graders hældning.
 P.M.V.
 E.B.
Mogens Grau Bilag Vejledende regler for afprøvning af fritstående redningsstiger af stål  

 eller letmetal.
 Udarbejdet af justitsministeriets brandudvalg i marts 1958.
 Enhver fritstående redningsstige af stål eller letmetal afprøves ved  

 modtagelsen, i tilfælde hvor den har været udsat for hård belastning eller  

 har udvist funktionsfejl, og i øvrigt een gang årligt.
 Afprøvningen omfatter:
1. Belastningsprøve og 2. undersøgelse af de maskinelle dele, stigeløb m.m.
 1. Belastningsprøve.
 Før prøven påbegyndes, foretages en almindelig undersøgelse for eventuelle  

 fejl og brud i vanger, trin og beslag, herunder af at alle bolte og skruer er  

 tilspændt.
 Stigen anbringes på vandret plan og fast grund.
Støttespindlerne sættes til jord.
For redningsstiger med luftgummiringe  

 skrues støttespindlerne så hårdt mod jord, at der hviler intet eller kun et  

 meget lille tryk på gummihjulene.
Stigebardunerne fastgøres til stigetoppen.
Under betjeningen holdes  

 bardunerne løst lige ud til siden.
Til øverste trin fastbindes et tov, idet dette med to tovdele fastgøres  

 til trinet helt ude ved vangerne.
Til tovets nederste ende fastgøres et  

 prøvebræt af størrelsen ca. 70 x 70 cm ved hjælp af 4 tovender.
Tovet skal  

 have en sådan længde, at brættet, efter at stigen er rejst og udskudt til  

 fuld længde, hænger i en afstand af 60-100 cm fra jord.
 Måletråden med måleloddet fastbindes til midten af det næstøverste trin.  

 Måletråden skal have en sådan længde, at loddet, efter at stigen er rejst og  

 udskudt til fuld længde, hænger i en afstand af 40-60 cm fra jord.
 Stigen rejses til 75 grader og indstilles i sideretningen.
 Stigen udskydes til fuld længde.
 Palerne skal træde.
 Afstanden a1 fra måleloddet til et fikspunkt på jorden (f.eks. en  

 jernklods) måles.
 Prøvelodderne anbringes langsomt og forsigtigt, indtil  

 maksimalbelastningen 250 kg er nået.
Hver gang et lod er anbragt, må stigens stilling kontrolleres.
Bøjer  

 stigen til siden, eller vrides den om sin længdeakse i væsentlig grad, eller  

 forekommer der i øvrigt tegn på overbelastning, må afprøvningen straks  

 afbrydes, og årsagen til uregelmæssigheden klarlægges.
Stigen belastes med den maksimale last i 5 min.
Afstanden a2 fra loddet  

 fikspunktet måles.
Nedbøjningen under belastningen er da a1-a2=A.
Prøvelodderne fjernes langsomt, eet ad gangen.
Afstanden a3 fra loddet til  

 fikspunktet måles.
Den blivende nedbøjning er da a1-a3=a.
 Stigen sammenskydes og sænkes til 60 grader, hvorefter sideretningen  

 kontrolleres.
 Stigen udskydes til den største tilladte længde ved 60 grader.
 Palerne skal træde.
 Herefter foretages en belastningsprøve som foran beskrevet, dog med en  

 maksimalbelastning på 100 kg.
Det bemærkes, at der ikke vil kunne opgives bestemte værdier for de  

 tilladelige nedbøjninger, idet disse kan variere efter den enkelte stiges  

 fabrikat, materiale og konstruktion.
Som eksempler på nedbøjninger, der kan  

 tolereres, skal anføres:
 Bemærkninger.
 Afprøvning bør kun foretages i stille vejr.
Som ophængningstov for prøvebrættet bør anvendes en stålwire af mindst 9  

 mm's diameter.
Som måletråd kan passende anvendes en klavertråd.
 Måleloddets vægt bør være mindst 1 kg.
Ved måling ved 75 graders rejsning vil måletråden - fastgjort til  

 næstøverste trin - ikke kunne gå fri af prøvebrættet.
Dette har imidlertid  

 ingen indflydelse på målenøjagtigheden, når der blot sørges for, at der under  

 hele målingen benyttes samme fikspunkt, samt at måletråden til stadighed er  

 helt stram.
 I stedet for prøvebrættet kan anvendes en jernstang forsynet med et antal  

 kroge for ophængning af prøvelodderne.
 2. Undersøgelse af stigen.
 Der foretages en undersøgelse af stigens mekanik med henblik på  

 funktionsduelighed, eventuelle fejl og brud i vanger, trin og beslag,  

 herunder at at alle bolte og skruer er tilspændt.
 Såfremt der ved afprøvningen viser sig uregelmæssigheder, herunder  

 væsentlige afvigelser fra den sidst foretagne afprøvning, og disse ikke  

 umiddelbart kan afhjælpes, bør stigen straks tages ud af udrykningstjenesten,  

 og fagfolk, der er nøje kendt med vedkommende stiges konstruktion, tilkaldes  

 til nærmere undersøgelse af uregelmæssighederne eller manglerne.
 Der bør føres bog over afprøvningerne.
