Nr LSF 53 Forslag til Lov om uddannelse til ernærings- og husholdningsøkonom Fremsat af undervisnings- og forskningsministeren (Bertel Haarder) den 12. oktober 1988 Vedtaget ved tredjebehandling den 30. marts 1989 Lov nr. 212 af 05/04/1989 Kapitel 1 Uddannelsen § 1. Uddannelsen har til formål at give de studerende et teoretisk og  

 praktisk grundlag for selvstændigt at kunne formidle viden om ernærings-,  

 sundheds-, miljø- og forbrugerspørgsmål samt øvrige husholdningsfaglige  

 spørgsmål.
 § 2. Uddannelsen varer 31/2 år og består af en 1. del og en 2. del.
 Stk. 2. 1. del omfatter følgende hovedelementer:
 1) Ernærings- og levnedsmiddelfag.
 2) Rengørings-, materiale- og miljøfag.
 3) Samfunds- og forbrugerfag.
 4) Pædagogiske fag, herunder praktik.
Stk. 3. 2. del omfatter supplerende fag, specialefag og erhvervsrettet  

 praktik.
Herudover indgår der udarbejdelse af et speciale.
 Stk. 4. Undervisnings- og forskningsministeren fastsætter nærmere regler  

 for uddannelsen, herunder om uddannelsens afslutning.
 § 3. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 seminarierne.
 § 4. Undervisnings- og forskningsministeren kan fastsætte regler om, at  

 uddannelse erhvervet ved andre uddannelsesinstitutioner kan indgå i  

 uddannelsen.
 § 5. Undervisnings- og forskningsministeren kan fastsætte regler om  

 udnyttelsen af ledige pladser på uddannelsen.
 § 6. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme forsøgs- og  

 udviklingsarbejde.
Kapitel 2 Institutionerne § 7. Undervisningen foregår på private seminarier, der af undervisnings-  

 og forskningsministeren er godkendt til at uddanne ernærings- og  

 husholdningsøkonomer.
 Stk. 2. Dele af uddannelsen kan foregå på andre institutioner.
 § 8. For at opnå godkendelse skal seminariet indgå som et hensigtsmæssigt  

 led i en landsomfattende planlægning til opfyldelse af konstaterede eller  

 forventede behov for uddannelsen.
 Stk. 2. En godkendelse kan tilbagekaldes, hvis der ikke længere er behov  

 for seminariet, eller hvis seminariet ikke overholder de af undervisnings- og  

 forskningsministeren fastsatte regler eller givne pålæg.
 § 9. Et seminarium ledes af en bestyrelse og en rektor.
 Stk. 2. Bestyrelsen sammensættes således, at den i væsentlig grad  

 repræsenterer ernærings- og husholdningsøkonomernes arbejdsområde.  

 Sammensætningen skal fremgå af institutionens vedtægter, som godkendes af  

 undervisnings- og forskningsministeren.
§ 10. Bestyrelsen har den overordnede ledelse af seminariet.
Bestyrelsen  

 fastlægger seminariets studieordning efter forslag fra rektor.
Bestyrelsen  

 varetager seminariets interesser som uddannelsesinstitution og fastlægger  

 linierne for seminariets udadvendte virksomhed og for dets udvikling på  

 længere sigt.
Stk. 2. Bestyrelsen ansætter og afskediger seminariets rektor og efter  

 forslag fra rektor seminariets øvrige medarbejdere.
Ansættelse af rektor skal  

 godkendes af Undervisnings- og Forskningsministeriet.
Bestyrelsen kan  

 bemyndige rektor til at ansætte og afskedige seminariets øvrige medarbejdere.
 Stk. 3. Undervisnings- og forskningsministeren kan fastsætte regler om  

 lærernes kvalifikationer.
 § 11. Rektor er seminariets pædagogiske leder og varetager desuden den  

 daglige administrative og økonomiske ledelse af seminariet.
 § 12. Hvert seminarium nedsætter et seminarieråd, der er rådgivende for  

 rektor.
Stk. 2. Seminarierådet består af repræsentanter for seminariets lærere,  

 studerende og tekniske og administrative medarbejdere.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 3. Undervisnings- og forskningsministeren kan fastsætte regler om  

 seminarierådenes virksomhed.
 § 13. Staten yder støtte til godkendte seminarier efter reglerne i lov om  

 statsstøtte til visse private seminarier (seminariestøtteloven).
Kapitel 3 Efter- og videreuddannelse § 14. Undervisnings- og forskningsministeren kan fastsætte nærmere regler  

 om efteruddannelse og videreuddannelse.
Kapitel 4 Ikrafttræden m. v.
 § 15. Loven træder i kraft den 1. juli 1989.
 Stk. 2. Lov om uddannelse af husholdningslærere, jf. lovbekendtgørelse nr.  

 706 af 13. oktober 1986, ophæves.
 § 16. Loven gælder ikke for Færøerne og Grønland.
Oprindeligt fremsat forslag Kapitel 1 Husholdningslæreruddannelsen § 1. Uddannelsen har til formål at give de studerende et teoretisk og  

 praktisk grundlag for selvstændigt at kunne formidle viden om ernærings-,  

 sundheds-, miljø- og forbrugerspørgsmål samt øvrige husholdningsfaglige  

 spørgsmål.
 § 2. Uddannelsen varer 31/2 år og består af en 1. del og en 2. del.
 Stk. 2. 1. del omfatter følgende hovedelementer:
 1) Ernærings- og levnedsmiddelfag.
 2) Rengørings-, materiale- og miljøfag.
 3) Samfunds- og forbrugerfag.
 4) Pædagogiske fag, herunder praktik.
Stk. 3. 2. del omfatter supplerende fag, specialefag og erhvervsrettet  

 praktik.
Herudover indgår der udarbejdelse af et speciale.
 Stk. 4. Undervisningsministeren fastsætter nærmere regler for uddannelsen,  

 herunder om uddannelsens afslutning.
 § 3. Undervisningsministeren fastsætter antallet af uddannelsespladser og  

 regler om adgangen til uddannelsen og om optagelsen på seminarierne.
 § 4. Undervisningsministeren kan fastsætte regler om, at uddannelse  

 erhvervet ved andre uddannelsesinstitutioner kan indgå i uddannelsen.
 § 5. Undervisningsministeren kan fastsætte regler om udnyttelsen af ledige  

 pladser på uddannelsen.
 § 6. Undervisningsministeren kan i særlige tilfælde gøre undtagelser fra  

 loven, hvis det sker for at fremme forsøgs- og udviklingsarbejde.
Kapitel 2 Institutionerne § 7. Undervisningen foregår på private husholdningsseminarier, der er  

 godkendt af undervisningsministeren.
 Stk. 2. Dele af husholdningslæreruddannelsen kan foregå på andre  

 institutioner.
 § 8. For at opnå godkendelse skal husholdningsseminariet indgå som et  

 hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er behov  

 for seminariet, eller hvis seminariet ikke overholder de af  

 undervisningsministeren fastsatte regler eller givne pålæg.
 § 9. Et husholdningsseminarium ledes af en bestyrelse og en rektor.
Stk. 2. Bestyrelsen sammensættes således, at den i væsentlig grad  

 repræsenterer husholdningslærernes arbejdsområde.
Sammensætningen skal fremgå  

 af institutionens vedtægter, som godkendes af undervisningsministeren.
§ 10. Bestyrelsen har den overordnede ledelse af seminariet.
Bestyrelsen  

 fastlægger seminariets studieordning efter forslag fra rektor.
Bestyrelsen  

 varetager seminariets interesser som uddannelsesinstitution og fastlægger  

 linierne for seminariets udadvendte virksomhed og for dets udvikling på  

 længere sigt.
 Stk. 2. Bestyrelsen træffer med Undervisningsministeriets godkendelse  

 beslutning om ansættelse og afskedigelse af rektor og godkender efter forslag  

 fra rektor ansættelse og afskedigelse af seminariets personale i øvrigt.  

 Bestyrelsen kan bemyndige rektor til at ansætte og afskedige seminariets  

 personale.
 Stk. 3. Undervisningsministeren kan fastsætte regler om lærernes  

 kvalifikationer.
 § 11. Rektor er seminariets pædagogiske leder og varetager desuden den  

 daglige administrative og økonomiske ledelse af seminariet.
 § 12. Hvert seminarium nedsætter et seminarieråd, der er rådgivende for  

 rektor.
Stk. 2. Seminarierådet består af repræsentanter for seminariets lærere,  

 studerende og tekniske og administrative medarbejdere.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 3. Undervisningsministeren kan fastsætte regler om seminarierådenes  

 virksomhed.
 § 13. Staten yder støtte til godkendte husholdningsseminarier efter  

 reglerne i lov om statsstøtte til visse private seminarier  

 (seminariestøtteloven).
Kapitel 3 Efter- og videreuddannelse § 14. Undervisningsministeren kan fastsætte  

 nærmere regler om efteruddannelse af husholdningslærere og af  

 husholdningsseminariernes lærere samt om videreuddannelse af  

 husholdningslærere.
Kapitel 4 Delegation og klage § 15. Har undervisningsministeren bemyndiget  

 ministeriets direktorater til at udøve de beføjelser, der i denne lov er  

 tillagt ministeren, kan ministeren fastsætte regler om adgangen til at klage  

 over afgørelser, der er truffet i henhold til bemyndigelsen, herunder om at  

 afgørelser ikke skal kunne indbringes for ministeren.
Kapitel 5 Ikrafttræden m. v.
 § 16. Loven træder i kraft den 1. juli 1989.
 Stk. 2. Lov om uddannelse af husholdningslærere, jf. lovbekendtgørelse nr.  

 706 af 13. oktober 1986, ophæves.
 § 17. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger Lovforslaget (nr. 138) blev fremsat den 13. januar 1988, jf.  

 Folketingstidende 1987-88, 1. samling, sp. 4496 og 5522 - 5534. Lovforslaget  

 nåede ikke at blive færdigbehandlet, inden der blev udskrevet folketingsvalg.
 I forbindelse med genfremsættelsen er ikrafttrædelsesdatoen ændret til 1.  

 juli 1989.
1. Baggrunden for lovforslaget Husholdningslæreruddannelsen foregår på 2 husholdningsseminarier, der  

 begge er private, selvejende institutioner, Suhr's Husholdningsseminarium i  

 København og Ankerhus Husholdningsseminarium i Sorø. Der dimitteres ca. 100  

 husholdningslærere årligt fra de 2 seminarier.
De gældende bestemmelser om uddannelse til husholdningslærer stammer fra  

 først i 70'erne (Lov nr. 292 af 7. juni 1972), jf. bilaget.
For at få  

 uddannelsen tilpasset de erfaringer, der er gjort i årenes løb, og tilpasset  

 udviklingen på arbejdsmarkedet, har seminarierne i de senere år gjort stærkt  

 brug af lovens forsøgsparagraf.
 Lovforslaget tilsigter en ajourføring af de gældende lovregler og  

 indebærer en forenkling af disse regler i overensstemmelse med regeringens  

 moderniseringsprogram.
 En revision er endvidere begrundet i uddannelsens nuværende modulstruktur  

 med et lovfæstet krav om udarbejdelse af speciale i uddannelsens 3. år og med  

 en begrænset mulighed for en uddybende specialisering.
Uddannelsens varighed foreslås som hidtil normeret til 31/2 år.
De  

 studerende kan således i henhold til reglerne om Statens Uddannelsesstøtte  

 kun modtage uddannelsesstøtte svarende til dette tidsrum.
Lovforslagets formulering åbner mulighed for individuelle  

 uddannelsesforløb.
En længerevarende erhvervsrettet praktikperiode i  

 forbindelse med uddannelsens 2. del kan således opnås inden for rammerne for  

 den normerede studietid på 31/2 år.
Man kan imidlertid forestille sig, at  

 nogle virksomheder og/eller institutioner tilbyder opgaver, der nødvendiggør  

 en praktikantperiode, der forlænger studietiden ud over den normerede.
Hertil  

 kan der ikke ydes SU, men man kan i så fald ikke se bort fra, at  

 virksomhederne kunne yde praktikantløn i denne periode.
Der henvises i øvrigt  

 til bemærkningerne i afsnit 2, punkt b.
 Tilpasningen af husholdningslæreruddannelsen til samfundsudviklingen  

 underbygges af 2 folketingsbeslutninger, som blev vedtaget i foråret 1984.  

 Den ene drejede sig om gennemførelse af en samlet ernæringspolitik, der skal  

 sikre befolkningen en kost, som opfylder de optimale sundhedsmæssige og  

 ernæringsmæssige behov. (B 46. Folketingsåret 1983-84 (2. samling) FT: 1380,  

 3979, 7461. A: 2005, B: 1195 og C: 671). Den anden er folketingsbeslutningen  

 om et 10 punkts program, der går ud på at forbedre rammerne for udviklingen  

 af voksenundervisningen og folkeoplysningen samt øge voksnes muligheder for  

 deltagelse heri. ( B 114. Folketingsåret 1983-84 (2. samling) FT: 3651, 4548,  

 7421. A: 3851, B: 1239 og C: 673). Samtidig med disse folketingsbeslutninger  

 blev verdenssundhedsorganisationen WHO's strategi om »Sundhed for alle  

 år 2000« fremlagt.
Den danske ernæringspolitik blev vedtaget i Folketinget med en bred  

 enighed om, at oplysning er en meget væsentlig faktor i landets samlede  

 ernæringspolitik.
Af bemærkningerne til beslutningsforslaget fremgår det  

 bl.a., at der er et stort behov for at effektivisere oplysningsvirksomheden,  

 at ressourcer hos Statens Husholdningsråd, Forbrugerrådet og  

 husholdningsorganisationerne ikke er tilstrækkelige, og at der bør  

 igangsættes opsøgende virksomhed i kommunerne.
WHO's projekt »Sundhed for alle år 2000« er en overordnet  

 sundhedspolitik på verdensplan med over 80 formulerede delmål.
Der opereres  

 med følgende hovedtemaer: Lige vilkår på sundhedsområdet, sundhedsfremme og  

 forebyggelse, en engageret befolkning i tæt tilknytning til lokalsamfundet -  

 på tværs af sektorer og landegrænser.
Fra organisationen WHO peges på, at  

 spørgsmål om kost, motion, tobak og ulykker må gøres til genstand for  

 oplysning i forbindelse med en forebyggende indsats.
Vejledere og oplysere må  

 hente deres erfaringer og viden i samfundet, hvor befolkningens livsstil kan  

 iagttages og påvirkes.
Det nævnes også, at der må lægges stor vægt på det  

 lokale forebyggende arbejde med netværk og selvhjælpsgrupper.
 I direkte forlængelse heraf kommer 10 punkts programmet for  

 voksenundervisning og folkeoplysning, hvorefter det er hensigten at  

 udvikle voksenundervisningen og folkeoplysningen efter et decentralt mønster,  

 hvor deltagere, undervisere og initiativtagere får udstrakt frihed til at  

 bestemme indhold og form.
 Lovforslaget tilsigter at bidrage til at opfylde hensigterne i disse 4  

 programmer.
Husholdningslærere har siden århundredets begyndelse undervist unge og  

 voksne og varetaget folkeoplysning med det meget væsentlige sigte at forbedre  

 befolkningens ernæringstilstand.
Virksomheden er foregået i privatsfæren, på  

 kostforplejningsområdet og i et vist omfang også inden for  

 levnedsmiddelindustrien.
Det er fortsat opfattelsen på  

 husholdningsseminarierne og i Husholdningslærerforeningen, at  

 husholdningslærere skal formidle viden om ernærings-, sundheds-, miljø- og  

 forbrugerspørgsmål samt øvrige husholdningsfaglige spørgsmål.
Ved arbejdet med revisionsforslaget har Undervisningsministeriet lagt vægt  

 på at rette uddannelsen mod ansættelse på det private arbejdsmarked, dvs. mod  

 beskæftigelse ved produktudvikling på levnedsmiddelområdet, ved ledelse af  

 rengøring og med rådgivning og oplysningstjeneste i levnedsmiddelindustri og  

 detailhandel.
Det må imidlertid ske uden at fjerne mulighederne for fortsat  

 at kunne undervise på husholdningsskoler, tekniske skoler,  

 specialarbejderskoler, i fritidsundervisningen, på daghøjskoler og  

 produktionsskoler, i friskoler og private grundskoler m.v.
Og for at kunne  

 oplyse og vejlede i husholdningsorganisationerne, i Forbrugerrådet, ved  

 amtslige og kommunale institutioner - og endelig ved Forbrugerstyrelsen  

 (Husholdningsrådet) og Levnedsmiddelstyrelsen, som netop er de to  

 statsinstitutioner, der har særlige opgaver i forbindelse med det  

 ernæringspolitiske handlingsprogram.
 Det er i øvrigt i overensstemmelse med Undervisningsministeriets  

 almindelige uddannelsespolitik, at uddannelserne tilrettelægges på en sådan  

 måde, at de færdiguddannede vil kunne finde beskæftigelse både i den private  

 og i den offentlige sektor.
 Revisionsarbejdet har været grebet an på den måde, at et par af  

 ministeriets medarbejdere har besøgt husholdningslærernes arbejdsgivere,  

 organisationer, institutioner, husholdningslærernes  

 videreuddannelsesinstitution Specialkursus i Husholdning ved Aarhus  

 Universitet og den europæiske vicepræsident for International Federation for  

 Home Economics (IFHE) og har søgt inspiration og konkrete forslag i  

 forbindelse med tilrettelæggelse af den kommende uddannelse.
 Der har endvidere været drøftelser med repræsentanter for  

 husholdningsseminarierne, De Studerendes Råd og Husholdningslærerforeningen.
 I øvrigt har man fra ministeriets side orienteret sig om  

 uddannelsesområdet i de andre nordiske lande.
2. Hovedpunkter i lovforslaget a.
Uddannelsens formål Uddannelsens formål efter loven af 1972 og uddannelsesbekendtgørelsen fra  

 1974, jf. nu bekendtgørelse nr. 210 af 10. april 1987, er, »at de  

 studerende erhverver sig teoretiske og praktiske forudsætninger for at kunne  

 varetage undervisnings-, vejlednings- og oplysningsopgaver i husholdnings- og  

 forbrugerspørgsmål herunder ernæringsspørgsmål«.
Samfundsudviklingen har medført, at en række arbejder, der før i vid  

 udstrækning blev udført i hjemmene, er overtaget af industri- og  

 servicevirksomheder.
Det skyldes en række forhold.
Et stadig større udbud af  

 varer og tjenesteydelser, et stigende privatforbrug, udvikling af bysamfund  

 med ændrede butiks- og boligmønstre, ændrede husstandsstørrelser, tendenser  

 mod et længere skoleforløb for den enkelte, pigernes stigende  

 uddannelsesfrekvens, gifte kvinders erhvervsmæssige beskæftigelse og  

 kvindernes ønske om ligestilling i det hele taget.
Der er samtidig i befolkningen en stigende interesse for og bevidsthed om  

 sundere livsstil, ligesom flere producenter, foreninger og organisationer har  

 fremsat forslag til en ernæringspolitik og/eller udarbejdet kampagnemateriale  

 om ernæring, sundhed og forebyggelse.
Det gælder f.eks.
Fællesforeningen for  

 Danmarks Brugsforeninger, Landbrugsrådet og Industrirådet,  

 husholdningsorganisationerne, Forbrugerrådet, Statens Husholdningsråd,  

 Levnedsmiddelstyrelsen, Hjerteforeningen, Landsforeningen til Kræftens  

 Bekæmpelse og Astma- og Allergiforbundet.
Også med hensyn til forbrugerspørgsmål er der ny udvikling på vej.
Fra  

 1992 vil det indre marked inden for De Europæiske Fællesskaber være en  

 realitet.
Hermed vil der være behov for nye veje inden for  

 forbrugeroplysning, -vejledning og -undervisning om det ændrede vareudbud og  

 den dermed ændrede situation for producent og forbruger.
Den undervisnings-, vejlednings- og informationsvirksomhed, som  

 husholdningslærerne traditionelt har varetaget, er der altså stadig behov  

 for.
Men problemstillingerne er ændret, og arbejdet må til dels også rettes  

 mod en bredere målgruppe, ligesom der må anvendes pædagogiske metoder og  

 informationskanaler tilpasset husholdningslærernes arbejdsområde og  

 samfundsudviklingen.
Uddannelsens formål bør ikke lægges fast inden for  

 snævre arbejdsmarkedsrammer, men defineres således, at nye behov og  

 arbejdsområder kan dækkes.
 Samtidig har man dog valgt fortsat at holde fast på en solid dansk  

 benævnelse husholdnings lærer - uanset at der fra flere sider er  

 fremsat ønske om anden benævnelse - ud fra den betragtning, at en væsentlig  

 del af de uddannedes virksomhed kan falde uden for egentlig lærervirksomhed,  

 men dog inden for områder, hvor pædagogiske kvalifikationer er nødvendige.
b.
Uddannelsens omfang og indhold Undervisningen foreslås fortsat tilrettelagt således, at uddannelsen kan  

 gennemføres på 31/2 år, jf. bemærkningerne under afsnit 1.
 Forslaget indebærer ikke nødvendigvis større ændringer i den nuværende  

 fagkreds, som efter den gældende bekendtgørelse består af følgende 4  

 faggrupper: Ernærings- og kostfag, forbruger- og samfundsfag,  

 materialekundskab og pædagogiske fag, herunder 12 ugers pædagogisk praktik,  

 og 1 semester til selvvalgt speciale kombineret med erhvervsrettet praktik.  

 Men lovforslaget lægger på den anden side op til, at det enkelte  

 husholdningsseminarium skal kunne udvikle sin egen faglige identitet.
Ved besøgsrunden har man erfaret en generel tilfredshed med uddannelsens  

 faglige niveau.
Det kan dog udledes, at det ernærings-fysiologiske fagområde  

 bør styrkes, og at samfunds- og forbrugerfagene bør omfatte indsigt i  

 virksomheds- og markedsføringsforhold.
Med hensyn til det pædagogiske  

 fagområde har man erfaret et behov for, at dette i videre omfang end nu  

 rettes mod husholdningslærernes arbejdsområder inden for folkeoplysning og  

 voksenundervisning, ledelse, vejledning og brug af medier, mens den egentlige  

 undervisning søges nedtonet.
For at imødekomme disse synspunkter inden for  

 den normerede studietid forudsættes det, at den studerende i uddannelsens 2.  

 del foretager både tilvalg og fravalg.
Det har ved besøgsrunden endvidere været foreslået at udvide den  

 erhvervsrettede praktikantvirksomhed mærkbart til 12 uger.
Formålet hermed  

 kunne være at styrke de færdiguddannedes reelle kvalifikationer som  

 iværksættere og at højne kvaliteten af specialearbejdet og gøre det mere  

 erhvervsrettet i forhold til private erhvervsvirksomheder og offentlige  

 institutioner.
En sådan tilrettelæggelse vil formentlig fremme  

 beskæftigelsesmulighederne.
For at imødekomme disse synspunkter forudsætter  

 man, at den studerende skal i praktik i alt mindst 16 uger.
Inden for denne  

 ramme kan den enkelte studerende selvstændigt tilrettelæggge sin praktik.
Det  

 er dog en forudsætning, at alle studerende skal gennemføre mindst 4 ugers  

 pædagogisk praktik i uddannelsens 1. del for at fastholde uddannelsens  

 pædagogiske og folkeoplysende sigte og mindst 4 ugers erhvervsrettet praktik  

 i uddannelsens 2. del.
 Med hensyn til specialearbejdet er det som nævnt tanken, at den enkelte  

 studerende fortrinsvis anvender tiden til individuel og selvstændig  

 fordybelse i fagligt stof og formidling heraf.
c.
Institutionerne Undervisningsministeriet lægger vægt på, at der sker en yderligere  

 delegation af kompetence og ansvar til det enkelte husholdningsseminarium,  

 der inden for generelle rammer fastsat af undervisningsministeren skal kunne  

 skabe sin egen uddannelsesprofil, jf. bemærkningerne under afsnit 2, punkt b,  

 til § 2, stk. 4, og de foreslåede bestemmelser i §§ 9, 10 og 12 om  

 bestyrelsernes sammensætning og beføjelser.
d.
Efteruddannelse og videreuddannelse Efteruddannelse af husholdningslærere og husholdningseminariernes lærere  

 og videreuddannelse af husholdningslærere spiller en stadig større rolle på  

 arbejdsmarkedet og i det samlede uddannelsessystem.
Mulighederne for  

 supplerende uddannelse efter eksamen har indflydelse på tilrettelæggelsen af  

 de enkelte uddannelser, og der er derfor også i lovforslaget optaget en  

 bestemmelse herom, jf. § 14 og bemærkningerne hertil.
3. Lovforslagets administrative og økonomiske konsekvenser Forslaget medfører ikke økonomiske eller administrative konsekvenser i  

 forhold til det, der er anført på finanslovsforslaget for 1989. Forlænges den  

 erhvervsrettede praktikantvirksomhed for den enkelte, sker det imidlertid mod  

 en tilsvarende reduktion af den pædagogiske praktik og betyder dermed mindre  

 udgifter for staten.
 Der er på denne som på de øvrige statsfinansierede uddannelser forudsat en  

 løbende rationalisering i de kommende år.
B.
Bemærkninger til de enkelte bestemmelser Til § 1 Der er ved formuleringen af formålet taget hensyn til  

 folketingsbeslutningen om gennemførelse af en ernæringspolitik, til WHO's  

 program om Sundhed for alle år 2000, til husholdningslærernes  

 beskæftigelsesområder og til en samfundsudvikling med accellererende miljø-  

 og forbrugerproblemer.
 Det er hensigten, at uddannelsen fortsat tilrettelægges med sammenhæng  

 mellem teoretiske, praktiske og formidlingsmæssige fag, således at fagene  

 opfattes som ligeværdige dele af uddannelsen.
Til § 2 Til stk. 1 Den nuværende uddannelse til husholdningslærer er 31/2 årig, hvoraf 3 år  

 anvendes til tilegnelse af grundlæggende kundskaber fordelt med ca. 1 års  

 studier af pædagogiske og psykologiske fag, 1 års studier af ernærings- og  

 levnedsmiddelfag og 1/2 års studier henholdsvis af materialekundskab og af  

 forbruger- og samfundsfag.
Herudover anvendes 1/2 år til et selvstændigt  

 speciale, der omfatter erhvervsrettet praktik og ifølge loven er placeret i  

 uddannelsens 3. år.
 Den nye uddannelse foreslås som nævnt fortsat normeret til 31/2 år.
Uddannelsen efter lovforslaget forudsætter en 1. del med tilegnelse af  

 grundlæggende kundskaber og en 2. del med selvstændig uddybende  

 specialisering.
Præcisering af varigheden af de 2 dele vil ske i de  

 bestemmelser, som ministeren fastsætter i henhold til forslagets § 2, stk. 4.
Til stk. 2 De hovedelementer, der er nævnt i stk. 2, er i forhold til den gældende  

 lovs § 5, nr. 1-5, udvidet med miljøfag, fortrinsvis husholdningernes  

 medansvar i forureningsanliggender.
Det er hensigten, at uddannelsens 1. del skal sikre bredden i  

 husholdningslæreruddannelsen.
De studerende skal erhverve sig praktiske  

 færdigheder, herunder i madlavning og rengøring.
Og de skal opnå  

 tilstrækkelig teoretisk indsigt i uddannelsens kernefag til på kompetent måde  

 at kunne imødekomme unges og voksnes krav og behov for ernærings-, sundheds-  

 og forbrugeroplysning og til at kunne iværksætte forebyggende arbejde.  

 Undervisningen tilrettelægges med nøje sammenhæng mellem praktik, teori og  

 formidling.
 Formålet med den pædagogiske praktik er at give de studerende mulighed for  

 at opleve og indleve sig i den livsform, der karakteriserer det  

 folkeoplysende område.
Til stk. 3 Der findes ikke standardstillinger til husholdningslærere.
De skal inden  

 for folkeoplysningen, på frie skoler og på det private arbejdsmarked kunne  

 være iværksættere og selv kunne skabe et stillingsindhold.
Studiets 2. del  

 foreslås derfor præget af den studerendes selvarbejde og egne initiativer.  

 Den studerende skal have medbestemmelse og medansvar for sammenhængen mellem  

 valg af fag i relation til samfundsudviklingen og de aktuelle  

 arbejdsmarkedsmuligheder.
Uddannelsen kan tilrettelægges sådan, at den kan  

 tilpasses den enkelte studerendes individuelle studietempo, både med hensyn  

 til at afkorte studietiden og til at forlænge erhvervsrettede  

 praktikperioder, således at de rækker ud over den normerede studietid.
 Supplerende fag kan f.eks. være videnskabsteori, forsøgs- og  

 undersøgelsesmetodik, husholdningsfagets historie, etik og internationale  

 relationer og ulandsforhold.
Specialefag kan være obligatoriske, institutionsspecifikke fag, f.eks.  

 ernæringsfag, eller materiale- og miljøfag, således at hvert seminarium kan  

 opnå sin profil.
Specialefag kan også være fag efter den studerendes eget  

 valg, evt. læst ved anden uddannelsesinstitution, f.eks. motion/fysisk  

 træning.
Bestemmelsen om udarbejdelse af speciale svarer til bestemmelserne i  

 gældende lov, og ønskes opretholdt i overensstemmelse med, hvad der foregår  

 ved øvrige videregående uddannelser.
Det er hensigten, at de studerende  

 kvalificerer sig til arbejdsmarkedet ved selvstændigt - eller i mindre  

 grupper - at tilegne sig metoder til faglig fordybelse med henblik på  

 formidling.
 Med hensyn til den erhvervsrettede praktik henvises til afsnit 2, punkt b.
Til stk. 4 For at det enkelte husholdningsseminarium i højere grad selv skal kunne  

 tilrettelægge sin uddannelse, er det tanken, at den centrale styring i stedet  

 for en detailstyring skal være en mål- og rammestyring.  

 Undervisningsministeriets rammebekendtgørelse skal omfatte uddannelsens  

 hovedprincipper og mål, herunder uddannelsens afslutning.
De mere detaljerede  

 bestemmelser om uddannelsen forudsættes fastsat i en studieordning, der  

 udarbejdes af det enkelte seminarium, jf. § 10, og godkendes af  

 Undervisningsministeriet.
Til § 3 Bestemmelsen om fastsættelse af antallet af uddannelsespladser svarer til  

 den gældende ordning.
Husholdningsseminarierne optager hver 3 hold studerende  

 årligt, 2 hold fra august og 1 hold fra februar.
I undervisningsåret 1988-89  

 er der ved de årlige optagelser i alt 75 pladser på hvert af de to  

 husholdningsseminarier.
Den samlede optagelseskapacitet er således 150,  

 hvilket svarer næsten til antallet af ansøgere.
Det er tanken at opretholde  

 muligheden for at optage studerende til uddannelsens begyndelse 2 gange  

 årligt.
Nyopslåede stillinger og genbesættelse af stillinger fordeler sig  

 jævnt over hele året.
Det betyder, at nyuddannede husholdningslærere ved 2  

 årlige dimissioner glider jævnt ind på arbejdsmarkedet, og at der ikke opstår  

 en pukkel af færdiguddannede.
I 1987 blev der dimitteret 88 husholdningslærere fra de 2 seminarier.
I  

 1988 89. Frafaldet er især begrundet i, at der er strenge bestemmelser  

 vedrørende førsteårsafgørelsen.
Antallet af studerende på de 2  

 husholdningsseminarier pr. september 1988 er omkring 400.
Bestemmelsen om fatsættelse af optagelsesbetingelser svarer til den  

 gældende lovs § 4. De gældende optagelsesbetingelser er fastsat i  

 bekendtgørelse om optagelse på husholdningsseminarierne, jf. nu  

 bekendtgørelse nr. 446 af 24. juni 1987. Betingelserne som påregnes  

 opretholdt, er bestået studentereksamen, højere forberedelseseksamen eller  

 højere handelseksamen, og hvis eksamen er bestået uden kemi, forudsættes et  

 2-ugers intensivt forkursus i kemi.
Ministeriet har imidlertid dispenseret  

 fra disse betingelser for personer med gennemført uddannelse til f.eks.  

 køkkenleder, efg-køkkenassistent, økonoma eller kok, således at de er blevet  

 optaget på baggrund af deres uddannelse og 2-3 beståede fag på hf-niveau,  

 ligesom dispensationsadgangen administreres således, at reelle  

 kvalifikationer gennem erhvervserfaring kan give adgang til uddannelsen.
Til § 4 Bestemmelsen svarer til § 2, stk. 1, 2. pkt., i den gældende lov, jf.  

 bilaget, hvor praksis for meritoverførsel har været, at studerende har  

 overført elementer fra andre seminarieuddannelser, fra universiteter og  

 læreanstalter.
Bestemmelsen åbner mulighed for, at elementer af andre danske  

 eller udenlandske uddannelser fortsat kan indgå som led i  

 husholdningslæreruddannelsen.
Til § 5 Deltagelse i enkeltkursus formodes at kunne tiltrække allerede uddannede  

 husholdningslærere med lyst til at ajourføre deres faglige viden.
Fag som  

 ernæring, sundhed og forbrug må i øvrigt formodes at kunne tiltrække andre  

 med beskæftigelse inden for områderne.
Til § 6 Den foreslåede bestemmelse om forsøgs- og udviklingsarbejde svarer til den  

 gældende lovs § 8, stk. 2.
Den gældende forsøgsbestemmelse har, som nævnt i begyndelsen af de  

 almindelige bemærkninger, i de senere år været anvendt i betydeligt omfang,  

 og de erfaringer, der er gjort, indgår i revisionsarbejdet.
Bestemmelsen har  

 således med held bl.a. været anvendt med henblik på at kvalificere  

 husholdningslærere til både som retningsfagslærere og fællesfagslærere at  

 undervise på de erhvervsfaglige grunduddannelser i det samfundsfaglige  

 fællesfag på både basisuddannelsen og 2. dels uddannelsen.
Til § 7 Til stk. 1 De 2 eksisterende husholdningsseminarier, Suhr's Husholdningsseminarium i  

 København og Ankerhus Husholdningsseminarium i Sorø, er private, selvejende  

 institutioner, og det er ikke tanken på dette uddannelsesområde at oprette  

 statsseminarier.
Til stk. 2 Det vil kunne være hensigtsmæssigt at gennemføre visse specialefag på en  

 anden uddannelsesinstitution i rimelig geografisk nærhed af  

 husholdningsseminariet.
Til § 8 Bestemmelsernes indhold svarer til de gældende lovbestemmelser for en  

 række selvejende uddannelsesinstitutioner og til administrativt fastsatte  

 bestemmelser for husholdningsseminarierne.
Til §§ 9 og 10 og § 12, stk. 2 Som det vil fremgå af de almindelige bemærkninger under afsnit 2, punkt c,  

 lægges der vægt på det enkelte seminariums kompetence med hensyn til og  

 ansvar for tilrettelæggelsen af sin uddannelse inden for rammer fastsat af  

 undervisningsministeren.
Ministeriet finder det derfor vigtigt i loven at  

 formulere bestemmelser om bestyrelsens sammensætning og beføjelser.
En bestyrelse for en selvejende institution må betragtes som et værn om  

 institutionens traditioner, holdninger og udvikling.
Bestyrelsen har det  

 overordnede ansvar for institutionen, herunder for ansættelse og afskedigelse  

 af institutionens personale og for bygningernes standard.
Bestyrelsen har i  

 øvrigt den overordnede kompetence med hensyn til studieordningen, herunder  

 udbud af institutionsspecifikke fag, efter forslag fra rektor.
 Det forudsættes i lovforslaget, at de 2 husholdningsseminarier i fremtiden  

 får selvstændige bestyrelser, og at bestyrelserne ikke som nu tillige leder  

 en husholdningsskole.
Til §§ 11 og 12 Seminariets daglige ledelse varetages af rektor.
Som noget nyt foreslås  

 nedsat et seminarieråd bestående af medarbejdere ved institutionen til  

 rådgivning for rektor i alle sager vedrørende seminariets studieordning og  

 undervisning i videste forstand.
Det er hensigten, at seminarierådet  

 erstatter det hidtidige fællesudvalg med repræsentanter for lærere og  

 studerende, mens det nye organ ikke hindrer, at der opretholdes lærerråd  

 eller de studerendes råd, hvis der måtte være ønsker herom.
Til § 14 Bestemmelser om efter- og videreuddannelse af husholdningslærere findes i  

 den gældende lovs § 18. Specialkursus i Husholdning ved Aarhus Universitet  

 afholder i dag årskursus i ernæringskundskab, uddannelse til klinisk diætist,  

 emnekurser på 100-120 lektioner fordelt med 3-4 timer pr. uge og kortere  

 kurser, f.eks. praktiklærerkurser.
 Efteruddannelse af husholdningslærere og af husholdningsseminariernes  

 lærere forudsættes i fremtiden varetaget af Specialkursus i Husholdning ved  

 Aarhus Universitet og - på særlige kurser - af husholdningsseminarierne selv.
På nordisk Højskole for Husholdningsvidenskab foregår uddannelser, der  

 sigter mod kandidatniveau.
I højskolens regi tilbydes ved Oslo Universitet  

 uddannelse på en ernæringslinie.
Uddannelsen er 3-årig, men  

 husholdningslærere, der optages med fortrinsret, kan gennemføre den på 2 1/2  

 år.
Som videreuddannelse tilbydes linien for ernæringsterapi på 1 1/2 år ved  

 Gøteborg Universitet.
Herudover tilbyder den nordiske højskole en  

 tekstillinie ved Chalmers tekniske højskole i Gøteborg på 2 1/2 år.
For tiden  

 foregår der i øvrigt overvejelser, der sigter mod en husholdnings- og  

 forbrugerøkonomilinie under højskolen i Danmark.
Et initiativ der bl.a. kan  

 begrundes i nye perspektiver ved overgangen til det indre marked inden for De  

 Europæiske Fællesskaber fra 1992.
 Undervisningsministeriet vil i øvrigt igangsætte en nærmere vurdering af  

 behovet for uddannelser på kandidatniveau eller tilsvarende inden for human  

 ernæring og undersøge, hvordan behovene for videreuddannelse af  

 husholdningslærere i den forbindelse kan tilgodeses.
 Mulighederne for at knytte det nyoprettede Forskningsinstitut for Human  

 Ernæring ved Den Kongelige Veterinær- og Landbohøjskole til  

 kandidatuddannelser eller videreuddannelsesaktiviteter vil indgå i  

 overvejelserne.
 Arbejdsgivernes ønske om en kandidatoverbygning for husholdningslærerne  

 ville på denne måde kunne blive belyst samtidig med, at ovenstående  

 imødekommer tankerne om samlet uddannelsesplanlægning på ernæringsområdet.
Bilag Undervisningsministeriets bekendtgørelse nr. 706 af 13. oktober 1986 Bekendtgørelse af lov om uddannelse af husholdningslærere Herved bekendtgøres lov nr. 292 af 7. juni 1972 om uddannelse af  

 husholdningslærere med de ændringer, der følger af § 7 i lov nr. 217 af 23.  

 april 1986.
Kapitel I Almindelige bestemmelser § 1. Uddannelsen til husholdningslærer har til formål at give de  

 studerende sådanne kundskaber og færdigheder, at de kan varetage  

 undervisnings-, vejlednings- og oplysningsopgaver i husholdnings- og  

 forbrugerspørgsmål.
§ 2. Uddannelsen gives på statsseminarier eller private seminarier, der er  

 godkendt af undervisningsministeren.
Undervisningsministeren kan bestemme, at  

 uddannelse erhvervet andre steder kan indgå i uddannelsen.
Stk. 2. Godkendelse af private husholdningsseminarier meddeles på nærmere  

 af undervisningsministeren fastsatte betingelser.
Godkendelsen gives for et  

 bestemt åremål.
 Stk. 3. Godkendelsen kan i øvrigt til enhver tid tilbagekaldes, hvis  

 seminariet ikke længere opfylder betingelserne for at kunne godkendes, eller  

 hvis dets undervisning eller øvrige forhold ikke findes tilfredsstillende.
 § 3. Undervisningsministeren kan bemyndige ministeriets direktorater til  

 at udøve de beføjelser, der i denne lov er tillagt ministeren.
 Stk. 2. Undervisningsministeren kan fastsætte bestemmelser om adgangen til  

 at klage over afgørelser, der er truffet i henhold til bemyndigelse efter  

 stk. 1, herunder om at afgørelser ikke skal kunne indbringes for ministeren.
Kapitel II Optagelse på husholdningsseminarierne § 4. Betingelserne for at blive optaget på et husholdningsseminarium  

 fastsættes af undervisningsministeren.
Stk. 2. Hvis der er flere ansøgere til et seminarium, end det kan optage,  

 bestemmer seminariets rektor efter forhandling i lærerrådet, hvem der skal  

 optages.
Undervisningsministeren kan fastætte almindelige retningslinier for  

 sådanne afgørelser.
 Stk. 3. Optagelse på seminarierne sker ved uddannelsens begyndelse.  

 Undervisningsministeren kan dog under særlige omstændigheder tillade  

 fravigelser af denne bestemmelse.
Kapitel III Husholdningslæreruddannelsen § 5. Uddannelsen skal for alle studerende omfatte:
1) pædagogik, psykologi, undervisningslære, pædagogisk praktik, 2) konsumentkundskab, økonomi, samfundskundskab, sociologi,  

 familiekundskab, 3) naturfag, ernærings- og kostlærefag, boligfag, husholdningstekniske  

 fag, 4) supplerende emner efter undervisningsministerens nærmere bestemmelse, 5) praktikantvirksomhed og 6) et selvstændigt speciale.
 Stk. 2. Ud over den i stk. 1 nævnte undervisning kan der med  

 undervisningsministerens godkendelse tilrettelægges frivillig undervisning i  

 emner, der har betydning for arbejdet som husholdningslærer.
 Stk. 3. Specialet udarbejdes inden for uddannelsens 3. år.
 § 6. Undervisningen tilrettelægges således, at uddannelsen kan gennemføres  

 på 31/2 år.
 Stk. 2. Ved udgangen af uddannelsens første år afgør seminariet, om den  

 studerende efter sit standpunkt kan fortsætte uddannelsen i dens andet år.
 Stk. 3. I de fag, der henhører under § 5, stk. 1, nr. 1-3, holdes der  

 prøver ved den pågældende undervisnings ophør.
 Stk. 4. Undervisningsministeren fastsætter, i hvilket omfang de studerende  

 har pligt til at deltage i undervisningen.
 § 7. De i § 6 omhandlede prøver er skriftlige og mundtlige.  

 Undervisningsministeren bestemmer, i hvilke fag der skal afholdes skriftlige  

 prøver der er fælles for seminarierne.
Stk. 2. Opgaverne ved de skriftlige prøver, der er fælles for  

 seminarierne, stilles af undervisningsministeriet.
Opgaverne ved andre  

 skriftlige prøver stilles af lærerne efter censors godkendelse.
Stk. 3. De mundtlige prøver er offentlige.
Ved disse eksamineres der af  

 vedkommende lærer, og eksamensspørgsmålene stilles af denne efter censors  

 godkendelse.
 Stk. 4. Undervisningsministeren beskikker censorer.
 Stk. 5. Der udstedes et bevis for den gennemførte uddannelse.  

 Undervisningsministeren fastsætter regler for bevisets indhold og form.
§ 8. Undervisningsministeren fastsætter nærmere regler om 1) undervisningen og fagenes omfang.
2) formen for og fordringerne ved prøver og standpunktsbedømmelse, 3) bedømmelse af speciale, jf. § 5, stk. 1, nr. 6, 4) prøvernes afholdelse og 5) karaktergivning og censur.
 Stk. 2. Undervisningsministeren kan for det enkelte seminarium godkende  

 sådanne afvigelser fra denne lovs bestemmelser om uddannelsen, som muliggør  

 gennemførelse af forsøgsundervisning og forsøgsarbejde.
Kapitel IV Husholdningsseminarierne § 9. Et husholdningsseminarium ledes af en seminarierektor, der skal  

 deltage i undervisningen i et af undervisningsministeren fastsat omfang.
 Stk. 2. Til bistand for seminarierektoren ved tilrettelæggelsen af de  

 studerendes uddannelse i pædagogisk praktik kan der ansættes en praktikleder.
 Stk. 3. Undervisningsministeren fastsætter nærmere retningslinjer for  

 praktiklederens virksomhed.
 § 10. Ansættelse som seminarieadjunkt, -lektor eller -rektor ved et privat  

 husholdningsseminarium er betinget af undervisningsministerens godkendelse.
§ 11. Seminarieadjunkter og -lektorer ved husholdningsseminarierne har  

 pligt til efter seminarierektorens nærmere bestemmelse at overtage timer i  

 den faste øvelsesskole som en del af deres pligtige timetal.
Sådan  

 bestemmelse træffes efter aftale med øvelsesskolens leder.
 Stk. 2. Undervisningsministeren kan tillade, at en lærer ved et  

 husholdningsseminarium på tilsvarende måde overtager timer i andre skoler.
 § 12. Lærerrådet ved et husholdningsseminarium består af  

 seminarierektoren, seminariets lærere, herunder timelærere, og lederen af  

 seminariets faste øvelsesskole.
 Stk. 2. De nærmere bestemmelser om rådets virksomhed fastsættes af  

 undervisningsministeren.
 § 13. De studerende ved et husholdningsseminarium vælger et råd, de  

 studerendes råd.
 Stk. 2. De nærmere bestemmelser om rådets sammensætning og beføjelser  

 fastsættes af undervisningsministeren.
§ 14. Afgørelse om bortvisning træffes af undervisningsministeren efter  

 indstilling af seminariets rektor.
Inden indstilling sker, skal sagen  

 behandles i lærerrådet.
Kapitel V Øvelseskoler m.m.
§ 15. Til hvert husholdningsseminarium skal der så vidt muligt være  

 knyttet en fast øvelsesskole med undervisning efter Undervisningsministeriets  

 retningslinjer for husholdningsundervisning.
Den faste øvelsesskole skal være  

 godkendt af undervisningsministeren.
Den kan være en selvstændig skole eller  

 have ledelse fælles med seminariet.
Den faste øvelsesskole og seminariet  

 samarbejder om planerne for skolens virksomhed som øvelsesskole.
Stk. 2. Enhver offentlig skole for børn, unge eller voksne er pligtig at  

 stille sig til rådighed som supplerende øvelsesskole.
Det samme gælder  

 private skoler, der modtager statstilskud.
I hvert enkelt tilfælde træffer  

 seminarierektoren aftale med den pågældende skoles ledelse om  

 øvelsesundervisningens omfang og dennes nærmere planlægning.
 Stk. 3. I tilfælde af uenighed om pligten til at stille en skole til  

 rådighed som øvelsesskole eller om omfanget af øvelsesskolens virksomhed  

 træffes afgørelsen af undervisningsministeren.
Stk. 4. Merudgifter, som skyldes en skoles anvendelse som fast eller  

 supplerende øvelsesskole, afholdes af husholdningsseminarierne.
Nærmere  

 regler herom fastsættes af undervisningsministeren.
 Stk. 5. Er befordring af de studerende til og fra øvelsesskolerne  

 nødvendig, afholdes udgiften hertil af seminariet.
§ 16. Ved ansættelse af lederen og lærerne ved den faste øvelsesskole skal  

 der tages hensyn til skolens funktion som øvelsesskole.
Seminariets rektor  

 skal have lejlighed til at udtale sig, inden der træffes bestemmelse om  

 ansættelse ved skolen.
 § 17. Husholdningsseminarierne træffer aftale med forskningsinstitutioner,  

 organisationer og erhvervsvirksomheder samt sociale institutioner om  

 praktikantvirksomhed.
Kapitel VI Efter- og videreuddannelse § 18. Efter- og videreuddannelse af husholdningslærere og af  

 husholdningsseminariernes lærere kan finde sted ved Specialkursus i  

 Husholdning ved Århus Universitet og efter undervisningsministerens nærmere  

 bestemmelse på Danmarks Lærerhøjskole og andre højere  

 uddannelsesinstitutioner samt ved særlige kurser.
En videregående uddannelse  

 af husholdningslærere kan finde sted ved Nordisk Husholdningshøjskole.
Kapitel VII Ikrafttræden m.v.
 § 19. Loven træder i kraft den 1. august 1974.
 Stk. 2-6. (Overgangsbestemmelser, udeladt). Lov nr. 217 af 23. april 1986  

 indeholder følgende ikrafttrædelsesbestemmelse:
 Loven træder i kraft den 1. juli 1986.
Undervisningsministeriet, den 13. oktober 1986 Bertel Haarder / Ida Dybdal Efter 2. behandling den 28. marts 1989 Kapitel 1 Uddannelsen § 1. Uddannelsen har til formål at give de studerende et teoretisk og  

 praktisk grundlag for selvstændigt at kunne formidle viden om ernærings-,  

 sundheds-, miljø- og forbrugerspørgsmål samt øvrige husholdningsfaglige  

 spørgsmål.
 § 2. Uddannelsen varer 31/2 år og består af en 1. del og en 2. del.
 Stk. 2. 1. del omfatter følgende hovedelementer:
 1) Ernærings- og levnedsmiddelfag.
 2) Rengørings-, materiale- og miljøfag.
 3) Samfunds- og forbrugerfag.
 4) Pædagogiske fag, herunder praktik.
Stk. 3. 2. del omfatter supplerende fag, specialefag og erhvervsrettet  

 praktik.
Herudover indgår der udarbejdelse af et speciale.
 Stk. 4. Undervisnings- og forskningsministeren fastsætter nærmere regler  

 for uddannelsen, herunder om uddannelsens afslutning.
 § 3. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 seminarierne.
 § 4. Undervisnings- og forskningsministeren kan fastsætte regler om, at  

 uddannelse erhvervet ved andre uddannelsesinstitutioner kan indgå i  

 uddannelsen.
 § 5. Undervisnings- og forskningsministeren kan fastsætte regler om  

 udnyttelsen af ledige pladser på uddannelsen.
 § 6. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme forsøgs- og  

 udviklingsarbejde.
Kapitel 2 Institutionerne § 7. Undervisningen foregår på private seminarier, der af undervisnings-  

 og forskningsministeren er godkendt til at uddanne ernærings- og  

 husholdningsøkonomer.
 Stk. 2. Dele af uddannelsen kan foregå på andre institutioner.
 § 8. For at opnå godkendelse skal seminariet indgå som et hensigtsmæssigt  

 led i en landsomfattende planlægning til opfyldelse af konstaterede eller  

 forventede behov for uddannelsen.
 Stk. 2. En godkendelse kan tilbagekaldes, hvis der ikke længere er behov  

 for seminariet, eller hvis seminariet ikke overholder de af undervisnings- og  

 forskningsministeren fastsatte regler eller givne pålæg.
 § 9. Et seminarium ledes af en bestyrelse og en rektor.
 Stk. 2. Bestyrelsen sammensættes således, at den i væsentlig grad  

 repræsenterer ernærings- og husholdningsøkonomernes arbejdsområde.  

 Sammensætningen skal fremgå af institutionens vedtægter, som godkendes af  

 undervisnings- og forskningsministeren.
§ 10. Bestyrelsen har den overordnede ledelse af seminariet.
Bestyrelsen  

 fastlægger seminariets studieordning efter forslag fra rektor.
Bestyrelsen  

 varetager seminariets interesser som uddannelsesinstitution og fastlægger  

 linierne for seminariets udadvendte virksomhed og for dets udvikling på  

 længere sigt.
Stk. 2. Bestyrelsen ansætter og afskediger seminariets rektor og efter  

 forslag fra rektor seminariets øvrige medarbejdere.
Ansættelse af rektor skal  

 godkendes af Undervisnings- og Forskningsministeriet.
Bestyrelsen kan  

 bemyndige rektor til at ansætte og afskedige seminariets øvrige medarbejdere.
 Stk. 3. Undervisnings- og forskningsministeren kan fastsætte regler om  

 lærernes kvalifikationer.
 § 11. Rektor er seminariets pædagogiske leder og varetager desuden den  

 daglige administrative og økonomiske ledelse af seminariet.
 § 12. Hvert seminarium nedsætter et seminarieråd, der er rådgivende for  

 rektor.
Stk. 2. Seminarierådet består af repræsentanter for seminariets lærere,  

 studerende og tekniske og administrative medarbejdere.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 3. Undervisnings- og forskningsministeren kan fastsætte regler om  

 seminarierådenes virksomhed.
 § 13. Staten yder støtte til godkendte seminarier efter reglerne i lov om  

 statsstøtte til visse private seminarier (seminariestøtteloven).
Kapitel 3 Efter- og videreuddannelse § 14. Undervisnings- og forskningsministeren kan fastsætte nærmere regler  

 om efteruddannelse og videreuddannelse.
Kapitel 4 Ikrafttræden m. v.
 § 15. Loven træder i kraft den 1. juli 1989.
 Stk. 2. Lov om uddannelse af husholdningslærere, jf. lovbekendtgørelse nr.  

 706 af 13. oktober 1986, ophæves.
 § 16. Loven gælder ikke for Færøerne og Grønland.
