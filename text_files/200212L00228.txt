Fremsat den 26. maj 2003 af  

 skatteministeren (Svend Erik Hovmand) Forslag til Lov om ændring af lov om registreringsafgift af  

  

 motorkøretøjer m.v.
(Fradrag for personbiler udstyret med elektronisk  

 stabiliseringsprogram m.v.) § 1 I lov om registreringsafgift af motorkøretøjer m.v.,  

 jf. lovbekendtgørelse nr. 977 af 12. december 2002, som ændret ved lov nr.  

 154  

 af 12. marts 2003 foretages følgende ændringer:
 1.  

  

 § 3, stk. 2,  

 affattes således:
 »Stk. 2.  

  

 For nye  

 biler, der er forsynet med de nedenfor angivne trafiksikkerhedsfremmende  

 udstyrsgenstande, nedsættes afgiften med følgende beløb:
 Køretøjskategori:
Udstyrsgenstand Højre sidespejl, som er justerbart ved indvendig  

 betjeningsanordning:
 Bagrudevisker og -vasker:
 Ekstra, højt monteret stoplygte:
 En eller flere selealarmer:
 1)  

 	  

    

 Personbiler  

 afgiftsberigtiget efter § 4, stk. 1, og § 5 a, stk. 1,  

 nr. 1, og busser afgiftsberigtiget efter § 5 a, stk. 1, nr. 2.
 300 kr.
 300 kr.
- 100 kr. pr. alarm for indtil 3 alarmer i kalenderårene  

 2003  2008.
 2)  

 	  

    

 Varebiler  

 afgiftsberigtiget efter § 5.
 300 kr.
 600 kr.
 200 kr.
- « 2.  

  

 I  

 § 8, stk. 7,  

 indsættes som 2. - 3.  

 punktum:
»For nye personbiler, der er udstyret med elektronisk  

 stabiliseringsprogram (ESP-system), der kan bremse bilens hjul individuelt  

 med  

 henblik på at stabilisere bilen, og som ikke kan frakobles, nedsættes den  

 afgiftspligtige værdi med 3.500 kr. i 2003, 3.200 kr. i 2004, 2.600 kr. i  

 2005,  

 2.000 kr. i 2006, 1.300 kr. i 2007 og 700 kr. i 2008. Nedsættelsesbeløb efter  

 2. punktum har virkning for personbiler, der afgiftsberigtiges i det  

 kalenderår, for hvilket beløbet gælder.« § 2 Stk. 1.  

  

 Loven  

 træder i kraft den 1. juli 2003.
 Stk. 2.  

  

 Loven har  

 virkning for personbiler, der registreres 1. gang den 1. juli 2003 eller  

 senere.
Bemærkninger til lovforslaget Almindelige bemærkninger 1. Indledning  formålet med lovforslaget Regeringen ønsker at styrke trafiksikkerheden.
Det foreslås  

 derfor, at der indføres et midlertidigt fradrag i den beskattede værdi for  

 ESP-systemer (elektroniske stabiliseringsprogrammer) og et midlertidigt  

 fradrag  

 i registreringsafgiften for selealarmer.
Fradragene har til hensigt at fremme  

 udbredelsen af ESP-systemer og selealarmer.
 Da fradrag for sikkerhedsfremmende udstyr kun vil have en  

 positiv effekt på færdselssikkerheden indtil udstyret bliver standardudstyr i  

 alle biler, foreslås fradraget for ESP-systemer udfaset over en femårig  

 periode, mens fradragene for selealarmer foreslås fastsat til samme beløb i  

 hele 5-årsperioden.
Der har i mange år været tradition for at give fradrag i  

 registreringsafgiften for særligt miljø- og sikkerhedsfremmende udstyr for  

 derved at neutralisere den høje marginale afgift som dette udstyr ellers  

 pålægges.
Der gives således i dag fradrag for airbags, ABS-bremser,  

 indvendigt  

 justerbart højresidespejl og bagrudevisker/vasker.
Tidligere har der været  

 givet fradrag for bl.a. katalysatorer, indtil disse blev obligatoriske.
Færdselsstyrelsen har netop færdiggjort en vurdering af de  

 sikkerhedsmæssige aspekter ved ESP der viser, at der ved brug af ESP er  

 væsentlige sikkerhedsmæssige gevinster at hente.
Tilsvarende gælder  

 selealarmer.
Det foreslås derfor, at der indføres et midlertidigt fradrag i  

 den  

 beskattede værdi for ESP-systemer og i registreringsafgiften for selealarmer.
2. Gældende regler Efter de gældende regler ydes fradrag i  

 registreringsafgiften for visse mindre trafiksikkerhedsfremmende  

 foranstaltninger.
Det drejer sig om højre sidespejl, som er justerbart  

 indefra,  

 bagrudevisker og vasker og for varebiler tillige ekstra, højt monteret  

 stoplygte.
 For de lidt større trafiksikkerhedsfremmende  

 foranstaltninger nedsættes den beskattede værdi svarende til  

 meromkostningerne.  

 Det gælder blokeringsfri bremser i biler og motorcykler, hvor den  

 afgiftspligtige værdi nedsættes med 4.165 kr., og for nye biler, der er  

 forsynet med en eller flere sikkerhedspuder, hvor den afgiftspligtige værdi  

 nedsættes med 1.280 kr. pr. pude for indtil 4 puder.
3. Forslagets indhold Dels foreslås, at der fra og med 1. juli 2003 gives et  

 fradrag på 100 kr. i registreringsafgiften pr. fabriksmonteret selealarm for  

 indtil 3 alarmer, svarende til i alt højst 300 kr. pr. personbil i en periode  

 på 5½ år, og dels, at der for resten af 2003 gives et fradrag for  

 ESP-systemer  

 i den afgiftspligtige værdi på 3.500 kr., svarende til en afgiftsrabat på  

 6.300  

 kr. ved en afgiftssats på 180 pct.
Fradraget for ESP-systemer nedtrappes til  

 3.200 kr. i 2004, 2.600 kr. i 2005, 2.000 kr. i 2006,1.300 kr. i 2007 og 700  

 kr. i 2008. I 2009 vil fradraget være fuldt udfaset.
4. Provenumæssige konsekvenser Der er ikke provenutab forbundet med fradrag for udstyr,  

 der ikke ville være monteret uden fradrag i registreringsafgiften.
For de  

 biler, der uanset fradraget ville være monteret med selealarmer eller  

 ESP-systemer, vil der imidlertid være et provenutab.
 For selealarmernes vedkommende skønnes provenutabet med  

 nogen usikkerhed, at blive ca. 3 mio. kr. i 2003, 8 mio. kr. i 2004, 12 mio.  

 kr. i 2005, 15 mio. kr. i 2006, 18 mio. kr. i 2007 og 21 mio. kr. i 2008,  

 mens  

 det for ESP-systemernes vedkommende ligeledes med nogen usikkerhed skønnes at  

 blive ca. 55 mio. kr. i 2003, 160 mio. kr. i 2004, 215 mio. kr. i 2005, 210  

 mio. kr. i 2006, 165 mio. kr. i 2007 og 105 mio. kr. i 2008 i forhold til  

 gældende regler.
 Der er ikke heri indregnet eventuelle adfærdsmæssige  

 ændringer som følge af fradraget samt afledte effekter på andre afgifter  

 eller  

 skatter.
 Provenumæssige konsekvenser, mio. kr.
2003 2004 2005 2006 2007 2008 Selealarmer 3 8 12 15 18 21 ESP-systemer 55 160 215 210 165 105 Provenutab i alt 58 168 227 225 183 126 5. Administrative konsekvenser for stat, amter og  

 kommuner Forslaget vurderes samlet at medføre begrænsede  

 administrative omkostninger for told- og skattestyrelsen.
6. Erhvervsøkonomiske konsekvenser Fradragene vil også gøre erhvervslivets omkostninger til  

 biler med selealarmer og/eller ESP-systemer billigere end ellers.
Det  

 skønnes,  

 at ca. 35 pct. af salget af personbiler sker til erhvervene.
Dette svarer til  

 knapt 350 mio. kr.
7. Administrative konsekvenser for erhvervslivet og  

 borgerne Forslaget vurderes ikke at have nogen administrative  

 konsekvenser for borgerne.
8. Miljømæssige konsekvenser Forslaget skønnes ikke at have nogen effekt for miljøet.
9. EU-retlige konsekvenser Lovforslaget indeholder ikke EU-retlige aspekter.
10. Høring Forslaget sendes i høring i forbindelse med fremsættelsen.
Sammenfatning af økonomiske og administrative  

 konsekvenser Positive  

 konsekvenser Negative  

 konsekvenser Økonomiske  

 konsekvenser for stat, amter og kommuner Det skønnes, at det offentlige kan opnå en vis  

 besparelse som følge af færre trafikofre mv.
 Skønsmæssigt tab af provenu fra registreringsafgiften  

 på hhv. 58 mio. kr., 168 mio. kr., 227 mio. kr., 225 mio. kr., 183 mio. kr.  

 og 126 mio. kr. i årene 2003-2008.
Administrative  

 konsekvenser for stat, amter og kommuner Ingen Ingen nævneværdige.
Økonomiske  

 konsekvenser for erhvervslivet Knap 350 mio. kr. over ca. 5½ år.
Ingen Administrative  

 konsekvenser for erhvervslivet Ingen nævneværdige.
Ingen Administrative  

 konsekvenser for borgerne Ingen Ingen Miljømæssige  

 konsekvenser Ingen nævneværdige Ingen nævneværdige.
Forholdet til  

 EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås, at der gives et midlertidigt fradrag i  

 registreringsafgiften af personbiler, der er udstyret med en eller flere  

 selealarmer.
En afgiftslempelse på biler, som er forsynet med selealarm, vil  

 bevirke en hurtigere udbredelse af selealarm og dermed give en  

 færdselssikkerhedsmæssig gevinst.
 Konkret foreslås, at der gives et midlertidigt fradrag på  

 100 kr. i registreringsafgiften pr. fabriksmonteret selealarm for indtil 3  

 alarmer, svarende til i alt højst 300 kr. pr. personbil.
 Da fradrag for trafiksikkerhedsfremmende udstyr kun har en  

 positiv effekt på færdselssikkerheden indtil udstyret bliver påtvunget eller  

 standardudstyr i alle biler forslås det, at fradraget ophæves pr. 31.  

 december  

 2008. På dette tidspunkt forventes det, at selealarm vil være standard i  

 langt  

 de fleste biler.
Til nr. 2 Det foreslås, at der indføres et fradrag i den  

 registreringsafgiftspligtige værdi for ESP-systemer (elektroniske  

 stabiliseringsprogrammer, der kan bremse bilens hjul individuelt med henblik  

 på  

 at stabilisere bilen). Fradraget har til hensigt, at fremme udbredelsen af  

 ESP,  

 da dette anses for at øge trafiksikkerheden.
 Konkret foreslås således, at der gives et fradrag for  

 ESP-systemer i den afgiftspligtige værdi på 3.500 kr., svarende til en  

 afgiftsrabat på 6.300 kr.
 Fradraget på 3.500 kr. er fastsat, så det svarer til en  

 meromkostning inkl. afgift ved montering af ESP-systemet på ca. 10.000 kr.  

 Fradraget foreslås reduceret til 3.200 kr. i 2004, 2.600 kr. i 2005, 2.000  

 kr.  

 i 2006,1.300 kr. i 2007 og 700 kr. i 2008. I 2009 vil fradraget være fuldt  

 udfaset.
Et fradrag for sikkerhedsfremmende udstyr vil kun have en  

 positiv virkning på færdselssikkerheden indtil udstyret bliver påtvunget  

 eller  

 standardudstyr i alle biler.
I dag er ca. 10-15 procent af alle biler  

 udstyret  

 med ESP-systemet.
Det forventes, at denne andel i de næste år vil stige  

 markant, hvis der indføres et fradrag i registreringsafgiften.
Uden fradrag  

 forventes udbredelsen af ESP at foregå væsentligt langsommere.
Til § 2 Det foreslås, at fradraget for selealarmer og elektroniske  

 stabiliseringsprogrammer træder i kraft og får virkning for personbiler, der  

 afgiftsberigtiges den 1. juli 2003 eller senere.
Bilag 1 Lovforslaget sammenholdt med gældende lov Gældende bestemmelser Ændringsforslagene § 1 Til § 1 § 3.
 1.  


  

 § 3, stk. 2,  

  

 affattes  

 således:
- - - Stk. 2.  

  

 For nye  

 biler, der er forsynet med de nedenfor angivne trafiksikkerhedsfremmende  

 udstyrsgenstande, nedsættes afgiften med følgende beløb:
 »  

 Stk. 2.  

  

 For nye  

 biler, der er forsynet med de nedenfor angivne trafiksikkerhedsfremmende  

 udstyrsgenstande, nedsættes afgiften med følgende beløb:
Se Tabel 1 Se Tabel 2 § 8.
- - - Stk. 7.  

  

 For nye  

 køretøjer, der er forsynet med blokeringsfri bremser, nedsættes den  

 afgiftspligtige værdi med 4.165 kr., og for nye biler, der er forsynet med en  

 eller flere sikkerhedspuder, nedsættes den afgiftspligtige værdi med 1.280  

 kr. pr. pude for indtil 4 puder.
 Stk. 8  

  

 . De i  

 stk. 7 nævnte fradrag i den afgiftspligtige værdi er betinget af, at  

 udstyrsgenstandene er monteret af fabrikations- eller importørvirksomheden.
 2)  

    

  

 I  

  

 § 8, stk. 7  

  

 , indsættes som 2. og 3. punktum:
»For nye personbiler, der er udstyret med elektronisk  

 stabiliseringsprogram (ESP-system), der kan bremse bilens hjul individuelt  

 med henblik på at stabilisere bilen, og som ikke kan frakobles, nedsættes den  

 afgiftspligtige værdi med 3.500 kr. i 2003, 3.200 kr. i 2004, 2.600 kr. i  

 2005, 2000 kr. i 2006, 1.300 kr. i 2007 og 700 kr. i 2008. Nedsættelsesbeløb  

 efter 2. punktum har virkning for personbiler, der afgiftsberigtiges i det  

 kalenderår, for hvilket beløbet gælder.« Tabel 1 Køretøjskategori:
Udstyrsgenstand Højre sidespejl, som er justerbart ved indvendig  

 betjeningsanordning:
 Bagrudevisker og -vasker:
 Ekstra, højt monteret stoplygte:
 1)  

 	  

    

 Personbiler  

 afgiftsberigtiget efter § 4, stk. 1, og § 5 a, stk. 1,  

 nr. 1, og busser afgiftsberigtiget efter § 5 a, stk. 1, nr. 2.
 300 kr.
 300 kr.
- 2)  

 	  

    

 Varebiler  

 afgiftsberigtiget efter § 5.
 300 kr.
 600 kr.
 200 kr.
Tabel 2 Køretøjskategori:
Udstyrsgenstand Højre sidespejl, som er justerbart ved indvendig  

 betjeningsanordning:
 Bagrudevisker og -vasker:
 Ekstra, højt monteret stoplygte:
 En eller flere selealarmer:
 1)  

 	  

    

 Personbiler  

 afgiftsberigtiget efter § 4, stk. 1, og § 5 a, stk. 1,  

 nr. 1, og busser afgiftsberigtiget efter § 5 a, stk. 1, nr. 2.
 300 kr.
 300 kr.
- 100 kr. pr. alarm for indtil 3 alarmer i kalenderårene  

 2003  2008.
 2)  

 	  

    

 Varebiler  

 afgiftsberigtiget efter § 5.
 300 kr.
 600 kr.
 200 kr.
