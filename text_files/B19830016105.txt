 I medfør af §§ 21, 24, 25, 28, 29, 43, 44, 55 og 63 i lov nr. 310 af 6.  

 juni 1973 om levnedsmidler m.m. fastsættes følgende:
 § 1.  Denne bekendtgørelse omfatter anprisninger (jfr.  

 bilagets afsnit 1.1) med hensyn til næringsværdien (jfr. bilagets afsnit 1.2)  

 af færdigpakkede levnedsmidler, hvad enten anprisningerne er anført på  

 emballagen eller på anden måde, f.eks. i reklamer for varen.
 Stk. 2.  Bekendtgørelsen omfatter ikke levnedsmidler i  

 det omfang, der i specielle regler er fastsat bestemmelser for de i denne  

 bekendtgørelse omhandlede former for anprisninger.
 § 2.  Et levnedsmiddel, der sælges med anprisning  

 (jfr. bilagets afsnit 1.1) med hensyn til næringsværdien (jfr. bilagets  

 afsnit 1.2), skal være forsynet med en næringsdeklaration (jfr. bilagets  

 afsnit 1.3), der mindst omfatter en angivelse i den anførte rækkefølge af  

 varens totale indhold af energi, udtrykt i kilojoule (kJ), samt protein, fedt  

 og kulhydrat, udtrykt i gram pr. 100 g af varen, således som den sælges, og  

 sideordnet hermed en procentvis angivelse af den del af det totale  

 energiindhold, der hidrører fra henholdsvis protein, fedt og kulhydrat  

 (energifordelingen).
Stk. 2.  Såfremt energiværdien er mindre end 50 kJ pr.  

 100 g af varen, som den sælges, kan varen i stedet for den i stk. 1 krævede  

 næringsdeklaration forsynes med oplysning med enten det faktiske  

 energiindhold eller, at energiværdien er mindre end 50 kJ pr. 100 g.
Såfremt  

 et levnedsmiddel sælges i form af små enheder (tabletter, pastiller,  

 tyggegummi o.lign), kan varen i stedet for den i stk. 1 krævede  

 næringsdeklaration forsynes med en oplysning om energiindholdet pr. enhed  

 eller energiindholdet i den af fabrikanten anbefalede daglige dosis.
 Stk. 3.  For samlepakninger af samme vare, hvor  

 enkeltpakningens anvendelige overflade er mindre end 25 cm2, kan  

 næringsdeklarationen anføres på samlepakningen eller en vedhæftet etiket.
§ 3.  Et levnedsmiddel, der sælges med ansprisning med  

 hensyn til indhold af et specialnæringsstof (jfr. bilagets afsnit 2.1), skal  

 i tilslutning til den i § 2 krævede næringsdeklaration tillige være forsynet  

 med en angivelse af varens indhold af det pågældende specialnæringsstof,  

 udtrykt i art og mængde pr. 100 g af varen, således som den sælges.
Arten  

 skal angives med den i bilagets afsnit 2.1 nævnte betegnelse og ved flere  

 specialnæringsstoffer i den i bilaget anførte rækkefølge.
De i parentes  

 anførte synonymer kan dog udelades.
Mængden skal angives i vægtenhed samt  

 sideordnet hermed som en procentdel af anbefalet daglig tilførsel.  

 Betegnelsen »anbefalet daglig tilførsel« skal anføres i forhold til  

 procentdelen på en sådan måde, at sammenhængen er klar.
Ved beregning af  

 denne procentdel skal man anvende de i bilagets afsnit 2.1 anførte værdier  

 for anbefalet daglig tilførsel.
 Stk. 2.  Såfremt et levnedsmiddel sælges med anprisning  

 med hensyn til indhold af de næringsstoffer, der er anført i bilagets afsnit  

 2.2, skal den i stk. 1 nævnte procentdel erstattes af angivelsen »ikke  

 fastlagt«.
 Stk. 3.  Såfremt et levnedsmiddel sælges med anprisning  

 med hensyn til indhold af andre ikke-energigivende stoffer end dem, der er  

 anført i bilagets afsnit 2.1. eller 2.2, skal den i stk. 1 nævnte procentdel  

 erstattes af angivelsen »betydning uvis«.
 § 4.  Et levnedsmiddel, der sælges med anprisning med  

 hensyn til et særlig højt indhold af et af de i bilagets afsnit 2.3 anførte  

 specialnæringsstoffer, f.eks. ved angivelsen »rig på . . .«, skal  

 være forsynet med en næringsdeklaration i overensstemmelse med bestemmelserne  

 i § 3 og indholdet af det pågældende næringsstof i varen skal - uden hverken  

 helt eller delvis at hidrøre fra en tilsætning som tilsætningsstof - pr.  

 energienhed mindst svare til de dobbelte af det i bilagets afsnit 2.3 anførte  

 ønskelige mindsteindhold i den fulde dagskost pr. samme energienhed.
 § 5.  Ved anvendelse af bestemmelserne i denne  

 bekendtgørelse skal de i bilaget anførte definitioner, afgrænsninger og  

 tabeller lægges til grund.
§ 6.  De i bekendtgørelsen nævnte oplysninger, skal  

 være anført på dansk og være påført færdigpakningen eller en vedhæftet  

 etiket.
I stedet for dansk kan andre sprog, der kun ved uvæsentlige forskelle  

 i stavning adskiller sig fra dansk, anvendes.
 § 7.  Statens levnedsmiddelinstitut kan fastsætte  

 regler om tilsyn og kontrol med overholdelse af bestemmelserne i denne  

 bekendtgørelse.
 § 8.  Statens levnedsmiddelinstitut kan i særlige  

 tilfælde, når forholdene taler derfor, dispensere fra bestemmelserne i denne  

 bekendtgørelse.
 § 9.  Overtrædelse af bestemmelserne i denne  

 bekendtgørelse straffes i henhold til § 63, stk. 2, i lov om levnedsmidler  

 m.m. med bøde eller hæfte.
 § 10.  Bekendtgørelsen træder i kraft den 1. januar  

 1985. Levnedsmidler, der er lovligt fremstillet eller importeret inden dette  

 tidspunkt kan fortsat sælges indtil 1. januar 1986.
Miljøministeriet, den 20. april 1983 Christian Christensen / H.
Hummelmose Bilag 1. Definitioner 1.1 Anprisning Enhver angivelse, som er egnet til at give forbrugerne den opfattelse, at  

 et levnedsmiddel har særlige egenskaber med hensyn til dets oprindelse,  

 fremstillingsmåde, beskaffenhed, sammensætning, næringsværdi eller anden  

 egenskab.
 En angivelse af et levnedsmiddels indholdsstof eller næringsværdi, som en  

 del af en ingrediensliste eller en næringsdeklaration betragtes ikke i sig  

 selv som anprisning.
1.2 Anprisning med hensyn til næringsværdien af et levnedsmiddel omfatter  

 angivelse af indhold af - energi (herunde joule eller kalorier og angivelse af egnethed til at  

 regulere energiindtagelse eller legemsvægt), - energigivende næringsstoffer såsom a) protein (herunder de enkelte  

 aminosyrer) b) fedt (herunder de enkelte fedtsyrer eller grupper af  

 fedtsyrer) c) kulhydrat (herunder de enkelte kulhydrater eller grupper af  

 kulhydrater og andre organiske bestanddele, som tillægges  

 ernæringsfysiologisk betydning) d) alkohol e) vitaminer, mineraler og andre  

 ikke-energigivende stoffer, som tillægges ernæringsfysiologisk betydning.
1.3 Næringsdeklaration En standardiseret forbrugeroplysende beskrivelse af et levnedsmiddels  

 næringsværdi (jfr. bilagets afsnit 1.2).
2. Tabeller 2.1 Som grundlag for beregningerne i henhold til § 3, stk. 1, og § 4 skal  

 man, for så vidt angår størrelsen af anbefalet daglig tilførsel af  

 specialnæringsstoffer, anvende de i følgende tabel anførte værdier.
Specialnæringsstoffer Anbefalet daglig tilførsel Protein 56 g Vitaminer Vitamin A (retinolækvivalenter)(* 1) 1.000 myg Vitamin B1  

 (tiamin) 1,5 mg Vitamin B2 (riboflavin) 1,7 mg Vitamin B6 (pyridoxin) 2,2 mg  

 Vitamin B12 (cyanokobalamin) 3 myg Folacin(* 2) 400 myg Niacin  

 (niacinækvivalenter)(* 3) 19 mg Pantotensyre 6 mg Biotin 150 myg Vitamin C  

 (ascorbinsyre) 60 mg Vitamin D (kolekalciferol) 5 myg Vitamin E  

 (alpha-tokoferolækvivalenter)(* 4) 10 mg Vitamin K 100 myg Mineraler Kalcium 0,8 g Fosfor 0,8 g Magnesium 400 mg Jern 18 mg Zink 15  

 mg Kobber 2,5 mg Jod 150 myg Mangan 3,8 mg Krom 125 myg Selen 125 myg  

 Molybdæn 250 myg 2.2 Liste over næringsstoffer, for hvilke størrelsen af anbefalet daglig  

 tilførsel ikke er fastlagt:
Kolin Kobolt Nikkel Silicium Tin Vanadium Fluor Natrium Kalium Klorid 2.3 Som grundlag for beregningerne i henhold til § 4 skal man, for så vidt  

 angår størrelsen af ønskeligt mindsteindhold af specialnæringsstoffer pr.  

 energienhed af den fulde dagskost, anvende de i følgende tabel anførte  

 værdier.
Specialnæringsstoffer(* 5) Ønskeligt mindsteindhold i den fulde dagskost  

 pr. 1.000 kJ (kilojoule) Protein 6 g Vitaminer Vitamin A 100 myg Vitamin B1 0,13 mg Vitamin B2 0,15 mg Vitamin  

 B6 0,25 mg Vitamin B12 0,38 myg Folacin 50 myg Niacin 1,6 mg Pantotensyre 0,6  

 mg Biotin 15 myg Vitamin C 8 mg Vitamin D 0,7 myg Vitamin E 1 mg Vitamin K 10  

 myg Mineraler Kalcium 90 mg Fosfor 90 mg Magnesium 40 mg Jern 2,2 mg Zink 1,9  

 mg Kobber 0,25 mg Jod 20 myg Mangan 0,38 mg Krom 12,5 myg Selen 12,5 myg  

 Molybdæn 25 myg (* 1) 1 retinolækvivalent = 1 myg retinol eller 6 myg beta-caroten.
 (* 2) Tallet refererer til folacin fra kosten, bestemt ved hjælp af  

 Lactobacillus casei efter behandling med enzymer.
 (* 3) 1 niacinækvivalent = 1 mg niacin (nikotinsyreamid) eller 60 mg  

 tryptofan.
 (* 4) 1 alpha-tokoferolækvivalent = 1 mg alpha-tokoferol.
 (* 5) For næringsstoffernes alternative betegnelse, se tabel 2.1.
