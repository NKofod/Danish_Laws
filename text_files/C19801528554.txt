(Til samtlige amtsråd samt Københavns  

 og Frederiksberg kommunalbestyrelser) Ifølge art. 21 i EF-forordning nr. 1408/71 om anvendelse af de sociale  

 sikringsordninger på arbejdstagere og deres familiemedlemmer, der flytter  

 inden for fællesskabet, har de arbejdstagere, der har bopæl i en anden  

 medlemsstat end den, der efter forordningen er den kompetente stat (jfr.  

 nedenfor), ret til under ophold i den kompetente stat at modtage  

 naturalydelser (dvs. bl.a. sygehusbehandling), som om de var bosat i den  

 kompetente stat.
 Der har over for indenrigsministeriet været rejst tvivl om, hvorledes  

 denne bestemmelse skal forstås i forhold til sygehuslovens almindelige  

 bopælskrav.
 Indenrigsministeriet har derfor drøftet fortolkningen af art. 21 i  

 forordningen med såvel sikringsstyrelsen og udenrigsministeriets  

 markedssekretariat som med amtsrådsforeningen og Københavns og Frederiksberg  

 kommuner, der har tilsluttet sig nedennævnte forståelse af art. 21's  

 rækkevidde.
 Indledningsvis bemærkes, at det ovenfor omtalte begreb »den  

 kompetente stat« i det følgende anvendes om den EF-stat, hvis lovgivning  

 finder anvendelse for vedkommende arbejdstager (og dennes familiemedlemmer).  

 Spørgsmålet om, hvilket lands lovgivning, der skal anvendes er fastlagt i  

 artiklerne 13-17 i forordningen.
Forordningens hovedregel er, at en arbejdstager er undergivet lovgivningen  

 i den medlemsstat, på hvis område han er beskæftiget.
Da langt de fleste  

 arbejdstagere har bopæl i det land, på hvis område de er beskæftiget  

 (grænsearbejdere er en gruppe arbejdstagere, for hvem dette ikke er  

 tilfældet), vil det derfor også være hovedreglen, at arbejdstageren er  

 omfattet af lovgivningen i den stat, på hvis område han har bopæl (og er  

 beskæftiget).
 For visse grupper af arbejdstagere gælder det imidlertid, at de er  

 undergivet lovgivningen i en anden medlemsstat end den, hvori de har bopæl,  

 jfr. artiklerne 13, 16 og 17 i forordningen.
 De i praksis vigtigste grupper udgøres af:
 Dette gælder ligeledes den persongruppe, der efter art. 16 har valgt at  

 være omfattet af dansk lovgivning.
 Endvidere kan visse andre grupper af udsendt personale være omfattet af  

 dansk lovgivning i medfør af art. 17 i forordningen.
 Det tilføjes, at de ovenfor omtalte grænsearbejdere ikke er omfattet af  

 art. 21; for denne gruppe gælder der særlige regler i art. 20.
 Vedr. den nærmere opregning af personalegrupperne kan i øvrigt henvises  

 til sikringsstyrelsens vejledning af juli 1979 om EF-reglerne om social  

 sikring af vandrende arbejdstagere m.fl.
 De under 1) og 2) omtalte grupper af arbejdstagere har - som alle andre  

 under midlertidigt ophold her i landet - krav på vederlagsfri  

 sygehusbehandling for akut opstået sygdom, jfr. indenrigsministeriets  

 bekendtgørelse af 6. marts 1975 om adgang til ydelser efter lov om  

 sygehusvæsenet og lov om svangerskabshygiejne og fødselshjælp.
 For så vidt angår ovennævnte gruppers krav på vederlagsfri  

 sygehusbehandling i øvrigt under midlertidigt ophold her i landet skal herved  

 vedr. art. 21 i forordningen fastslås følgende:
De under 1) anførte søfolk (der formentlig i praksis udgør en begrænset  

 gruppe) har krav på vederlagsfri sygehusbehandling i den sygehuskommune,  

 hvori vedkommende rederi har sit domicil.
For så vidt vedkommende sømand har  

 været bosat i Danmark, påhviler sygehusforpligtelsen dog den seneste  

 bopælsamtskommune.
De under 2) anførte tjenestemænd har krav på vederlagsfri  

 sygehusbehandling i den sygehuskommune, hvori vedkommende senest har haft  

 bopæl i Danmark.
For så vidt en sådan seneste bopæl her i landet  

 undtagelsesvis ikke findes for de pågældende tjenestemænd har vedkommende  

 krav på sygehusbehandling i den sygehuskommune, hvor tjenestemandens  

 arbejdsgiver (styrelse, institution) har sit hjemsted.
 P.M.V./E.B.
