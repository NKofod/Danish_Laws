Nr BTB 48 Betænkning over Forslag til folketingsbeslutning om opfordring til at  

 trække aktstykke nr. 183 om anvendelse af 225 mio. kr. til initiativer, der  

 kan forbedre indsatsen for ældre, tilbage fra Finansudvalget   

 Nr B 48 1997-98. 2. samling Afgivet af Socialudvalget Afgivet: 19980611 Udvalget har behandlet beslutningsforslaget i nogle møder og har herunder  

 stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Enhedslistens medlem) beslutningsforslaget til forkastelse.
 Et mindretal (Enhedslistens medlem af udvalget) indstiller  

 beslutningsforslaget til vedtagelse uændret.
 Enhedslisten finder det meget mærkværdigt, at regeringen og Socialistisk  

 Folkeparti åbenbart er blevet enige om at fremme privatiseringen af  

 hjemmehjælpen med udgangspunkt i en bevilling, der skal øge kvaliteten af  

 hjemmehjælpen.
Efter Enhedslistens opfattelse vil privatisering af en del af den service,  

 kommunerne tilbyder de ældre, forringe mulighederne for, at kommunerne kan  

 sikre et sammenhængende servicetilbud, ligesom inddragelsen af private  

 arbejdsgivere giver problemer med styringen, fordi den sker via en kontrakt i  

 stedet for med kommunen som den direkte arbejdsgiver.
Sammenlignet med en  

 kommunal hjemmehjælp medfører privatisering mindre service, fordi private, ud  

 over at levere ydelser for pengene, skal skaffe penge til aktionærerne.
 Jørn Pedersen (S) Inger Bierbaum (S) Else Marie Mortensen (S) Karen J.  

 Klint (S) Grete Schødts (S) Villy Søvndal (SF) fmd . Yvonne Herløv  

 Andersen (CD) Anders Samuelsen (RV) Jette Gottlieb (EL) Erik Larsen (V) Else  

 Winther Andersen (V) Tove Fergo (V) Rikke Hvilshøj (V) Jens Heimburger (KF)  

 Knud Erik Kirkegaard (KF) Inge Refshauge (DF) Tove Videbæk (KRF)  nfmd.
 Fremskridtspartiet havde ikke medlemmer i udvalget.
