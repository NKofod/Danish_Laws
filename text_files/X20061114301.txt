Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 B, stk. 1.
Afgørelse Skatterådet  

 imødekommer anmodningen.
Sagsfremstilling A ApS blev  

 stiftet 21. juni 2005 efter lov om skattefri virksomhedsomdannelse med  

 virkning  

 per 01. januar 2005. Selskabet har kalenderåret som indkomstår.
Indkomståret  

 2005 løber således fra den 01. januar 2005 til den 31. december 2005.
Selskabets  

 aktiviteter består af 4 udlejningsejendomme med i alt 13 lejemål.
Herudover  

 er  

 eneste aktivitet, at være moderselskab for produktionsvirksomhederne B A/S og  

 C  

 ApS.
 De to  

 driftsselskaber har været i drift i flere år, og blev købt af A ApS den 30.  

 juni 2005, med virkning per den 01. juli 2005.
Driftsselskaberne  

 har indkomstår fra den 01. juli til den 30. juni.
Selskabernes indkomstår  

 2005  

 løber derfor fra den 01. juli 2004 til den 30. juni 2005.
Den primære  

 driftsaktivitet i B A/S er produktion og salg af trykte kredsløb  

 (printplader)  

 til elektronikindustrien i norden.
Selskabet havde i 2004/05 en omsætning på  

 XX  

 millioner kr. og beskæftiger 42 medarbejdere.
Den primære  

 aktivitet i C ApS er køb af trykte kredsløb i fjernøsten og salg af disse i  

 Norden.
Selskabet havde i 2004/2005 en omsætning på XX millioner kr.
 Repræsentanten  

 har begrundet anmodningen med, at det vil være en bekostelig og meget  

 tidskrævende  

 affære for virksomheden, såfremt driftsselskabernes regnskabsår skal  

 omlægges.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår sker på anden måde end foreskrevet i selskabsskattelovens § 10,  

 stk. 5, hvis administrative hensyn til selskaberne taler herfor og der ikke  

 opnås særlige skattemæssige fordele herved.
Det er oplyst,  

 at A ApS primært fungerer som holdingselskab.
Endvidere har rådgiver oplyst,  

 at  

 det vil være forbundet med væsentlige administrative omkostninger at omlægge  

 indkomståret i de to driftsselskaber.
 Det er derfor  

 SKATs opfattelse, at der er administrative hensyn, der taler for, at  

 dispensation til omlægning af administrationsselskabets indkomstår bør gives  

 efter selskabsskatteloven § 31 B, stk. 1. Der ses desuden ikke at opnås  

 særlige  

 skattemæssige fordele herved.
SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1., således, at  

 omlægningsperioden for A ApS omfatter perioden fra 01. januar 2006 til 30.  

 juni  

 2006 (omlægningsåret  

  

 ).  

  

 Ved tilladelsen er de foreliggende oplysninger om  

 tidspunktet for etablering af koncernforbindelse, jf.
SEL §  

 31 C, lagt uprøvet til grund, idet vurderingen heraf  

 henhører under den almindelige ligning.
 Sagsfremstillingen  

 og SKATs indstilling har været sendt til udtalelse hos Skattecenter XX.  

 Skattecenteret  

 tiltræder indstillingen.
Skatterådets afgørelse Skatterådet  

 tiltræder SKATs indstilling og begrundelse.
 Kommentar:
Afgørelsen  

 forholder sig alene til ansøgers anmodning om omlægning af As indkomstår.  

 Konsekvenserne  

 heraf for datterselskabet omtales ikke, idet dette principielt er et  

 ligningsmæssigt anliggende.
SKAT kan dog vejledende oplyse følgende:
Ved etableringen  

 af koncernforbindelsen den 01. juli 2005 var indkomståret 2005 afsluttet for  

 B  

 og C.
Derfor skal indkomsten i B og C for indkomståret 2005 selvangives efter  

 de almindelige regler, og etableringen af koncernforbindelsen mellem A, B og  

 C  

 får først virkning for indkomståret 2006. Der bliver således ikke ændret ved  

 indkomståret 2005 for nogen af selskaberne.
 Da der er ansøgt  

 om omlægning af indkomstår for A, så det følger B og C indkomstår, skal A'  

 indkomstår  

 2006 omfatte perioden fra 01. januar 2006 til 30. juni 2006 (omlægningsåret).
 B og C'  

 indkomstår 2006 er uændret, og løber således fortsat fra 01. juli 2005 til  

 30.  

 juni 2006.
 Ved opgørelsen  

 af sambeskatningsindkomsten for 2006 medregnes indkomsten i A fra 1. januar  

 2006 til 30. juni 2006.
 Ved opgørelsen  

 af sambeskatningsindkomsten for 2006 medregnes indkomsten i B og C for  

 perioden  

 01. juli 2005 til 30. juni 2006.
 Fra og med  

 indkomståret 2007 vil alle tre selskaber have indkomstår fra 01.juli til 30.  

 juni.
Hvis man  

 forestillede sig den omvendte situation, at B og C skulle omlægge sit  

 indkomstår til A´s indkomstår, ville konsekvenserne for B og C være følgende:  

 Det fremgår af SEL § 10, stk. 5, 2. pkt., at hvis et selskab ved etableringen  

 af koncernforbindelsen har et indkomstår, der afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
Ved etableringen af koncernforbindelsen den 31. august 2005 var A  

 i  

 indkomståret 2005, mens B og C havde påbegyndt 2006. § 10 tager ikke højde  

 for  

 denne situation, men da B og C´s 2005 er afsluttet, må B og C´s indkomstår  

 2006  

 skulle omlægges, så det udløber samtidig med A' s indkomstår 2006. B og C´s  

 indkomstår 2006 kommer i så fald til at omfatte perioden 01.juli 2005 til 31.  

 december 2006.
