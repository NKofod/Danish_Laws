(Til samtlige lærerseminarier) Hermed følger kopi af aftaler mellem undervisningsministeriet og Dansk  

 Magisterforening om inspektørordningen ved lærerseminarierne og om indregning  

 af kursusvirksomhed i tjenestetiden for lærere ved statsseminarierne og de  

 private seminarier.
 Aftalerne afløser undervisningsministeriets cirkulære af 8. maj 1979 om  

 etablering af en inspektørordning ved statsseminarierne og de private  

 seminarier med senere forlængelser og Undervisningsministeriets cirkulære af  

 17. juni 1980 om indregning af kursusvirksomhed i tjenestetiden for lærere  

 ved statsseminarierne og de private seminarier.
 P. m. v.
 e.b.
Jette Lou fm.
 Bilag 1.
AFTALE mellem undervisningsministeriet og Dansk Magisterforening om  

  inspektørordningen ved lærerseminarierne .
 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken samt § 2, stk. 2, i den mellem  

 ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
§ 1. Der ydes den lærer, der varetager hvervet som  

 pædagogisk-administrativ inspektør ved et seminarium en fast reduktion i det  

 pligtige timetal på 6 ugentlige timer + en supplerende reduktion på 0,01  

 ugentlig time pr. studerende svarende til en årlig reduktion på 216 timer +  

 0,36 time pr. studerende.
Ved Københavns dag- og aftenseminarium kan der for  

 varetagelse af inspektørhverv ved henholdsvis daglinien og aftenlinien ydes  

 en fast reduktion på ialt indtil 12 ugentlige timer eller 432 timer årlig +  

 supplerende reduktion pr. studerende som ovenfor angivet.
Stk. 2. Den samlede årlige reduktion kan ikke uden  

 undervisningsministeriets godkendelse overstige 460 timer for den enkelte  

 inspektør.
Såfremt den for institutionen beregnede timereduktion er højere,  

 bør inspektørhvervet normalt fordeles på 2 lærere.
En deling af  

 inspektørhvervet kan tillige foretages, hvor det efter forholdene skønnes  

 hensigtsmæssigt, selvom den angivne maksimumsreduktion ikke er nået.
§ 2. Inspektøren bistår rektor i det administrative arbejde.
De opgaver,  

 der påhviler inspektøren, varetages i samarbejde med seminariets  

 kontormedhjælp og omfatter bl.a. udarbejdelse af pædagogiske og statistiske  

 indberetninger, udførelse af forberedende arbejde med fag- og  

 timefordelingen, kursusplanlægning, tilrettelæggelse og gennemførelse af  

 eksamen, kontrol af afgangsbeviser, eventuel udarbejdelse af årsskrift,  

 udarbejdelse af budgetbidrag, medvirken ved forskellige praktiske  

 arrangementer, tilsyn med bygninger, lokaler og apparatur (bortset fra de  

 faglige samlinger, hvor der ydes særlig timereduktion), samt orientering af  

 og drøftelser med lærere og studerende m.fl.
 § 3. Aftalen omfatter ikke de til statsseminarier og private seminarier  

 knyttede kursus til højere forberedelseseksamen.
 § 4. Aftalen, der afløser den hidtidige midlertidige aftale af 7. maj  

 1979 for perioden 1. august 1979 - 31. juli 1981 med senere forlængelser  

 indtil 31. juli 1984, har virkning fra 1. august 1984 og kan af hver af  

 parterne opsiges med 3 måneders varsel til udgangen af et undervisningsår.
København, den 17. januar 1985 Dansk Magisterforening Undervisningsministeriet P. m. v.
 e.b.
E.
Paludan-M ller Bilag 2.
AFTALE mellem undervisningsministeriet og Dansk Magisterforening om  indregning  

 af kursusvirksomhed i tjenestetiden for lærere ved  statsseminarierne og  

 private seminarier.
 I henhold til § 45, stk. 1, i lov af 18. juni 1969 om tjenestemænd i  

 staten, folkeskolen og folkekirken samt § 2, stk. 2, i den mellem ministeriet  

 for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende regler om beregning af tjenestetid for seminarieadjunkter og  

 -lektorer i forbindelse med gennemførelse af kursus efter §§ 1 og 2 i lov af  

 24. maj 1978 om kursusvirksomhed m.v. ved seminarier, der uddanner lærere til  

 folkeskolen (seminariekursusloven):
I.
Kursusvirksomhed i henhold til seminariekursuslovens § 1.
a.
Ved kursusvirksomhed, der i omfang og fagligt niveau svarer til  

 liniefag eller pædagogisk speciale ved seminarierne, indregnes undervisningen  

 i tjenestetiden, således at 1 undervisningstime regnes lig med 1,25/684 af  

 lærerens pligtige årlige timetal, det vil sige, at der foretages  

 timeomregning i forholdet 4:5 pr.  læst time.
 For kursusvirksomhed, der afsluttes med eksamen, ydes der et timetillæg på  

 10% af skematimetallet.
b.
Ved anden kursusvirksomhed indgår en undervisningstime i tjenestetiden  

 med 1/684 af årsnormen.
 Ved den første etablering af sådanne kurser kan der med direktoratet for  

 folkeskolen og seminarier m.v.'s godkendelse ydes de deltagende lærere et  

 tillæg på 15% af den enkelte lærers skematimetal ved det pågældende kursus  

 med henblik på tilrettelæggelsen.
 For kursusvirksomhed, der afsluttes med eksamen, ydes der et timetillæg på  

 10% af skematimetallet.
c.
Ved kursusvirksomhed i fag, der indgår i læreruddannelsen, således at  

 der er tale om undervisning med samme indhold og af samme omfang, vil de  

 almindelige regler i tjenestetidscirkulæret af 2. marts 1971 dog - uanset  

 ovenstående - i det hele finde tilsvarende anvendelse.
II.
Kursusstuderendes deltagelse på ordinære hold i undervisning og  

 prøver, der indgår i uddannelsen af lærere til folkeskolen i henhold til  

 seminariekursuslovens § 2 (enkeltkursusordningen).
 Kursusstuderende medregnes ved fastsættelsen af reduktionstimetal for den  

 pædagogisk-administrative inspektør og for varetagelsen af hvervet som  

 hovedlærer i forholdet 3 kursusstuderende lig med 1 lærerstuderende, således  

 at antallet af kursusstuderende opgøres i overensstemmelse med antallet af  

 tilmeldinger i hvert fag.
III.
Nærværende aftale har virkning fra 1. august 1984 og kan af hver af  

 aftalens parter opsiges med 3 måneders varsel til udgangen af et  

 undervisningsår.
København, den 17. januar 1985 Dansk Magisterforening Undervisningsministeriet P. m. v.
 e.b.
