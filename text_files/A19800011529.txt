 Herved bekendtgøres medhjælperlov nr. 156 af 31. maj 1961  

 med de ændringer, der følger af lov nr. 149 af 13. maj 1964, lov nr. 333 af  

 18. juni 1969 § 8, lov nr. 292 af 9. juni 1971, lov nr. 299 af 8. juni 1977 §  

 9, lov nr. 162 af 12. april 1978 § 2 og lov nr. 146 af 4. april 1979.
Lovens område § 1.  Denne lov vedrører retsforholdet mellem  

 arbejdsgivere og sådanne medhjælpere, der mod vederlag udfører  

 landbrugsarbejde eller husligt arbejde, og som får enten kost og logi eller  

 kost alene hos arbejdsgiveren som en del af vederlaget.
Medhjælpere under 18 år Bestemmelsernes ufravigelighed § 2.  Bestemmelserne i nærværende kapitel finder  

 anvendelse på arbejdsforhold, der tiltrædes af medhjælperen inden dennes  

 fyldte 18. år.
De kan ikke ved overenskomst fraviges til ugunst for  

 medhjælperen.
De finder - bortset fra bestemmelserne i § 5, stk. 1, 1.  

 punktum, § 6, § 8, § 9, § 13, stk. 4, og § 19 - ikke anvendelse, når  

 arbejdsforholdet er indgået for kortere tid end en måned.
Arbejdsaftalen § 3.  I arbejdsforhold, der indgås for et halvt år  

 eller længere tid, kan ved aftalens indgåelse enhver af parterne forlange, at  

 der oprettes skriftlig kontrakt med angivelse af løn- og arbejdsvilkår samt  

 arbejdsforholdets varighed.
Det påhviler i så fald arbejdsgiveren at sørge  

 for udfærdigelsen af kontrakten i to eksemplarer, af hvilke han selv beholder  

 det ene, medens det andet overgives til den, der har forældremyndigheden over  

 medhjælperen, eller til medhjælperen selv, såfremt denne er berettiget til at  

 indgå arbejdsaftaler.
 § 4.  Aftaler om arbejdsforhold kan ikke gyldigt  

 indgås for længere tid end et år.
Stk. 2.  Er arbejdsforholdet indgået for en måned  

 (månedsvis), fortsættes det, indtil det opsiges af en af parterne senest den  

 15. i en måned til ophør ved månedens udgang.
Opsigelsen skal dog altid ske  

 så betids, at medhjælperen inden arbejdsforholdets ophør kan holde hele den  

 ham tilkommende ferie, jfr. § 11.
 Stk. 3.  Er arbejdsforholdet indgået for længere tid end  

 en måned, ophører det ved udløbet af den vedtagne tid, medmindre ny aftale om  

 arbejdsforholdets fortsættelse er indgået.
 Stk. 4.  Kan det ikke oplyses, for hvilket tidsrum et  

 arbejdsforhold er indgået, anses det for at være indgået for en måned.
Stk. 5.  Når et arbejdsforhold, der er indgået for et  

 halvt år eller for længere tid, skal ophøre i henhold til aftale eller  

 opsigelse, har medhjælperen krav på indtil 2 halve dages frihed med løn til  

 at søge nyt arbejde.
Tidspunktet vælges af medhjælperen, der dog herunder  

 skal tage tilbørligt hensyn til arbejdsgiverens ønsker.
Arbejdsgiverens forpligtelser § 5.  Er ingen aftale truffet om lønnens størrelse,  

 kan medhjælperen kræve et sådant vederlag, som er sædvanligt for medhjælpere  

 i lignende stilling.
For medhjælpere i landbruget, der har indgået aftale om  

 arbejdsforhold for et helt år, anses, såfremt anden aftale ikke er truffet,  

 3/5 af lønnen for hele året som løn for sommerhalvåret og 2/5 som løn for  

 vinterhalvåret.
 Stk. 2.  Medhjælperen kan uanset arbejdsforholdets  

 varighed kræve lønnen udbetalt månedsvis bagud.
 § 6.  Arbejdsgiveren er pligtig at yde god, sund,  

 tilstrækkelig og veltilberedt kost, der indeholder de nødvendige  

 næringsbestanddele i fornødne mængder.
 § 7.  Kostpenge, jfr. § 11, § 14, § 16, § 21, § 23, §  

 26, stk. 2, § 28, stk. 1, § 30 (* 1), § 31(* 1) og § 32, stk. 1, fastsættes i  

 mangel af mindelig overenskomst efter rettens skøn under hensyntagen til  

 arbejdsforholdets beskaffenhed og de stedlige forhold, dog ikke under de  

 beløb, der er fastsat af socialministeren i henhold til § 44, stk. 2 (* 2), i  

 lov om forsikring mod følger af ulykkestilfælde, jfr. bekendtgørelse nr. 142  

 af 8. maj 1959.
§ 8.  En medhjælper, som modtager logi hos  

 arbejdsgiveren, skal have et tæt og fugtfrit og i øvrigt vel vedligeholdt,  

 lyst og luftigt værelse med mindst eet let åbneligt vindue af et  

 lysningsareal, der i indvendigt karmmål udgør mindst 10 pct. af gulvarealet.  

 Vinduet må ikke vende ud til mødding, svinegård eller lignende.
Hvis væggene  

 er hvidkalkede, skal de kalkes mindst een gang årligt.
Værelset skal rumme  

 mindst 15 kubikmeter for 1 person og 25 kubikmeter for 2 personer samt have  

 et gulvareal af mindst henholdsvis 6 kvadratmeter og 10 kvadratmeter og en  

 bredde af mindst 2 meter.
Intet værelse må anvendes til natophold for flere  

 end 2 medhjælpere.
Værelser, der indrettes eller tages i brug efter denne  

 lovs ikrafttræden, må kun benyttes til natophold for 1 medhjælper.
Gulvet må  

 ikke være af sten eller lignende materiale.
Værelset må ikke have sin eneste  

 adgang gennem rum, der tjener til natophold for noget af husstandens øvrige  

 medlemmer, og det må ikke udgøre eneste adgang til noget af den øvrige  

 husstand anvendt rum.
Udgangsforholdene skal være forsvarlige, og såfremt  

 værelset ikke ligger i stueetagen, skal adgangen være ad let passabel trappe  

 med rækværk.
Såfremt værelset er beliggende i en loftsetage, må etageåbningen  

 over trappen ikke være lukket med faldlem, men den skal på de 3 sider være  

 omgivet med rækværk.
Findes værelset i en staldbygning, må der ikke være  

 adgang fra stalden.
Stk. 2.  Er værelset beliggende i tagetagen i en  

 bygning, der er tækket med strå, rør eller andet lige så let antændeligt  

 materiale, skal arbejdsgiveren inden 2 år fra nærværende lovs ikrafttræden  

 træffe sådanne sikringsforanstaltninger med hensyn til udgangsforholdene, som  

 det stedlige arbejdstilsyn, jfr. kapitel 10 i lov nr. 226 af 11. juni 1954 om  

 almindelig arbejderbeskyttelse (* 3), finder påkrævet.
Forinden sådanne  

 medhjælperværelser indrettes eller tages i brug efter nærværende lovs  

 ikrafttræden, skal der træffes tilsvarende sikringsforanstaltninger med  

 hensyn til udgangsforholdene.
Stk. 3.  Værelset skal kunne aflåses og skal være  

 forsynet med tilstrækkelige belysnings- og opvarmningsindretninger.
Hver  

 medhjælper skal have eget sengested og stol og - hvis han ikke selv  

 medbringer skab eller kommode - et aflåseligt klædeskab, og værelset skal  

 derhos være forsynet med et godt bord.
Såfremt medhjælperen ikke har adgang  

 til behørigt indrettet vaskerum, skal der i værelset findes et vaskestel med  

 fornødent udstyr eller en vaskekumme.
 Stk. 4.  Rent sengelinned skal gives mindst en gang om  

 måneden, rent håndklæde mindst en gang om ugen.
§ 9.  Tvivlsspørgsmål om, hvorvidt et værelse opfylder  

 forskrifterne i § 8 eller de i medfør af denne paragraf meddelte pålæg, kan  

 af begge parter forelægges for det stedlige arbejdstilsyn.
Finder tilsynet  

 efter en undersøgelse af forholdene, at bestemmelserne i § 8, stk. 1, 2 eller  

 3, eller pålæg meddelt i medfør af § 8, stk. 2, er overtrådt, skal tilsynet  

 pålægge arbejdsgiveren at afhjælpe manglerne inden for en nærmere fastsat  

 rimelig frist.
Kan afhjælpning ikke ske, skal det pålægges arbejdsgiveren  

 straks at ophøre med brugen af værelset som medhjælperværelse.
 Stk. 2.  Bliver tilsynet i øvrigt bekendt med, at  

 bestemmelserne i § 8, stk. 1, 2 eller 3, eller pålæg meddelt i medfør af § 8,  

 stk. 2, er overtrådt, kan tilsynet meddele arbejdsgiveren pålæg som omhandlet  

 i stk. 1.
 Stk. 3.  Tilsynets afgørelser efter nærværende paragraf  

 og § 8, stk. 2, kan inden for en frist af 14 dage indankes for direktøren for  

 arbejdstilsynet til endelig afgørelse.
 Stk. 4.  Arbejdsministeren kan fastsætte nærmere regler  

 for arbejdstilsynets virksomhed efter nærværende paragraf.
§ 10.  Såfremt medhjælperen modtager logi hos  

 arbejdsgiveren, er denne pligtig at holde medhjælperens ejendele på  

 arbejdsstedet forsikret mod ildsvåde indtil et beløb af 2.500 kr.
Har  

 arbejdsgiveren ikke tegnet sådan forsikring, hæfter han for indtrufne skader  

 indtil det nævnte beløb.
§ 11.  (* 4) En medhjælper, der har indgået aftale om  

 arbejdsforhold for et halvt år, eller som har tjent i et halvt år, har krav  

 på ferie i 15 hverdage, og en medhjælper, der har indgået aftale om  

 arbejdsforhold for et helt år, eller som har tjent i et helt år, har krav på  

 ferie i 30 hverdage.
Ferien skal gives inden udløbet af arbejdsforholdet.  

 Arbejdsgiveren bestemmer efter forhandling med lønmodtageren, hvornår ferien  

 holdes.
Stk. 2.  En medhjælper, der har ret til 15 dages ferie,  

 kan forlange, at 9 dage gives i sammenhæng.
Er det efter arbejdsforholdets  

 løbetid muligt, skal disse gives i tiden fra 2. maj til 30. september.
Resten  

 af ferien gives efter hans ønske enten samlet eller delt.
Stk. 3.  En medhjælper, der har ret til 30 dages ferie,  

 kan forlange, at 9 dage gives i sammenhæng i tiden fra 2. maj til 30.  

 september og 9 dage i sammenhæng i tiden fra 1. november til 30 april.
Resten  

 af ferien gives efter hans ønske enten samlet eller delt med 6 dage i tiden  

 fra 1. maj til 31. oktober og med 6 dage i tiden fra 1. november til 30.  

 april.
Stk. 4.  Fratræder en medhjælper et arbejdsforhold af en  

 sådan varighed, at det har omfattet en periode, der ikke har givet ham ret  

 til ferie i henhold til stk. 1, tilkommer der ham ret til ferie i 2 1/2 dag  

 for hver måned, denne periode har varet.
Ferien skal gives inden udløbet af  

 arbejdsforholdet.
Stk. 5.  Medhjælperen har krav på i ferien at oppebære  

 løn og kostpenge, jfr. § 7. Medhjælperen har yderligere krav på et tillæg til  

 ferielønnen på 1 pct. af lønnen for den periode, på grundlag af hvilken der  

 erhverves ret til ferie i henhold til stk. 1 og stk. 4. Ved beregningen af  

 tillægget bortses der fra værdien af kost og logi samt sådanne  

 lønningsandele, der ydes på grundlag af virksomhedens overskud, som  

 overarbejdsbetaling eller på andet variabelt grundlag.
Tillægget udbetales  

 til medhjælperen, når ferien holdes.
Såfremt ferien deles, udbetales  

 tillægget forholdsmæssigt efter dageantallet.
 Stk. 6.  Det kan ved arbejdsaftalens indgåelse aftales,  

 at tillægget til ferielønnen indregnes i den for arbejdsforholdet aftalte løn  

 og udbetales sammen med denne, jfr. § 5, stk. 2.
 Stk. 7.  De i nærværende paragraf indeholdte regler  

 kommer ikke til anvendelse, såfremt der ved aftale eller overenskomst er  

 sikret medhjælperen ferie med løn efter regler, der stiller ham gunstigere  

 end foranstående bestemmelser.
 § 12.  I arbejdsforhold indgået for et halvt år eller  

 længere tid er medhjælperen, dersom han modtager logi hos arbejdsgiveren,  

 berettiget til at fratræde arbejdsforholdet kl. 12 på skiftedagen.
 § 13.  Hvis en medhjælper, der modtager logi hos  

 arbejdsgiveren, efter at have tiltrådt arbejdet bliver syg eller kommer til  

 skade, er arbejdsgiveren pligtig, så længe arbejdsforholdet består, at drage  

 omsorg for hans forsvarlige pleje.
 Stk. 2.  Såfremt arbejdsgiveren ikke ønsker at beholde  

 medhjælperen i sit eget hus og medhjælperen ikke selv anviser en forsvarlig  

 pleje, er arbejdsgiveren berettiget til at lade ham indlægge på et offentligt  

 sygehus; derimod må han ikke uden medhjælperens samtykke lade ham anbringe  

 andetsteds.
 Stk. 3.  Såfremt plejen i arbejdsgiverens hjem ikke er  

 forsvarlig, er medhjælperen berettiget til over for arbejdsgiveren at kræve  

 sig overført til sygehus eller til en af ham anvist forsvarlig privat pleje.
 Stk. 4.  Såfremt flytning af en syg eller tilskadekommen  

 medhjælper, der er sengeliggende, må antages at medføre fare for hans helbred  

 eller for udbredelse af smitte, må flytning kun ske enten på grundlag af en  

 læges erklæring eller til et offentligt sygehus.
 § 14.  Hvis medhjælperen efter at have tiltrådt  

 arbejdet bliver syg eller kommer til skade, er arbejdsgiveren pligtig, indtil  

 arbejdsforholdet lovligt ophører, at yde ham løn, jfr. dog § 15, samt kost og  

 logi, for så vidt og så længe medhjælperen forbliver i hans hus, og i modsat  

 fald kostpenge, jfr. § 7. Ydelsen af kostpenge bortfalder dog for den tid, i  

 hvilken medhjælperen er indlagt på offentligt sygehus eller lignende for en  

 sygekasses (* 5) regning eller uden betaling for almindelig kur og pleje.
 Stk. 2.  Såfremt medhjælperen ikke modtager logi hos  

 arbejdsgiveren, har denne i tilfælde af medhjælperens sygdom af mere end 6  

 dages varighed krav på lægeerklæring fra medhjælperens læge.
 Stk. 3.  En kvindelig medhjælpers fravær fra arbejde på  

 grund af graviditet og fødsel er lovligt forfald i den periode, hvori hun er  

 berettiget til dagpenge i henhold til lov om dagpenge ved sygdom og fødsel.
§ 15.  Hvis medhjælperens sygdom eller tilskadekomst  

 er forvoldt af ham selv ved forsæt eller grov uagtsomhed, er arbejdsgiveren  

 pligtig at yde ham kost og logi, så længe han er i arbejdsgiverens hus, men  

 derimod ikke kostpenge, når han ikke er i dette.
Medhjælperen har ikke krav  

 på løn for den tid, i hvilken han er arbejdsudygtig.
§ 16.  Hvis medhjælperen er blevet arbejdsudygtig på  

 grund af sygdom eller tilskadekomst, kan enhver af parterne efter en måneds  

 forløb, såfremt arbejdsudygtigheden vedvarer, opsige arbejdsforholdet med 14  

 dages varsel til ophør på et hvilket som helst tidspunkt i en måned.
Såfremt  

 medhjælperen ikke inden arbejdsforholdets ophør har kunnet holde den ham  

 tilkommende ferie, jfr. § 11, tilkommer der ham i stedet løn og kostpenge,  

 jfr. § 7, for hver mistet feriedag samt det i § 11, stk. 5, nævnte tillæg til  

 ferielønnen, jfr. dog § 11, stk.6.
Medhjælperens forpligtelser § 17.  I arbejdsforhold indgået for et halvt år eller  

 for længere tid er medhjælperen, dersom han efter arbejdsaftalen skal modtage  

 logi hos arbejdsgiveren, pligtig at tiltræde arbejdsforholdet senest kl. 22  

 på skiftedagen, jfr. § 12. Skal han ikke modtage logi hos arbejdsgiveren,  

 eller er forholdet indgået for kortere tid, skal medhjælperen påbegynde  

 arbejdet ved normal arbejdstids begyndelse den dag, på hvilken  

 arbejdsforholdet ifølge aftalen skal påbegyndes.
Stk. 2.  Tiltræder medhjælperen ikke rettidigt, kan  

 arbejdsgiveren betragte aftalen om arbejdsforholdet som ophævet, medmindre  

 medhjælperen ved en ham utilregnelig omstændighed har været hindret i at møde  

 i rette tid, og arbejdsgiveren får meddelelse derom senest den følgende dag.  

 Modtager arbejdsgiveren sådan meddelelse, er han pligtig at vente i 8 dage  

 efter mødedagen, såfremt arbejdsforholdet er indgået for et halvt år eller  

 længere tid, og i 2 dage efter mødedagen, dersom forholdet er indgået for  

 kortere tid.
Medhjælperen har i disse tilfælde kun krav på løn fra  

 tiltrædelsesdagen.
 § 18.  Selv om medhjælperen er antaget til en vis art  

 af arbejde, skal han dog være pligtig midlertidigt at deltage i anden til  

 hans stilling og evner passende gerning, når de, som skulle have udført dette  

 arbejde, ved sygdom, ferie eller andet forfald for en tid er forhindret deri.  

 Medhjælperen bliver dog ikke derved forpligtet til at udføre arbejde, for  

 hvilket han ved aftalen har betinget sig fritagelse, eller til under en  

 lovlig arbejdskonflikt at udføre arbejde, der ikke er hans normale arbejde.
§ 19.  Medhjælperen må ikke beskæftiges ved arbejde,  

 der i forhold til hans alder skønnes at overstige hans kræfter.
En medhjælper  

 under 15 år må endvidere ikke anvendes til arbejde, der vil indvirke  

 skadeligt på hans skolegang eller konfirmationsundervisning, og han skal have  

 den fornødne tid til forberedelse hertil, jfr. § 57 i lov om folkeskolen,  

 jfr. bekendtgørelse nr. 220 af 18. juni 1958 (* 6).
 Stk. 2.  Den ugentlige såvel som den daglige arbejdstid  

 må ikke overstige det antal arbejdstimer, som ved almindeligt gældende  

 overenskomst er fastsat for voksne medhjælpere, eller som i øvrigt normalt er  

 gældende henholdsvis i by eller på land.
Stk. 3.  Ud over den ifølge stk. 2 gældende arbejdstid  

 kan arbejdsgiveren pålægge medhjælperen før arbejdets påbegyndelse at  

 foretage det fornødne til tilrettelægning af dette og efter arbejdets ophør  

 at foretage fornøden oprydning på arbejdsstedet.
Den til tilrettelægning og  

 oprydning medgåede tid må ikke udgøre mere end sammenlagt 1/2 time daglig.
Stk. 4.  Ud over den ifølge stk. 2, jfr. stk. 3,  

 gældende arbejdstid kan medhjælpere over 16 år anvendes til arbejde i  

 tilfælde, hvor naturomstændigheder, ulykker, maskinsammenbrud eller andre  

 lignende uforudsete begivenheder har forstyrret den regelmæssige drift eller  

 udsat den for forstyrrelser.
Har en medhjælper udført sådant arbejde, har han  

 krav på tilsvarende frihed, så snart forholdene gør det muligt.
Stk. 5.  Medhjælperen må ikke uden gyldig grund anvendes  

 til natarbejde.
Har en medhjælper udført sådant arbejde, har han krav på  

 tilsvarende hvile den følgende dag.
 Stk. 6.  For medhjælpere, der søger fagskole,  

 ungdomsskole for de 14-18-årige, aftenskole eller tilsvarende skole, og hvem  

 der ikke ved anden lovgivning er sikret frihed til at følge sådan  

 undervisning, jfr. bekendtgørelse nr. 257 af 14. juni 1960 af lov om  

 ungdomsskoler og aftenskoler m.v.(* 7), skal arbejdstiden, medmindre der ved  

 aftalen er taget forbehold med hensyn til bestemte arbejder, lægges således,  

 at den ikke hindrer dem i at deltage i undervisningen i sådan skole.
 § 19 a.  Med henblik på arbejdsgiverens  

 tilrettelæggelse af arbejdet skal medhjælperen senest 3 måneder før det  

 forventede fødselstidspunkt give oplysning om, hvornår hun påregner at  

 begynde sin barselorlov.
Arbejdsforholdets ophør § 20.  Arbejdsgiveren er pligtig at modtage  

 medhjælperen i sin tjeneste til den aftalte tid.
Dog kan han nægte at modtage  

 medhjælperen, når:
1. medhjælperen er fundet skyldig i et strafbart  

 forhold, der begrunder nærliggende fare for misbrug af hans stilling som  

 medhjælper, 2. den, der har indgået aftalen om arbejdsforholdet,  

 ved dennes indgåelse har forevist falske anbefalinger, 3. medhjælperen mangler den særlige til arbejdets  

 udførelse nødvendige færdighed, som han ved arbejdsforholdets indgåelse  

 udtrykkeligt har opgivet at besidde, og som arbejdsgiveren med rimelighed har  

 kunnet påregne, at medhjælperen var i besiddelse af, 4. medhjælperen lider af en smitsom sygdom eller på  

 grund af sygdom eller legemsskade er uskikket til det påtagne arbejde.
 Det er dog en betingelse, at det ikke kan godtgøres, at arbejdsgiveren ved  

 aftalens indgåelse var vidende om det pågældende forhold.
 Stk. 2.  Bliver arbejdsgiveren først efter, at  

 arbejdsforholdet er tiltrådt, vidende om, at han af en af de ovenfor nævnte  

 grunde havde været berettiget til at nægte at modtage medhjælperen, kan han  

 uden varsel ophæve arbejdsforholdet, dog at han må gøre dette inden 14 dage  

 efter, at han er blevet vidende om den pågældende omstændighed.
§ 21.  Har arbejdsgiveren uden lovlig grund vægret sig  

 ved at modtage medhjælperen, har denne, når arbejdsforholdet er indgået for  

 en måned, krav på en erstatning svarende til lønnen samt kostpenge, jfr. § 7,  

 indtil det tidspunkt, til hvilket han ved arbejdsforholdets ophævelse lovligt  

 kunne have været opsagt.
Er arbejdsforholdet indgået for længere tid, udgør  

 erstatningen et beløb svarende til 2 måneders løn samt kostpenge, jfr. § 7,  

 medmindre almindelige erstatningsregler hjemler et højere beløb.
 § 22.  Arbejdsgiveren kan uden varsel ophæve  

 arbejdsforholdet, når medhjælperen:
1. groft tilsidesætter sine pligter, 2. groft krænker husordenen.
 Stk. 2.  Når arbejdsgiveren i henhold til § 20, stk. 2,  

 eller nærværende paragrafs stk. 1 ophæver arbejdsforholdet, er han pligtig at  

 betale medhjælperen den aftalte løn for den tid, i hvilken medhjælperen har  

 udført arbejde.
§ 23.  Har arbejdsgiveren uden lovlig grund bortvist  

 medhjælperen, har denne, når arbejdsforholdet er indgået for en måned, krav  

 på en erstatning svarende til lønnen samt kostpenge, jfr. § 7, indtil det  

 tidspunkt, til hvilket han ved arbejdsforholdets ophævelse lovligt kunne have  

 været opsagt, eller, såfremt han allerede var opsagt, indtil  

 fratrædelsestidspunktet i henhold til opsigelsen.
Er arbejdsforholdet indgået  

 for længere tid, udgør erstatningen et beløb svarende til 2 måneders løn samt  

 kostpenge, jfr. § 7, medmindre almindelige erstatningsregler hjemler et  

 større beløb.
 § 24.  Medhjælperen er berettiget til at undlade at  

 tiltræde arbejdsforholdet, når:
1. arbejdsgiveren i det sidste år groft har tilsidesat  

 sine pligter over for sine medhjælpere, 2. arbejdsgiveren er dømt for et strafbart forhold,  

 der begrunder en nærliggende fare for misbrug af hans stilling som  

 arbejdsgiver.
 Det er dog en betingelse, at det ikke kan godtgøres, at den, der har  

 indgået aftalen, da var vidende om det pågældende forhold.
Stk. 2.  Bliver medhjælperen først efter, at  

 arbejdsforholdet er tiltrådt, vidende om, at han havde været berettiget til  

 at undlade at tiltræde dette, jfr. stk. 1, er han berettiget til uden varsel  

 at ophæve det, dog at han må gøre dette inden 14 dage efter, at han er blevet  

 vidende om den pågældende omstændighed.
Medhjælperen har i dette tilfælde kun  

 krav på løn i forhold til den tid, i hvilken han har udført arbejde.
 § 25.  Når medhjælperen:
1. uden at være hindret ved sygdom eller andet lovligt  

 forfald, og uden at der har foreligget nogen grund, som berettiger ham til at  

 hæve arbejdsforholdet, har undladt at tiltræde dette i rette tid og af den  

 grund er blevet afvist, 2. helt er udeblevet, er han, når arbejdsforholdet er indgået for en måned, pligtig at betale  

 arbejdsgiveren et beløb svarende til en måneds løn.
Er arbejdsforholdet  

 indgået for længere tid, udgør beløbet, hvad der svarer til 2 måneders løn,  

 medmindre almindelige erstatningsregler hjemler et højere beløb.
 Det samme gælder, når den, der træffer bestemmelse om medhjælperens  

 personlige forhold, utvetydigt har tilkendegivet, at medhjælperen ikke vil  

 tiltræde arbejdsforholdet.
 § 26.  Medhjælperen kan ophæve arbejdsforholdet uden  

 varsel, når arbejdsgiveren:
1. har undladt trods påkrav at betale medhjælperen  

 forfalden løn, 2. har nægtet at give medhjælperen sådan frihed, som  

 denne efter lov eller særlig aftale har krav på, 3. anvender medhjælperen til arbejde i strid med lov  

 eller særlig aftale, 4. yder medhjælperen kost eller værelse, der er i  

 strid med lov eller særlig aftale, eller som er egnet til at udsætte hans  

 helbred for fare, 5. i øvrigt har gjort sig skyldig i grov  

 tilsidesættelse af sine pligter over for medhjælperen, samt når 6. medhjælperen har været genstand for vold eller  

 trusler om vold eller for utilbørlige tilnærmelser fra andre til husstanden  

 hørende personer uden trods henvendelse at kunne opnå arbejdsgiverens  

 beskyttelse derimod.
Stk. 2.  Er arbejdsforholdet ophævet i medfør af stk. 1,  

 har medhjælperen, når arbejdsforholdet er indgået for en måned, krav på en  

 erstatning svarende til lønnen samt kostpenge, jfr. § 7, indtil det  

 tidspunkt, til hvilket han ved arbejdsforholdets ophævelse lovligt kunne have  

 været opsagt, eller, såfremt han allerede var opsagt, indtil  

 fratrædelsestidspunktet i henhold til opsigelsen.
Er arbejdsforholdet indgået  

 for længere tid, udgør erstatningen et beløb svarende til 2 måneders løn samt  

 kostpenge, jfr. § 7, medmindre almindelige erstatningsregler hjemler et  

 højere beløb.
 § 27.  Dersom medhjælperen ulovligt forlader  

 tjenesten, ifalder han erstatningsansvar efter reglerne i § 25.
Arbejdgiverens flytning § 28.  Flytter en arbejdsgiver, hos hvem medhjælperen  

 efter arbejdsaftalen skal modtage logi, efter at aftalen om arbejdsforholdet  

 er indgået, længere end 7 km bort fra det sted, hvor arbejdsforholdet efter  

 aftalen med medhjælperen måtte forudsættes at skulle tiltrædes, eller flytter  

 han fra by til land eller omvendt, er medhjælperen ikke pligtig at tiltræde  

 arbejdsforholdet.
Er arbejdsgiveren flyttet til Færøerne, Grønland eller  

 udlandet, kan medhjælperen i arbejdsforhold indgået for en måned fordre løn  

 og kostpenge, jfr. § 7, for en måned, medmindre han har fået underretning om  

 flytningen, senest 14 dage inden arbejdsforholdet efter aftalen skulle  

 påbegyndes.
Er medhjælperen i arbejdforhold indgået for længere tid end en  

 måned ikke inden 4 uger før tidspunktet for arbejdets tiltrædelse underrettet  

 om arbejdsgiverens flytning til Færøerne, Grønland eller udlandet, har han  

 krav på løn og kostpenge, jfr. § 7, for 2 måneder, medmindre almindelige  

 erstatningsregler hjemler et højere beløb.
Hvis medhjælperen tiltræder  

 arbejdsforholdet, uagtet arbejdsgiveren er flyttet fra det sted, hvor det  

 skulle tiltrædes, er arbejdsgiveren pligtig at betale ham de derved  

 foranledigede rejse- og flytteomkostninger til arbejdsstedet.
Stk. 2.  Flytter arbejdsgiveren som i stk. 1 nævnt  

 efter, at medhjælperen er tiltrådt, kan medhjælperen ophæve arbejdsforholdet  

 uden varsel.
Finder sådan ophævelse sted, gælder med hensyn til erstatning  

 tilsvarende regler som fastsat i § 26, stk. 2. Hvis medhjælperen flytter med  

 arbejdsgiveren fra det sted, hvor arbejdsforholdet er tiltrådt, skal  

 arbejdsgiveren bekoste hans tilbagerejse ved arbejdsforholdets ophør.
 Stk. 3.  Flytter en arbejdsgiver, hos hvem medhjælperen  

 efter arbejdsaftalen ikke skal modtage logi, efter at aftalen er indgået,  

 bort fra det sted, hvor arbejdsforholdet efter aftalen med medhjælperen måtte  

 forudsættes at skulle tiltrædes, er medhjælperen ikke pligtig at tiltræde  

 arbejdsforholdet.
Stk. 4.  Flytter en arbejdsgiver, hos hvem medhjælperen  

 ikke modtager logi, efter at medhjælperen er tiltrådt, kan medhjælperen,  

 såfremt flytningen medfører en væsentlig byrde for ham, ophæve  

 arbejdsforholdet uden varsel.
Finder sådan ophævelse sted, gælder med hensyn  

 til erstatning tilsvarende regler som fastsat i § 26, stk. 2.
 Stk. 5.  Såfremt arbejdsgiveren fraflytter arbejdsstedet  

 i tilfælde af ejendomssalg, overgang til forpagtning, forpagtningsskifte  

 eller lignende, og medhjælperen fortsætter arbejdsforholdet med den nye  

 besidder, kan medhjælperen hos sin tidligere arbejdsgiver kun kræve løn for  

 tiden indtil tidspunktet for den nye besidders faktiske overtagelse af  

 ejendommen.
 Arbejdsgiverens død, konkurs m.v.
§ 29.  Dør arbejdsgiveren, fortsættes arbejdsforholdet  

 med den efterlevende ægtefælle, arvingerne eller boet, således som det  

 oprindelig var indgået.
Er arbejdsforholdet indgået for længere tid end en  

 måned, kan hver af parterne dog opsige det med 3 månedes varsel til ophør ved  

 en måneds udgang.
Reglen i andet punktum anvendes også i tilfælde af  

 arbejdsgiverens konkurs.
 § 30.  (Ophævet).
 § 31.  (Ophævet).
 § 32.  Når arv og gæld ikke vedgås i arbejdsgiverens  

 bo, eller når udlæg til forauktionering gøres i en ejendom, der varigt er  

 indrettet med en særlig erhvervsvirksomhed for øje, jfr. § 37 i lov nr. 111  

 af 31. marts 1926 om tinglysning, skal en medhjælper, som på den tid har  

 arbejde hos arbejdsgiveren eller på den udlagte ejendom, være berettiget til  

 uden varsel at ophæve arbejdsforholdet, såfremt der ikke senest 8 dage efter  

 den pågældendes til boet eller udlægshaveren rettede begæring bliver stillet  

 sikkerhed for løn og kostpenge, jfr. § 7, for tidsrummet, indtil  

 arbejdforholdet ved opsigelse kan bringes til ophør.
 Stk. 2.  Er der tvist mellem parterne om sikkerhedens  

 art eller tilstrækkelighed, afgøres tvisten i tilfælde af dødsbobehandling af  

 skifteretten, i tilfælde af udlæg af fogden.
Medhjælperens adgang til dagpenge efter lov om den offentlige  

 sygeforsikring(* 8) § 33.  Udtræder en medhjælper af arbejdsforholdet på  

 et tidspunkt, da medhjælperen er sygemeldt, eller på grund af forestående  

 fødsel, har medhjælperen ret til dagpenge efter reglerne i afsnit II i lov  

 nr. 239 af 10. juni 1960 om den offentlige sygeforsikring (* 7), jfr. navnlig  

 § 50, stk. 2, og § 54, stk. 2.
Medhjælpere over 18 År § 34.  Retsforholdet mellem arbejdgivere og  

 medhjælpere, der ved arbejdsforholdets tiltrædelse er fyldt 18 år, beror på  

 parternes aftale.
Dog gælder for sådanne arbejdsforhold følgende af de i kap.  

 2 indeholdte bestemmelser, således at de ikke ved aftale kan fraviges til  

 ugunst for medhjælperen:
§ 5,  stk. 2, om medhjælperens ret til at kræve lønnen  

 udbetalt månedsvis bagud, § 6  om medhjælperens kost, §§ 8 og 9 om medhjælperens værelse, § 10  om arbejdsgiverens pligt til at holde  

 medhjælperens ejendele forsikret, § 11  om medhjælperens ret til ferie og §§13-16 om medhjælperens stilling i tilfælde af sygdom eller  

 tilskadekomst.
§ 35.  Medhjælperen er pligtig at underrette  

 arbejdsgiveren, så snart han modtager meddelelse om tidspunktet for  

 indkaldelse til aftjening af civil eller militær værnepligt.
Er  

 arbejdsforholdet ikke indgået for en bestemt tid, er medhjælperen dog kun  

 pligtig at give underretning senest den 15. i den måned, der ligger forud for  

 indkaldelsestidspunktet.
Undlader medhjælperen at give behørig underretning,  

 er arbejdsgiveren berettiget til at kræve erstatning for det herved forvoldte  

 tab og ved den første indkaldelse tillige at ophæve arbejdsforholdet fra  

 indkaldelsesdagen at regne uden iagttagelse af sædvanligt opsigelsesvarsel.  

 Ønsker arbejdsgiveren at påberåbe sig misligholdelsen, er han pligtig at  

 underrette medhjælperen herom umiddelbart efter, at han er blevet bekendt med  

 misligholdelsen.
 Stk. 2.  Ved den første indkaldelse kan arbejdsforholdet  

 - bortset fra det i stk. 1, 3.-4. punktum, omtalte tilfælde - kun bringes til  

 ophør ved opsigelse på normal måde.
Stk. 3.  Efter genindkaldelse har medhjælperen ret til  

 at genindtræde i sin stilling.
Hvis han vil benytte sig af denne ret,  

 påhviler det ham samtidig med, at han giver behørig underretning om  

 indkaldelsen, jfr. stk. 1, at meddele arbejdsgiveren dette, og medhjælperen  

 er i så tilfælde forpligtet til ved hjemsendelsen at genindtræde i  

 stillingen.
 § 36.  Udtræder en medhjælper af arbejdsforholdet på  

 et tidspunkt, da medhjælperen er sygemeldt, eller på grund af forestående  

 fødsel, har medhjælperen ret til dagpenge efter reglerne i afsnit II i lov  

 nr. 239 af 10. juni 1960 om den offentlige sygeforsikring(* 8), jfr. navnlig  

 § 50, stk. 2, og § 54, stk. 2. Udtræder en medhjælper af arbejdsforholdet på  

 grund af forestående fødsel, kræves den i nævnte lovs § 50, stk. 2, 3.  

 punktum, indeholdte forudsætning om medlemskab i en anerkendt  

 arbejdsløshedskasse ikke opfyldt.
Straffebestemmelser § 37.  Overtrædelser af forskrifterne i § 6, § 8, stk.  

 1, 3 og 4, § 11, § 13, stk. 1, og § 19 straffes med bøde.
Det samme gælder  

 undladelse af at efterkomme et pålæg, der er meddelt i henhold til § 8, stk.  

 2, og § 9, stk. 1 og 2.
Overgangs- og ikrafttrædelsesbestemmelser § 38.  For medhjælperværelser, der er i brug ved  

 lovens ikrafttræden, kan direktøren for arbejdstilsynet fritage  

 arbejdsgiveren for overholdelse af de i § 8 indeholdte bestemmelser, for så  

 vidt disse stiller strengere krav end fastsat i § 8 i lov nr. 343 af 6. maj  

 1921 om retsforholdet mellem husbond og medhjælpere eller i den stedlige  

 sundhedsvedtægt.
Sådan fritagelse kan dog længst meddeles som gældende indtil  

 den 1. november 1966, og der kan ikke meddeles fritagelse for at opvarme et  

 medhjælperværelse.
 § 39.  Denne lov træder i kraft den 1. november 1961.
 Fra samme dag ophæves lov nr. 343 af 6. maj 1921 om retsforholdet mellem  

 husbond og medhjælpere med senere ændringer.
 Stk. 2.  Denne lov gælder ikke for Færøerne og Grønland.
--------- Lov nr. 146 af 4. april 1979 om ændring af medhjælperloven (Forlængelse af  

 ferie) indeholder følgende ikrafttrædelsesbestemmelse:
§ 2 Stk. 1.  Loven træder i kraft den 1. september 1979.
 Stk. 2.  Er arbejdsforholdet begyndt før den 1.  

 september 1979, har medhjælperen for tiden indtil denne dato alene ret til  

 ferie i 2 dage for hver måned.
Arbejdsministeriet, den 19. marts 1980 SVEND AUKEN /E.
Edelberg Note:
 (* 1) §§ 30 og 31 er ophævet.
 (* 2) Fra 1. april 1978 § 37, stk. 2, i lov nr. 79 af 8. marts 1978 om  

 arbejdsskadeforsikring.
 (* 3) Nu kapitel 13 i lov nr. 681 af 23. december 1975 om arbejdsmiljø.
 (* 4) Som ændret ved lov nr. 146 af 4. april 1979 om ændring af  

 medhjælperloven (Forlængelse af ferie). Ikrafttrædelsesbestemmelse medtaget i  

 lovbekendtgørelsen.
 (* 5) Sygekasserne blev afviklet 1. april 1973, jfr. lov nr. 311 af 9.  

 juni 1971 om offentlig sygesikring.
 (* 6) Afløst af lov nr. 313 af 26. juni 1975 om folkeskolen.
 (* 7) Afløst af lov nr. 233 af 6. juni 1968 om fritidsundervisning.
 (* 8) Afløst af lov nr. 262 af 7. juni 1972 om dagpenge ved sygdom eller  

 fødsel.
