Nr BSF 143 Forslag til folketingsbeslutning om fremme af europæisk samarbejde på  

 miljøområdet (Miljøeureka) Fremsat af Gade (SF) Agerschou (SF) Margrete Auken (SF) Leif Hermann (SF)  

 Ebba Strange (SF) Thoft (SF) den 23. april 1986 Folketinget opfordrer regeringen til at udarbejde forslag til etablering af et fælleseuropæisk miljøsamarbejde efter følgende retningslinjer:
1. Der oprettes et fælles sekretariat, der varetager følgende opgaver:
a.
Modtager, bearbejder og fremlægger forslag til handlingsprogrammer til begrænsning af grænseoverskridende forurening samt til imødegåelse af andre miljøproblemer af international karakter.
b.
Koordinerer udveksling af data om miljøvenlige alternative produkter og produktionsveje, om genbrug og om forureningsbegrænsende udstyr samt iværksætter forsknings- og forsøgsinitiativer.
c.
Koordinerer udvekslingen af data fra eksisterende miljøovervågningsprogrammer og iværksætter nye overvågningsprogrammer, hvis der opstår behov for det.
d.
Sørger for, at eksisterende data samles, bearbejdes og publiceres.
Offentliggørelsen skal dels ske ved, at væsentlige oplysninger om miljøforhold publiceres i internationalt anerkendte fagtidsskrifter, da dette vil give en større kreds indsigt i den eksisterende viden og samtidig sikre den videnskabelige kvalitet af den miljøorienterede forskning, dels ved, at sekretariatet udsender alment forståelige og overskuelige publikationer samt for eksempel Europarådets publikationer »Nature and Environment Series«.
Ligeledes udsendes et periodisk nyhedsbrev, hvori aktiviteter og publikationer omtales.
2. De af sekretariatet modtagne forslag til vedtagelse af miljøforbedrende tiltag forelægges for landenes miljøministre på det ordinære miljøministermøde, der skal afholdes mindst en gang om året.
På dette årlige møde skal landene tage stilling til de fremlagte forslag, og de enkelte lande tilslutter sig og forpligter sig til at følge de programmer, som de selv prioriterer.
Derved vil en række progressive initiativer kunne iværksættes med tilslutning af de lande, der vil gå længst.
Den dynamik, der ligger i denne konstruktion, vil derved forstærke det nuværende pres fra de mest miljøvenlige lande i det internationale miljøsamarbejde.
 3. Samarbejet skal være åbent for alle europæiske lande.
Internationale miljøorganisationer, organisationer med miljøteknologi som primært arbejdsområde, ikke-europæiske lande og repræsentanter for internationale konventioner kan deltage som observatører.
Både de deltagende lande og observatører kan fremsætte forslag til handlingsprogrammer.
Forslagene fremsendes til sekretariatet, der sørger for, at forslagene sendes ud til de enkelte lande, og at forslagene fremlægges til godkendelse på det kommende ordinære miljøministermøde.
4. Sekretariatet finansieres bl.a. ved hjælp af et fast kontingent fra de tilsluttede lande.
De nærmere regler for finansieringen fastsættes i øvrigt således, at finansieringsforholdene ikke kommer til at hæmme landenes muligheder for at tilslutte sig programmer, som de ud fra en miljømæssig betragtning prioriterer.
Forslaget søges fremført for de øvrige nordiske lande snarest med henblik på fremlæggelse af et fællesnordisk forslag.
Forslaget bør ligeledes fremlægges på Nordisk Råds internationale konference om grænseoverskridende luftforurening i Stockholm den 8.-10.
 september 1986.
Snarest derefter indkaldes til et europæisk miljøministermøde, hvor der søges tilslutning til iværksættelse af dette samarbejde blandt de mere end 25 europæiske lande.
BEMÆRKNINGER TIL FORSLAGET Almindelige bemærkninger Den grænseoverskridende forurening, dvs. vandforureningen og luftforureningen, er en alvorlig trussel mod både levevilkårene og miljøet generelt i Europa.
Forureningen af havet og luften søges i dag begrænset af EF-direktiver samt af en række regionale og globale konventioner (se bilag). Disse konventioner har for fleres vedkommende været i kraft i omkring et årti, men forureningsproblemerne, f.eks.
forureningssituationen i Nordsøen, Østersøen og Middelhavet, samt forsuringen, viser, at disse internationale aftaler ikke i tilstrækkelig grad har kunnet imødegå og regulere forureningen.
Der kan peges på flere årsager hertil.
En årsag er, at kun få af de centraleuropæiske lande er involveret i de regionale havmiljøbeskyttelseskonventioner, og at der ikke i dag findes internationale aftaler, der omfatter de centraleuropæiske landes vandforurening.
En anden årsag er de vanskeligheder, der har vist sig m.h.t. at opnå vedtagelse af miljøforbedrende foranstaltninger.
De enkelte landes syn på forureningsproblemerne er meget forskellige, og da man inden for de internationale aftaler også arbejder efter princippet om konsensus, strander mange forslag på landenes uenighed.
Konsensusprincippet har i nogle sammenhænge vist sig at være et hensigtsmæssigt arbejdsprincip, men i andre tilfælde kan de enkelte lande i for høj grad begrænse andre grupper af landes ønske om gennemførelse af miljøforbedrende foranstaltninger.
Det var netop i erkendelse af konventionernes utilstrækkelige resultater m.h.t. beskyttelse af Nordsøen, at den vesttyske indenrigs- og miljøminister i 1984 afholdt den første internationale miljøministerkonference om Nordsøen.
Det var ønsket, at afholdelsen af Nordsøkonferencen kunne virke som en »saltvandsindsprøjtning« på arbejdet i de eksisterende konventioner, og udfaldet af konferencen blev da også en deklaration, der indeholdt en række hensigtserklæringer om øget indsats i konventionerne og en række konkrete forslag hertil.
Desværre må det i dag erkendes, at heller ikke Nordsøkonferencen medførte så gode resultater som ønsket, og dette må til dels tilskrives Nordsølandenes forskellige syn på forureningsproblemerne i Nordsøen og det forhold, at konventionerne som nævnt i høj grad arbejder efter princippet om konsensus.
I de seneste år har Danmark og de øvrige nordiske lande nok opnået de mest vidtrækkende internationale vedtagelser ved at følge en såkaldt »klub-strategi«, både i og uden for de internationale konventioner.
Med »klub-strategi« menes, at de lande, der kan  

 opnå enighed om en given miljøforbedrende foranstaltning, indgår en bindende aftale herom og via deres initiativ lægger indirekte pres på andre, mindre progressive lande.
Der kan nævnes flere eksempler på resultater, der ved anvendelse af »klub-strategien« er opnået efter dansk eller nordisk initiativ:
21 lande (den såkaldte 30 pct. klub) har underskrevet en deklaration om at nedbringe emissionen af svovldioxid med 30 pct. og har dermed lagt pres på de lande, der overhovedet ikke vil nedbringe deres bidrag til forsuringen, bl.a.
Polen og England, der er de største nettoeksportører af forsurende stoffer.
Denne deklaration er et vigtigt redskab for parlamentarikere og miljøgrupper i det internationale arbejde for at nedbringe forsuringen.
I sommeren 1985 underskrev et flertal af lande i den såkaldte »10 landes klub« en aftale imod bilernes forurening: Canada, Danmark, Finland, Liechtenstein, Norge, Sverige, Schweitz og Østrig.
I marts 1985 enedes Nordisk Ministerråd om at fremlægge en erklæring i de internationale dumpningskonventioner, hvori man søger tilslutning til det nordiske synspunkt, at dumpning af affald i havet er en uacceptabel bortskaffelsesmetode.
I Londonkonventionen har en række lande underskrevet en resolution, der fastslår, at deponering af højradioaktivt affald under havbunden dækkes af Londonkonventionen, og at det derfor er forbudt.
Resolutionen kan til enhver tid fremlægges til vedtagelse og er derfor et pres på de lande, der ønsker at bortskaffe højradioaktivt affald i internationalt farvand på denne måde.
Det foreliggende forslag skal ikke ses som et alternativ til de eksisterende konventioner, men derimod som en slags  

 »konstruktion« uden om de regionale konventioner, hvor »klub-strategien« videreføres og udvikles, hvori flere lande inddrages, og som emnemæssigt arbejder bredere, og som derfor er i stand til at skabe sammenhæng og overensstemmelse mellem forskellige initiativer over for forskellige landes kilder til forurening.
Det er hensigten, at skiftende grupper af europæiske lande som følge af forslag fremlagt i Miljøeureka kan indgå bindende aftaler om tilslutning til miljøforbedrende tiltag, der er mere vidtgående end dem, der lige nu og her kan opnås enighed om i de internationale konventioner.
Dannelse af et Miljøeureka vil først og fremmest komme til at berøre aktiviteterne inden for Pariskonventionen, Oslokonventionen (og dens globale sidestykke Londonkonventionen), Østersøkonventionen, Barcelonakonventionen og Genevekonventionen vedrørende grænseoverskridende forurening.
Med hensyn til landbaseret vandforurening med kemiske stoffer berøres også EFs direktiv 76/ 464/ EF med efterfølgende direktiver vedrørende enkeltstoffer.
Da alle førstnævnte konventioner explicit udtrykker, at konventionen ikke forhindrer medlemslandene i at vedtage forholdsregler, der er mere vidtgående end konventionens, er det bare spørgsmålet om EFs kompetence overfor medlemslandene på områder, hvor EF har vedtaget regler på den ene eller den anden måde, der kan frembringe juridiske og praktiske problemer for et bredere internationalt miljøsamarbejde.
Dette spørgsmål søges i øjeblikket afklaret i Pariskonventionen.
Den danske regerings synspunkt er - også efter vedtagelsen af EF-pakken - at medlemslandene kan gå videre end EFs regler ved aftaler med tredjelande, og at dette synspunkt støttes i de øvrige nordiske lande.
Det er afgørende for dette forslags gennemførelse, at regeringens opfattelse opretholdes.
Bemærkninger til forslagets enkelte punkter Forslagets punkt 1. beskriver det fælles sekretariats opgaver.
Ifølge punkt 1. a. modtager, bearbejder og fremlægger sekretariatet de forslag til miljøforbedrende foranstaltninger/ handlingsprogrammer, som tilsendes sekretariatet fra de deltagende lande eller observatører.
Sekretariatet udarbejder og fremsætter ikke selv forslag, idet det må forudses, at landene vanskeligt vil kunne opnå enighed om, hvilke forslag sekretariatet i givet fald skulle arbejde med. (Udarbejdelsen af vidtgående forslag ville eventuelt kunne blive bremset under henvisning til sekretariatets økonomi og enkelte landes manglende ønske om at finansiere udarbejdelsen af sådanne).
Ud over fremlæggelsen af konkrete forslag til miljøforbedrende handlingsprogrammer indeholder forslaget om Miljøeureka i punkt 1.
b. også forslag om koordinering og udveksling af data om miljøvenlige alternative produkter og produktionsveje, om genbrug og om forureningsbegrænsende udsagn, samt om iværksættelse af forsknings- og forsøgsinitiativer.
Udveksling af data om miljøvenlig teknologi anerkendes i de regionale konventioner som en væsentlig bestanddel af arbejdet med at nedbringe forureningen.
Alligevel arbejdes der meget lidt på denne front.
Dette fælles sekretariats koordinering af oplysninger om miljøvenlig teknologi og deltagelsen af organisationer med miljøteknologi som primært arbejdsområde i arbejdet under Miljøeureka (jfr. forslagets punkt 3) skal sikre, at dette vigtige arbejde gennemføres og varetages.
Ifølge punkt 1. c. skal det fælles sekretariat endvidere koordinere udvekslingen af data fra eksisterende miljøovervågningsprogrammer og iværksætte nye overvågningsprogrammer, hvis der opstår behov for det.
Der eksisterer på nuværende tidspunkt en meget lang række miljøovervågningsprogrammer, databanker osv.
Der er et stort behov for en koordinering og formidling af dette eksisterende arbejdes resultater, således at resultaterne kan blive kendt og benyttet i langt højere grad, end det er tilfældet i dag.
Samtidig vil en koordinering muliggøre en bedre udnyttelse af de afsatte ressourcer, idet dobbeltarbejde vil kunne undgås og samarbejde over landegrænserne etableres.
Punkt 1. d. skal sikre en effektiv og bred formidling af de informationer, der samles under Miljøeureka.
Ad punkt 2 Der afholdes en gang om året møde mellem de tilsluttede landes miljøministre.
På dette årlige ordinære møde fremsættes til vedtagelse de forslag, der i løbet af året er tilsendt sekretariatet.
Afholdelsen af det årlige møde vil sikre, at landene behandler og overvejer forslagene nationalt og tager konkret stilling til de fremlagte forslag.
Ad punkt 3 Samarbejdet er åbent for alle europæiske lande.
Dette indebærer en inddragelse af lande, der kun i meget ringe omfang i dag deltager i det internationale miljøsamarbejde.
Da disse lande bidrager væsentligt til den europæiske vand- og luftforurening, er det af stor betydning at få påbegyndt et reelt samarbejde om iværksættelse af forureningsbegrænsende foranstaltninger.
Endvidere vil det være af stor betydning for især de østeuropæiske lande at få adgang til de data, der indsamles om miljøvenlig teknologi m.m. og til data fra miljøovervågningsprogrammer.
Deltagelsen af observatører indgår som et væsentligt led i Miljøeureka-forslaget, idet observatørerne har ret til at fremsætte konkrete forslag til vedtagelse.
De internationale miljøorganisationer og organisationer med miljøteknologi som primært arbejdsområde er bl.a. foreslået som observatører.
Uden for de internationale konventioner afholdes med jævne mellemrum internationale konferencer om håndtering af miljøfarligt affald - også med deltagelse af udviklingslande.
Det danske Chemcontrol har bl.a. spillet en væsentlig rolle i denne forbindelse som vært ved to internationale konferencer om miljøteknologi og affaldshåndtering i Danmark inden for de seneste få år.
Dette internationale arbejde er aldrig slået igennem i de internationale konventioner, selv om disse netop efterlyser data og initiativer fra medlemslandene (bl.a. »A Strategy for the Future, Oslo and Paris Commissions, 1984«).
Gennem de seneste år har man også set, at internationale miljøorganisationer har spillet en væsentlig rolle i de internationale konventioner, der vedrører grænseoverskridende hav- og luftforurening.
Organisationerne har på eget initiativ fremlagt undersøgelsesresultater og uafhængige analyser for konventionerne og på denne måde bidraget til informationsniveauet i det internationale miljøsamarbejde.
Det er givet, at både miljøbevægelsernes og miljøteknologiorganisationernes adgang til at fremsætte forslag vil tilføje det internationale, traditionelt statsstyrede miljøsamarbejde væsentlig ny inspiration.
Ad punkt 4 Miljøeureka skal finansieres ved bidrag fra de deltagende lande.
Forslag til de nærmere regler for finansieringen skal udarbejdes af regeringen.
Det er meget væsentligt, at finansieringsformen ikke udformes således, at det kommer til at »koste penge« for de nationale administrationer at tilslutte sig et givent handlingsprogram.
Bilag Nogle internationale og regionale miljøaftaler (administreret af miljøministeriet) Ramsarkonventionen: Konvention af 2. februar 1971 om vådområder af international betydning, navnlig som levested for vandfugle. 39 medlemslande.
Trådte i kraft 1975.
UNESCO-konventionen: Konvention af 16. november 1972 om beskyttelse af verdens kultur- og naturarv. 74 medlemslande.
Trådte i kraft 1975.
Washingtonkonventionen: Konvention af 3. marts 1973 om international handel med udryddelsestruede vilde dyr og planter. 86 medlemslande.
Trådte i kraft 1975.
Bonnaftalen: Overenskomst af 9. juni 1969 om bekæmpelse af olieforurening af Nordsøen. 9 medlemslande.
Trådte i kraft 1969.
 Østersøkonventionen: (Helsingforskonventionen) Konvention af 22.
marts 1974 om beskyttelse af havmiljøet i Østersøen.
Danmark, Finland, Polen, Sverige, Vesttyskland, DDR, Sovjetunionen.
Trådte i kraft 1974.
Indgrebskonventionen: Konvention af 29. november 1969 om indgriben på det åbne hav i tilfælde af olieforureningsulykker. 39 medlemslande.
Trådte i kraft 1969.
Nordisk Overenskomst om samarbejde vedrørende kontrol med overholdelsen af bestemmelserne om undgåelse af olieforurening på havet.
Danmark, Sverige, Finland, Norge.
Trådte i kraft 1968.
Københavnsaftalen: Nordisk overenskomst af 16. september 1971 om samarbejde vedrørende foranstaltninger mod olieforurening af havet.
Danmark, Finland, Sverige, Norge.
Trådte i kraft 1971.
Londonkonventionen: Konvention om forhindring af havforurening ved dumpning af affald og andre stoffer. 52 medlemslande.
Trådte i kraft 1975.
Marpolkonventionen: Konvention af 2. november 1973 med tilhørende protokol af 17. februar 1978 om forebyggelse af olieforurening fra skibe. 28 medlemslande.
Trådte i kraft 1983.
Oslokonventionen: Konvention til forhindring af havforurening ved dumpning fra skibe og luftfartøjer. 13 medlemslande.
Trådte i kraft 1974.
Pariskonventionen: Konvention om bekæmpelse af havforurening fra landbaserede kilder. 12 medlemslande + EF-kommissionen.
Trådte i kraft 1978.
Sæbekonventionen: Europæisk overenskomst af 16. september 1968 om begrænset anvendelse af visse detergenter i vaske- og rengøringsmidler.
Trådte i kraft 1972.
Øresundsaftalen: Overenskomst af 5. april 1974 mellem Danmark og Sverige om beskyttelse af Øresund mod forurening.
Danmark og Sverige.
Trådte i kraft 1974.
EF-konventionen: (Genevekonventionen) Konvention om grænseoverskridende luftforurening. 27 medlemslande.
Trådte i kraft 1983.
Wienkonventionen: Konvention til beskyttelse af ozonlaget. 22 lande + EF-kommissionen.
Ikke ikrafttrådt.
Nordisk miljøbeskyttelseskonvention: Miljøbeskyttelseskonvention af 19. februar 1974 mellem Danmark, Finland, Norge og Sverige med dertil hørende protokol.
Trådte i kraft 1976.
Derudover findes der et større antal EF-direktiver m.m. der gælder - eller vil gælde pr. 1. november 1985 for 12 europæiske lande, jfr.
 hosstående underbilag:
Underbilag EF-direktiver Drikkevands-direktiv:
EF: Direktiv (80/ 778/ EØF) af 15. juli 1980 om kvaliteten af vand til forsyning af befolkningen.
 EFT L 229 30.08.80 s. 11.
Direktiv (75/ 440/ EØF) af 16. juni 1975 om kvalitetskrav til overfladevand, som anvendes til fremstilling af drikkevand i medlemsstaterne.
 EFT L 194 25.07.75 s. 34.
 Fuglebeskyttelses-direktiv:
EF: Direktiv (79/ 409/ EØF) af 2. april 1978 om beskyttelse af vilde fugle.
 EFT L 103 25.04.79 s. 1.
 Bly-direktiv:
EF: Direktiv (78/ 611/ EØF) af 29. juni 1978 om blyindholdet i benzin.
 EFT L 197 22.07.78.
Direktiv (85/ 210/ EØF) af 20. marts 1985 om tilnærmelse af medlemsstaternes lovgivning om blyindholdet i benzin.
 EFT L 96.03.04.85.
 Udstødnings-direktiv:
EF: Direktiv (70/ 220/ EØF) af 20. marts 1970 om tilnærmelse af medlemsstaternes lovgivning om foranstaltninger mod luftforurening forårsaget af udstødningsgas fra køretøjsmotorer med styret tænding.
 EFT L 76 06.04.70 s. 1.
1. tilpasning (74/ 290/ EØF) af 28. maj 1974 vedtaget af kommissionen (EFT L 159 15.06.74 s. 61).
2. tilpasning (77/ 102/ EØF) af 30 november 1976 vedtaget af kommissionen (EFT L 32 03.02.77 s. 32).
3. tilpasning (78/ 665/ EØF) af 14. juli 1978 vedtaget af kommissionen (EFT L 223 14.08.78 s. 48).
4. tilpasning (83/ 351/ EØF) af 20. juli 1983 vedtaget af kommissionen (EFT L 197 20.07.83 s. 1).
5. forslag til tilpasning (85/ 288/ EØF) af 25. juni 1985 fra kommissionen (EFT L 96/ 85).
EF-regler i øvrigt Gift Direktiv (76/ 403/ EØF) af 6. april 1976 om bortskaffelse af polyclortriphenyler.
 EFT L 108 26.04.76 s. 41.
Direktiv (82/ 501/ EØF) af 24. juni 1982 om risikoen for større uheld i forbindelse med en række industrielle aktiviteter.
 EFT L 230 05.08.82 s. 1. (Seveso-direktivet).
Direktiv (76/ 769/ EØF) af 27. juli 1976 om indbyrdes tilnærmelse af medlemsstaternes administrativt eller ved lov fastsatte bestemmelser om begrænsning af markedsføring og anvendelse af visse farlige stoffer og præparater. (PCB og PCT).
 EFT L 262 27.09.76 s. 201.
 1. ændring eksisterer ikke.
2. og 3. ændring (TRIS og dekorationsgenstande) (79/ 663/ EØF) af 24. juli 1979.
 EFT L 197 03.08.79.
Direktiv (82/ 806/ EØF) af 22. november 1982 om anden ændring af direktiv (76/ 769/ EØF) om indbyrdes tilnærmelse af medlemsstaternes administrativt eller ved lov fastsatte bestemmelser om begrænsninger i markedsføringen og anvendelsen af visse farlige stoffer og præparater.
 EFT L 339 01.12.82 s. 55.
Direktiv (82/ 828/ EØF) af 3. december 1982 om tredje ændring (PCT) af direktiv (76/ 769/ EØF) om indbyrdes tilnærmelse af medlemssatternes administrativt eller ved lov fastsatte bestemmelser om begrænsning af markedsføring og anvendelse af visse farlige stoffer og præparater.
 EFT L 350 10.12.82 s. 34.
Direktiv (83/ 264/ EØF) af 16. maj 1983 om fjerde ændring af direktiv (76/ 769/ EØF) om indbyrdes tilnærmelse af medlemsstaternes administrativt eller ved lov fastsatte bestemmelser om begrænsning af markedsføring og anvendelse af visse farlige stoffer og præparater.
 EFT L 147 06.06.83 s. 11.
Direktiv (83/ 265/ EØF) af 16. maj 1983 om ændring af direktiv (77/ 728/ EØF) om tilnærmelse af medlemsstaternes administrativt eller ved lov fastsatte bestemmelser om klassificering, emballering og etikettering af farver, maling, lakker, lim og klister, trykfarver og dermed beslægtede varer.
 EFT L 147 06.06.83 s. 11.
Beslutning (81/ 137/ EØF) af 11. maj 1981 om fastlæggelse af kriterier for medlemsstaternes meddelelse til Kommissionen af oplysninger vedrørende fortegnelse over kemiske stoffer EINECS.
 EFT L 167 24.06.81 s. 31.
Direktiv (77/ 728/ EØF) af 7. november 1977 om klassificering, emballering og etikettering af farver, lakker, lim og klister og dermed beslægtede varer.
 EFT L 303 28.11.77 s. 23.
Direktiv (79/ 117/ EØF) af 21. december 1978 om forbud mod markedsføring og anvendelse af plantebeskyttelsesmidler indeholdende visse virksomme stoffer.
 EFT L 33 08.02.79 s. 36.
Direktiv (83/ 131/ EØF) af 14. marts 1983 om ændring af bilaget til Direktiv (79/ 117/ EØF) om forbud mod markedsføring og anvendelse af plantebeskyttelsesmidler indeholdende visse virksomme stoffer.
 EFT L 91 09.04.83. s. 35.
Direktiv (67/ 548/ EØF) af 27. juni 1967 om tilnærmelse af administrativt eller ved lov fastsatte bestemmelser om klassificering, emballering og etikettering af farlige stoffer.
 EFT 196 16.08.67, EFT spec. 1967/ 211 samt EFT L 196 02.02.79 s. 1.
 1. ændring (69/ 81/ EØF)af 13. marts 1969.
 EFT L 68 19.03.69 s. 1.
 2. ændring (70/ 189/ EØF) af 6. marts 1969.
 EFT L 59 14.03.70 s. 33.
 3. ændring (71/ 144/ EØF) af 22. marts 1971.
 EFT L 74 29.03.71 s. 15.
 4. ændring (73/ 146/ EØF) af 21. maj 1973.
 EFT L 167 25.06.73. s. 1.
 5. ændring (75/ 409/ EØF) af 24. juni 1975.
 EFT L 183 14.07.75 s. 22.
Direktiv (79/ 831/ EØF) af 18. september 1979. 6. ændring af direktiv (67/ 548/ EØF) om klassifikation, emballering og etikettering af farlige stoffer.
 EFT L 259 15.10. 79.
 Direktiv om 1. tilpasning (76/ 907/ EØF) af 14. juli 1976.
 EFT L 360 30.12.76 s. 1.
 Direktiv om 2. tilpasning (79/ 370/ EØF) af 30. januar 1979.
 EFT L 88 07.04.79.
 Direktiv om 3. tilpasning (81/ 957/ EØF) af 23. oktober 1981.
 Direktiv om 4. tilpasning (82/ 232/ EØF) af 25. marts 1982.
 EFT L 106 21.04.82.
Direktiv (83/ 467/ EØF) af 29. juli 1983 om femte tilpasning til den tekniske udvikling af Rådets direktiv (67/ 548/ EØF) om tilnærmelse af lovgivning om klassificering, emballering og etikettering af farlige stoffer.
 EFT L 257 16.09.83 s. 1.
Direktiv (79/ 700/ EØF) af 24. juli 1979 om fastsættelse af fællesskabsmetoder til udtagning af prøver til den officielle kontrol med pesticidrester på og i frugt og grøntsager.
 EFT L 207 15.08.79 s. 26.
Direktiv (84/ 631/ EØF) af 6. december 1984 om overvågning af og kontrol inden for fællesskabet med grænseoverskridende overførsel af farligt affald.
 EFT L 326 13.12.84 s. 31.
Direktiv (73/ 405/ EØF) af 22. november 1973 om harmonisering af medlemsstaternes lovgivning om kontrolmetoder for de anionaktive stoffers biologiske nedbrydningsevne.
 EFT L 347 17.12.73 s. 53.
 EFT L 109 22.04.82 s. 18.
Direktiv (82/ 243/ EØF) af 31. marts 1982 om ændring af direktiv (73/ 405/ EØF) om anioniske stoffers nedbrydelighed.
 EFT L 109 22.04.82 s. 18.
Direktiv (75/ 439/ EØF) af 16. juni 1975 om bortskaffelse af olieaffald.
 EFT L 194 25.07.75 s. 31.
 Direktiv (75/ 442/ EØF) af 15. juli 1975 om affald.
 EFT L 194 25.07.75 s. 47.
Direktiv (78/ 631/ EØF) af 26. juni 1978 om tilnærmelse af medlemsstaternes lovgivning vedrørende klassificering, emballering og etikettering af farlige præparater (pesticider).
 EFT L 206 29.07.78. s. 13.
Direktiv (81/ 187/ EØF) af 26. marts 1981 om ændring af direktiv (78/ 631/ EØF).
 EFT L 88 02.04.81 s. 29.
Direktiv (78/ 319/ EØF) af 7. marts 1978 om giftigt og farligt affald.
 EFT L 84 31.03.78 s. 43.
Euratom: Rådets afgørelse (75/ 406/ EØF) af 26. juni 1975 om et program vedrørende forvaltning og opbevaring af radioaktive affaldsstoffer.
 EFT L 178 09.07.75 s. 28.
Direktiv (73/ 173/ EØF) af 4. juni 1973 om tilnærmelse af medlemsstaternes administrativt eller ved lov fastsatte bestemmelser om klassificering, emballering og etikettering af farlige præparater (opløsningsmidler).
 EFT L 189 11.07.73 s. 7.
 1. ændring (80/ 781/ EØF) af 22. juli 1980.
 EFT L 229 30.08.80.
 Direktiv om 1. tilpasning (82/ 473/ EØF) af 10. juni 1982.
 EFT L 213 21.07.82 s. 17.
Vand Direktiv (78/ 659/ EØF) af 18. juli 1978 om kvalitet af ferskvand, der kræver beskyttelse eller forbedring for at være egnet til, at fisk kan leve deri.
 EFT L 222 14.08.78.
Direktiv (79/ 923/ EØF) af 30. oktober 1979 om kvalitetskrav til skaldyrsvande.
 EFT L 281 10.11.79.
Direktiv (80/ 68/ EØF) af 17. december 1979 om beskyttelse af grundvandet mod forurening forårsaget af visse farlige stoffer.
 EFT L 20 26.01.80.
Direktiv (76/ 160/ EØF) af 8. december 1975 om kvaliteten af badevand.
 EFT L 31 05.02.76 s. 1.
Direktiv (76/ 464/ EØF) af 4. maj 1976 om forurening, der er forårsaget af udledning af visse farlige stoffer i Fælleskabets vandmiljø - akvatiske miljø.
 EFT L 129 18.05.76 s. 23.
Beslutning (77/ 795/ EØF) af 12. december 1977 om indførelse af en fælles procedure for udveksling af oplysninger vedrørende kvaliteten af fersk overfladevand i fællesskabet.
 EFT L 334 24.12.77.
 EFT L 319 07.11.81. s. 17.
 EFT L 237 05.09.84 s. 15.
Direktiv (78/ 659/ EØF) af 18. juli 1978 om kvalitet af ferskvand, der kræver beskyttelse eller forbedring for at være egnet til, at fisk kan leve deri.
 EFT L 222 14.08.78.
Direktiv (78/ 869/ EØF) af 9.oktober 1979 om målemetoder og hyppighed for prøvetagning og analyser af overfladevand, som anvendes til fremstilling af drikkevand i medlemsstaterne.
 EFT L 271 29.10.79.
Direktiv (79/ 923/ EØF) af 30. oktober 1979 om kvalitetskrav til skaldyrsvande.
 EFT L 281 10.11.79.
Beslutning (81/ 971/ EØF) af 3. december 1981 vedtaget af rådet om indførelse af et fællesskabsinformationssystem vedrørende kontrol med og formindskelse af forurening af havet med carbonhydrider.
 EFT L 355 10.12.81 s. 52.
Luft Direktiv (77/ 12/ EØF) af 29. marts 1977 om de biologiske normer for bly og overvågning af befolkningen med hensyn til risikoen for blyforgiftning.
 EFT L 105 28.04.77.
Direktiv (77/ 537/ EØF) af 28. juni 1977 om foranstaltninger mod emission af forurenende stoffer fra dieselmotorer til fremdrift af landbrugs- og skovbrugshjultraktorer.
 EFT L 220 29.08.77 s. 38.
Direktiv (82/ 884/ EØF) af 3. december 1982 om en grænseværdi for bly i luften.
 EFT L 378 31.12.82 s. 15.
Direktiv (72/ 306/ EØF) af 2. august 1972 om tilnærmelse af medlemsstaternes lovgivning om foranstaltninger mod emission af forurenende stoffer fra dieselmotorer til fremdrift af køretøjer.
 EFT L 190 20.08.72 s. 1.
Beslutning (82/ 459/ EØF) af 24. juni 1982 om indførelse af en gensidig udveksling af informationer og data fra net og individuelle stationer, som måler luftforureningen i medlemsstaterne.
 EFT L 210 19.07.82 s. 1.
Direktiv (84/ 360/ EØF) af 28. juni 1984 om bekæmpelse af luftforurening fra industrianlæg.
 EFT L 188 16.07.84 s. 20.
Støj Direktiv (70/ 157/ EØF) af 6. februar 1970 om tilnærmelse af medlemsstaternes lovgivning om tilladt støjniveau og udstødningssystemer for motordrevne køretøjer.
 EFT L 42 23.02.70 s. 16.
 Tilpasninger og ændringer til direktiv (70/ 157/ EØF):
 EFT L 321 22.11.73 s. 33.
 EFT L 066 12.03.77 s. 33.
 EFT L 131 18.05.81 s. 6.
 EFT L 196 26.07.84 s. 47.
 EFT L 238 06.09.85 s. 31.
Direktiv (74/ 151/ EØF) af 4. marts 1974 om visse dele og specifikationer for landbrugs- og skovbrugshjultraktorer.
 EFT L 28.03.74.
Direktiv (77/ 311/ EØF) af 29. marts 1977 om støjniveauet i ørehøjde for førere af landbrugs- og skovbrugstraktorer.
 EFT L 28.04.77.
Direktiv (78/ 1015/ EØF) af 23. november 1978 om tilladt støjniveau og udstødningssystemer på motorcykler.
 EFT L 10 16.01.79.
Direktiv (79/ 113/ EØF) af 19. december 1978 om bestemmelse af støjemissionen fra entreprenørmateriel/ bygge- og anlægsmateriel.
 EFT L 33 08.02.79.
Direktiv (80/ 51/ EØF) af 20. december 1979 om begrænsning af støj fra subsoniske luftfartøjer.
 EFT L 18 24.01.80.
Direktiv (83/ 206/ EØF) af 21. april 1983 om ændring af direktiv (80/ 51/ EØF) om begrænsning af støj fra subsoniske luftfartøjer.
 EFT L 117 04.05.83 s. 15.
Direktiv (84/ 534/ EØF) af 17. september 1984 om indbyrdes tilnærmelse af medlemsstaternes lovgivning om tilladeligt lydeffektniveau for tårnkraner.
 EFT L 300 19.11.84 s. 130.
Direktiv (84/ 535/ EØF) af 17. september 1984 om indbyrdes tilnærmelse af medlemsstaternes lovgivning om tilladeligt lydeffektniveau for elektriske svejseaggregater.
 EFT L 300 19.11.84 s. 142.
Direktiv (84/ 536/ EØF) af 17. september 1984 om indbyrdes tilnærmelse af medlemsstaternes lovgivning om tilladeligt lydeffektniveau for generatoraggregater.
 EFT L 300 19.11.84. s. 149.
Direktiv (84/ 537/ EØF) af 17. september 1984 om indbyrdes tilnærmelse af medlemsstaternes lovgivning om tilladeligt lydeffektniveau for håndbetjente betonbrækkere og pikhamre.
 EFT L 300 19.11.84 s. 156.
Direktiv (84/ 538/ EØF) af 17. september 1984 om indbyrdes tilnærmelse af medlemsstaternes lovgivning om tilladeligt lydeffektniveau for plæneklippere.
 EFT L 300 19.11.84. s. 171.
Miljø generelt Aftale af 5. marts 1972 mellem repræsentanterne for medlemsstaternes regeringer, forsamlet i rådet, om underretning af Kommissionen og medlemsstaterne med henblik på en eventuel harmonisering inden for Fællesskaberne af hasteforanstaltninger med henblik på miljøbeskyttelse - miljøinformationsaftalen.
 EFT C 9 15.03.73.
 Aftale af 15. juli 1974 om uddybning af miljøinformationsaftalen.
 EFT C 86 20.07.74.
Beslutning (76/ 161/ EØF) af 8. december 1975 om indførelse af en fælles procedure til oprettelse og ajourføring af en fortegnelse over informationskilder på miljøområdet inden for Fællesskabet.
 EFT L 31 05.02.76 s. 8.
Beslutning (81/ 437/ EØF) af 11. maj 1981 om fastlæggelse af kriterierne for medlemsstaternes meddelelse til Kommissionen af oplysninger vedrørende fortegnelsen over kemiske stoffer.
 EFT L 167 24.06.81 s. 31.
Samarbejdsaftale mellem Det europæiske økonomiske Fællesskab og kongeriget Sverige om et europæisk forsknings- og udviklingsprogram vedrørende genanvendelse af by- og industriaffald.
 EFT L 174 21.06.82 s. 31.
 EFT L 360 23.12.83 s. 46.
Aftale om forlængelse og ændring af samarbejdsaftale mellem Det europæiske økonomiske Fællesskab og kongeriget Sverige om et europæisk forsknings- og udviklingsprogram vedrørende genanvendelse af by- og industriaffald.
 EFT L 360 23.12.83 s. 46.
 EFT L 360 23.12.83 s. 45.
 Aftale mellem repræsentanterne for medlemsstaternes regeringer af 5.
marts 1973 om underretning af Kommissionen og medlemsstaterne med henblik på en evt. harmonisering inden for Fællesskaberne af hasteforanstaltninger med henblik på miljøbeskyttelse.
 EFT C 9 15.03.73 s. 1.
Forordning (1872/ 84/ EØF) af 28. juni 1984 om fællesskabsaktioner på miljøområdet.
 EFT L 176 03.07.84 s. 1.
