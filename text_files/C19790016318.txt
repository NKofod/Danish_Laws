Forretningsorden for Handelsflådens Velfærdsråd (Fastsat i henhold til lov nr. 188 af 30. april 1948 om  

 velfærdsforanstaltninger for søfarende.
 Efterfølger forreningsordenen af 8. september 1948).
 § 1.  Handelsflådens Velfærdsråd består af en af  

 Handelsministeriet udnævnt formand samt et antal yderligere medlemmer, der  

 udpeges af nedennævnte institutioner eller organisationer:
 Herudover kan Handelsminsteriet udpege et yderligere antal medlemmer af  

 Velfærdsrådet.
§ 2.  Til varetagelse af Velfærdsrådets løbende  

 forretninger nedsættes et forretningsudvalg bestående af formanden - eller  

 under dennes forfald næstformanden - samt fire af rådet for en periode af 2  

 år valgte medlemmer, hvoraf mindst en rederrepræsentant og mindst to  

 repræsentanter for de søfarendes organisationer.
Endvidere vælges blandt  

 rådets medlemmer en suppleant for hvert af de fire af rådet valgte medlemmer.  

 Til behandling af specielle opgaver kan Velfærdsrådet efter indstilling fra  

 forretningsudvalget nedsætte underudvalg.
Hvis et sådant underudvalg er af  

 permanent karakter, vælges medlemmerne for en funktionsperiode af 2 år.
§ 3.  Velfærdsrådet har i overensstemmelse med  

 bestemmelserne i lov om Velfærdsforanstaltninger for søfarende til opgave at  

 varetage og fremme sådanne foranstaltninger i ind- og udland som skønnes  

 formålstjenelige og ønskelige til fremme af søfolks velfærd i havn.
I  

 særdeleshed behandler Velfærdsrådet alle spørgsmål i forbindelse med  

 opfyldelsen af de henstillinger, der indeholdes i den af XXI. internationale  

 arbejdskonference i 1936 vedtagne rekommendation angående søfolks velfærd i  

 havn og andre beslutninger vedrørende dette emne, som måtte blive vedtaget af  

 Den internationale Arbejdsorganisation (I.L.O.).
Velfærdsrådet kan selvstændigt tage initiativ til iværksættelse af  

 foranstaltninger af den ovenfor omhandlede art og kan i fornødent omfang  

 rette henvendelse til eller træde i samarbejde med andre myndigheder,  

 organisationer eller lign., herunder de velfærdsmyndigheder, der er eller  

 måtte blive oprettet for søfarende i andre lande.
Endvidere fungerer  

 Velfærdsrådet som rådgivende organ for Handelsministeriet i alle spørgsmål  

 vedrørende søfolks velfærd.
§ 4.  Velfærdsrådet disponerer selvstændigt over de i  

 henhold til lov om velfærdsforanstaltninger for søfarende tilvejebragte  

 midler eller andre midler, der måtte blive stillet til rådighed for  

 velfærdsarbejdet.
Rådets indtægter og udgifter optages på de årlige  

 finanslove og statsregnskaber, men holdes i øvrigt afsondrede fra  

 statskassen.
Rådets regnskaber revideres af statens hovedrevision, og  

 decideres af handelsministeren.
 De med rådets administration forbundne udgifter, herunder dagpenge,  

 rejsediæter m.v. for rådets medlemmer i overensstemmelse med  

 tjenestemandslovens regler, afholdes ved en særskilt bevilling på de årlige  

 finanslove.
§ 5.  Formanden - eller under dennes forfald  

 næstformanden - sammenkalder rådet eller forretningsudvalget til møde, så  

 ofte han finder det fornødent.
Velfærdsrådet skal dog indkaldes til møde  

 mindst 2 gange årligt.
Velfærdsrådet vil endvidere være at indkalde til møde,  

 når mindst 5 af rådets medlemmer ønsker dette og herom retter henvendelse til  

 formanden.
På lignende måde vil forretningsudvalget være at indkalde til møde, når  

 mindst 2 af dets medlemmer fremsætter ønske herom.
Tid og sted for rådets og  

 forretningsudvalgets møder fastsættes af formanden (resp. næstformanden), der  

 foranlediger medlemmerne indvarslet til møderne og leder forhandlingerne på  

 disse.
§ 6.  For at beslutning kan træffes af rådet, skal  

 formanden (resp. næstformanden) og mindst halvdelen af medlemmerne være til  

 stede.
Hvert medlem har en stemme, og afgørelser træffes ved simpelt flertal.  

 I tilfælde af stemmelighed gør formandens (resp. næstformandens) stemme  

 udslaget.
Ved behandlingen af spørgsmål, hvor rådet optræder som rådgivende  

 organ for Handelsministeriet, kan eventuelle mindretal begære deres  

 bemærkninger vedføjet flertallets indstillinger eller udtalelser, og disse  

 derefter forelagt for Handelsministeriet.
Forretningsudvalget er beslutningsdygtigt, når formanden (resp.  

 næstformanden) og mindst to medlemmer er til stede.
Om afstemningen gælder  

 tilsvarende regler, som ovenfor fastsat med hensyn til afstemninger i rådet.  

 Eventuelle mindretal kan begære deres bemærkninger vedføjet flertallets  

 indstillinger eller udtalelser, og disse derefter snarest forelagt for rådet.
 § 7.  Rådets sekretariatsforretninger, herunder kasse-  

 og regnskabsforretninger, varetages af en af Handelsministeriet udpeget  

 sekretær.
 Eventuel fornøden yderligere medhjælp stilles ligeledes til rådighed af  

 ministeriet.
§ 8.  Over rådets forhandlinger og  

 forretningsudvalgets beslutninger føres protokoller, der underskrives af  

 formanden (resp. næstformanden) og sekretæren, og i genpart tilstilles rådets  

 medlemmer.
Formanden (resp. næstformanden) drager omsorg for udførelsen af  

 rådets eller forretningsudvalgets beslutninger i overensstemmelse med de  

 skete vedtagelser og underskriver på rådets vegne fornødne skriftlige  

 ekspeditioner.
Efter nærmere af rådet fastsatte regler kan sekretæren på  

 rådets vegne under skrive løbende ekspeditioner.
 Om rådets virksomhed i hvert finansår afgives der inden den 1. juli i det  

 påfølgende finansår en skriftlig beretning til Handelsministeren.
 § 9.  Rådets medlemmer samt sekretæren er forpligtet  

 til overfor alle uvedkommende at bevare tavshed med hensyn til de forhold,  

 der kommer til deres kundskab under rådets forhandlinger, derunder såvel  

 angående de trufne beslutninger som angående stemmeafgivningen.
