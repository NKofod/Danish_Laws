Fremsat den 12. april 2007 af Rune Lund (EL),  

 Jørgen Arbo‑Bæhr (EL), Per Clausen (EL) og  

 Frank  

 Aaen  

 (EL) Forslag til folketingsbeslutning om  

 en freds- og forsoningsproces i Irak Folketinget pålægger regeringen at arbejde for, at alle  

 udenlandske tropper trækkes ud af Irak, og at der igangsættes en freds- og  

 forsoningsproces samt genopbygning af det krigsplagede Irak.
Bemærkninger til forslaget Enhedslisten har i flere omgange fremlagt konkrete bud på,  

 hvordan en freds- og forsoningsproces kunne se ud i Irak.
Nedenstående er Enhedslistens bud på fred og  

 forsoning frem for krig Onsdag 21. februar 2007 annoncerede statsminister Anders Fogh  

 Rasmussen, at den danske bataljon i Irak på 450 mand skal trækkes hjem.
Det  

 er  

 godt nyt.
Og det er en sejr for os krigsmodstandere.
Anders Fogh Rasmussen  

 har  

 ikke villet tilbagetrækningen, han er blevet presset til den, fordi et  

 flertal  

 af danskerne er imod de danske troppers tilstedeværelse i Irak.
Desværre er der ikke tale om en fuldstændig tilbagetrækning.  

 Danmark vil sende helikoptere af sted sammen med 50 soldater til at betjene  

 dem.  

 Kun en fuldstændig tilbagetrækning er en løsning.
Alt andet er at trække  

 pinen  

 ud.
Så selv om tilbagetrækningen af den danske bataljon er en sejr, er der  

 stadig meget arbejde, der skal gøres, før alle danske og udenlandske tropper  

 er  

 ude af Irak.
Enhedslisten har siden januar 2006 fremlagt en række tanker om  

 fred, forsoning og genopbygning i Irak.
Dette er ikke mindre relevant nu,  

 hvor  

 diskussionen om troppetilbagetrækninger for alvor er sat på dagsordenen.  

 Storbritannien har for eksempel også i midten af februar annonceret, at man  

 vil  

 trække en del af sine tropper hjem. 1.600 britiske soldater vil blive trukket  

 hjem i løbet af foråret 2007, hvorefter den samlede britiske styrke i Irak i  

 løbet af andet halvår af 2007 vil være reduceret til ca. 5.000 soldater.
Danmark har en forpligtelse til at påtage sig et medansvar for  

 genopbygningen af Irak.
Vi har været med til at ødelægge landet siden marts  

 2003. Vi har del i ansvaret for, at Irak i dag er kastet ud i noget, der  

 dårligt kan betegnes som andet end en borgerkrig med daglige selvmordsbomber,  

 likvideringer, voldtægter samt social og økonomisk nedtur.
Enhedslisten vil i det følgende præsentere en række bud, der  

 peger i retning mod fred.
Vi gør os ingen naive forhåbninger.
Situationen i  

 Irak er i dag så alvorlig, at det desværre må konstateres, at man nok er  

 hinsides de gode løsninger.
Det er et land, der er præget af kaos, vold og  

 krig, og hvor det er svært at få øje på et lys i horisonten.
 Det afholder dog ikke Enhedslisten fra at tænke fremadrettet.  

 Tilstedeværelsen  

 af fremmede tropper har kun gjort  og gør stadig  tingene værre.  

 Derfor er  

 det nødvendigt at tænke i relevante, nødvendige og centrale fredsforslag.
 Det er en forudsætning for fred, at de udenlandske tropper  

 trækkes hjem straks.
En lige så afgørende forudsætning for alle forslag i dette  

 forslag er, at det er irakerne, der skal bestemme, hvad der skal ske i Irak.  

 FN  

 og andre skal være velkomne til at bidrage til processen, i det omfang  

 irakerne  

 ønsker det.
Irakerne skal være herrer i eget hus  i modsætning til den  

 nuværende situation, hvor USA i realiteten er den egentlige magthaver.
Det er en kendsgerning, at Saddam Hussein var en brutal og  

 nådesløs diktator, som har tusinder, måske titusinder, af menneskeliv på sin  

 samvittighed.
Giftangrebet på kurdere i 1980erne og kampagnen mod de  

 såkaldte  

 marskarabere i det sydlige Irak i 1990erne er formentlig blandt de  

 værste  

 eksempler.
 Men påstandene om, at regimet var i besiddelse af masseødelæggelsesvåben  

 og havde forbindelser til Al Qaida, er nu blevet afsløret som værende frit  

 opfundet af den amerikanske regering − opfundet for at kunne indlede en  

 krig mod Saddam Hussein og hans regime.
Det ligger fast, at krigen i Irak blev indledt uden FN-mandat  

 og dermed på et ulovligt grundlag i henhold til international ret, hvilket  

 FNs  

 generalsekretær også offentligt har udtalt.
Først efterfølgende har den  

 internationale  

 koalitions fortsatte tilstedeværelse fået et FN-mandat.
Den irakiske befolkning måtte lide gennem 1990erne.
Dette  

 skyldtes ikke kun Saddam Husseins regime.
Det skyldtes også i meget stort  

 omfang de økonomiske sanktioner fra Vestens side, der medførte betydelige  

 lidelser for den almindelige befolkning, og som på ingen måde ramte Saddam  

 Husseins regime.
 Men siden regimet faldt i foråret 2003 har situationen i Irak  

 udviklet sig fra slemt til værre.
Frem for at skabe økonomisk fremgang og politisk demokrati har  

 koalitionen skabt en situation i Irak, hvor man kan tale om såvel  

 modstandskamp  

 mod de udenlandske besættelsesstyrker som optakten til en − eller en  

 decideret udbrudt − borgerkrig.
Denne situation bliver understreget af  

 det uhyggeligt store antal dræbte.
Den uafhængige organisation Iraq Body  

 Count  

 opgør tallet af dræbte i konflikten til mindst 60.187 (29. marts 2007). Andre  

 opgørelser sætter antallet betydeligt højere.
F.eks. opgjorde en række  

 irakiske  

 læger og amerikanske forskere i det anerkendte tidsskrift The Lancet den 11.  

 oktober 2006 antallet af dræbte som følge af konflikten til 655.000  

 mennesker.
Enhedslisten var imod krigen fra start, selv om den var blevet  

 godkendt af FNs sikkerhedsråd.
Enhedslisten er imod besættelsen, uanset  

 at det  

 lykkedes USA at få en FN-anerkendelse af USA's marionetregime presset igennem  

 efter krigen.
 Tiden er inde til en ny strategi for Irak.  

 Enhedslisten  

 har følgende otte bud på en strategi for fred i Irak:
1) De udenlandske styrker trækkes hjem straks Forudsætningen for, at de resterende punkter i  

 Enhedslisten  

 s  

 fredsforslag kan lykkes, er, at de udenlandske styrker trækkes hjem straks.  

 Begrundelsen for at indlede krigen har vist sig at være løgn.
Saddam Hussein  

 og  

 hans regime havde hverken masseødelæggelsesvåben eller direkte forbindelser  

 til  

 terrornetværk som Al Qaeda.
Under valgkampen til USAs kongres og senat  

 har præsident  

 George W.
Bush for første gang givet den reelle begrundelse, nemlig at USA  

 vil  

 kontrollere verdens formentlig næststørste oliereserve − jf. hans taler  

 i  

 Missouri den 3. november 2006 og Colorado den 4. november 2006, hvor  

 præsident  

 George W.
Bush sagde, at »ekstremister« og »radikale elementer« ikke skal  

 have  

 kontrol over verdens energiressourcer og bruge denne kontrol til at opnå  

 politiske indrømmelser.
Klar tale fra en præsident, der ellers tidligere har  

 nægtet, at Irakkrigen skulle have noget som helst med olie at gøre.
 Krigen i Irak blev indledt uden et FN-mandat.  

 Krigen har aldrig haft international legitimitet.
 Hertil kommer, at 4 års forkert politik  som stormen på  

 Falluja med brug af fosforbomber, forarmet uranammunition m.v.,  

 torturfængslet  

 Abu Ghraib, accepten af shiamilitser som Mahdihæren − har brudt Irak op  

 i  

 stumper og sendt landet ud i noget, der mest af alt ligner borgerkrig.
Hvis den amerikanske ambassade kan stå til troende  jf. et  

 ambassadetelegram fra juni 2006 − så bliver Bagdad i praksis allerede  

 kontrolleret af lokale militser, og den irakiske regering har ingen  

 indflydelse  

 på dagliglivet.
Amerikanske tropper forlader sjældent deres baser uden  

 luftstøtte, selv når de tager på rutine-patruljer.
2) Støtte til demokratiske og folkelige  

 kræfter For at få en varig fred i Irak må man støtte de aktører, som  

 ønsker at opbygge et fredeligt og demokratisk samfund.
Derfor skal de  

 folkelige  

 og demokratiske kræfter støttes i deres bestræbelser på at genopbygge Irak og  

 skabe en fredelig udvikling, som kommer den almindelige iraker til gode.
Et  

 eksempel på sådanne folkelige og demokratiske kræfter er den irakiske  

 fagbevægelse, der også under besættelsen har kæmpet for bedre leve- og  

 lønvilkår og via dens daglige virke bidraget til at styrke  

 græsrodsdemokratiet.  

 En styrkelse af græsrødderne i det irakiske samfund er det samme som at bygge  

 et solidt demokrati op fra neden.
I hvor høj grad det vil lykkes at  

 genopbygge  

 Irak, er afhængig af, hvordan man får styrket græsrødderne.
Styrkelsen af det irakiske civilsamfund skal ikke kun ske internt  

 i Irak.
Det er nødvendigt med international solidaritet og bånd til resten af  

 verden.
Derfor skal der opmuntres til internationale samarbejder med for  

 eksempel  

 den irakiske fagbevægelse, studenterorganisationer, kvindeorganisationer,  

 menneskerettighedsorganisationer og andre, der kæmper for et fredeligt og  

 demokratisk Irak.
Denne opmuntring skal være både politisk og økonomisk.
3) Årlige beløb Årlige beløb i samme størrelsesorden som de milliarder, der har  

 været anvendt på opretholdelsen af koalitionsstyrkerne i Irak, placeres i en  

 fond under irakisk kontrol eller FN-kontrol med henblik på civil genopbygning  

 af Irak.
USA bruger alene ca. 500 mia. kr. om året på krigsindsatsen i Irak.  

 Der kan skabes enorme fremskridt for disse midler.
For at få brudt den onde cirkel med borgerkrig og  

 samfundsmæssig opløsning er det afgørende, at der sættes gang i den civile  

 genopbygning.
Koalitionsstyrkerne har ikke bragt økonomisk fremgang eller håb  

 om en bedre fremtid til Iraks borgere.
Tværtimod er den almindelige iraker 4  

 år  

 efter Saddam Husseins fald blevet fattigere, arbejdsløsheden er enorm, og de  

 offentlige serviceydelser som vand og el eksisterer kun i meget begrænset  

 omfang.
Hvis fonden placeres i FN-systemet, kan fonden f.eks. bestå af  

 repræsentanter udpeget af irakiske hjælpeorganisationer, internationale  

 hjælpeorganisationer og internationalt anerkendte eksperter udpeget af  

 FNs  

 generalsekretær.
Dette synes også i overensstemmelse med den irakiske  

 befolknings ønsker.
Ifølge en måling foretaget af World Public Opinion i  

 januar  

 2006 ønsker næsten seks ud af ti irakere, at FN leder den økonomiske  

 genopbygning af landet.
I alle tre hovedgrupper af befolkningen   

 shiiter,  

 sunnier og kurdere  er der et flertal for en FN-ledet genopbygning.
4) Indkaldelse af en international  

 fredskonference under FN At trække de udenlandske styrker ud og igangsætte en civil  

 genopbygning er en afgørende del af fredsprocessen i Irak.
Den anden  

 afgørende  

 del er at få indledt en dialog mellem konfliktens parter.
En sådan konference  

 kunne indkaldes af FN, og denne konference kunne tage udgangspunkt i den  

 Arabiske Ligas konklu-sioner fra november 2005 − konklusioner, der har  

 overvældende opbakning blandt de tre hovedgrupper i Iraks befolkning.
De tre  

 punkter er:
   

 	  

 Afvisning af  

 terrorisme.
   

 	  

 Alle parter skal  

 deltage i den politiske proces.
   

 	  

 En tidsfrist for  

 tilbagetrækning af koalitionsstyrkerne.
Hvem der i øvrigt skal deltage, må forhandles på plads for  

 eksempel på basis af et udspil fra FNs generalsekretær.
Målet er at få  

 igangsat en fredsproces og indledt den politiske dialog mellem konfliktens  

 parter, herunder også nabolandene og andre internationale parter, der kan  

 føre  

 frem til en politisk løsning og en demokratisk udvikling i Irak.
5) Fredsproces under FN-overvågning Erfaringer fra andre fredsprocesser viser, at der er behov for  

 en mægler.
Det kunne passende være FN, hvis irakerne ønsker det.  

 Forudsætningen  

 for at deltage i fredsprocessen er en våbenhvile.
En sådan våbenhvile må  

 indgås  

 af alle parter, oprørsgrupper såvel som militser.
I en overgangsfase kan det være nødvendigt med fredsbevarende  

 FN-styrker, der kan fungere som en tillidsskabende foranstaltning mellem  

 hidtidige fjender.
Tilsyneladende er alle tre hovedgrupper af befolkningen  

 enige om, at der kan være behov for i en overgangsperiode at have militære  

 styrker fra udlandet til at støtte de irakiske sikkerhedsstyrker.  

 Enhedslisten  

 finder det imidlertid afgørende, at soldater fra koalitionsstyrkerne ikke kan  

 deltage i en sådan FN-styrke.
Hvor de så skal komme fra må i givet fald være  

 op  

 til fredsprocessens hovedparter  altså de irakiske parter.
FN-styrker er imidlertid ikke det eneste afgørende.
Det er lige  

 så vigtigt at få oprettet et irakisk råd med deltagelse af alle irakiske  

 parter,  

 der ønsker at deltage i en fredelig og demokratisk udvikling af landet.  

 Formålet  

 med rådet er at sætte den politiske proces i gang, som enten fører frem til  

 en  

 ny grundlov eller til en politisk aftale om nedsættelse af en grundlovgivende  

 forsamling,  

 der i givet fald også må forholde sig til  

 en løsning, der respekterer f. eks. kurdernes ret til selvbestemmelse.
6) Afslutning på fredsprocessen Alle, der har begået krigsforbrydelser, bør stilles for en  

 krigsforbryderdomstol.
Dette gælder både de ansvarlige for krigen og  

 besættelsen og andre soldater og militsfolk, der har begået konkrete overgreb  

 på civile.
 En del af midlerne fra  

 FN-fonden skal anvendes til integration af modstandsfolk og militsmedlemmer i  

 samfundet, herunder til jobskabelse og andre former for reetablering i det  

 civile samfund.
Der skal nedsættes en sandhedskommission, som får til opgave at  

 undersøge overgreb begået af koalitionsstyrkerne, regeringsstyrkerne samt  

 oprørs- og militsmedlemmerne, og som skal sikre oprejsning og erstatning til  

 ofrene.
Sandhedskommissionen kan i samarbejde med irakerne komme med forslag  

 til en reform af politi- og retssystemet, der kan sikre retssamfundet.
I  

 forhold til Sydafrika, der også havde en sandhedskommission, er situationen i  

 Irak anderledes, i og med at der i Sydafrika ikke var udenlandske  

 besættelsesmagter.  

 Dette forhold peger på, at sandhedskommissionens arbejde og konklusioner i  

 Irak  

 kommer til at omfatte handlinger begået af besættelsesmagterne.
 Som afslutning på fredsprocessen skal der afholdes enten afstemning  

 om en ny grundlov, hvis det irakiske råd er kommet frem til et forslag, eller  

 til en ny grundlovgivende forsamling.
 Der skal iværksættes en uvildig undersøgelse i FN-regi af  

 grundlaget for Irakkrigen, herunder af påstandene om masseødelæggelsesvåben.
7) Alle kontrakter og aftaler indgået siden  

 besættelsens start opsiges eller genforhandles Skal en ny start og en fredsproces lykkes i Irak, kræver det  

 økonomisk frihed.
Mange af de kontrakter, som for eksempel  

 koalitionsstyrkernes  

 provisoriske råd (CPA  Coalition Provisional Authority) har indgået,  

 binder  

 reelt Irak i årtier frem og er desuden så favorable for firmaerne, der har  

 indgået dem, at en ny irakisk regering ikke kan være bundet af dem.
Ud over  

 at  

 de i realiteten plyndrer Irak, er mange af dem også indgået med baggrund i  

 korruption.
Det internationale samfund bør derfor forpligte sig over for en  

 ny  

 irakisk regering til, at aftalerne enten opsiges eller genforhandles.
Især de kontrakter om olie, der er indgået mellem USA og CPA,  

 er et problem.
Disse kontrakter er særdeles fordelagtige for firmaerne i USA,  

 f.eks.  

 Halliburton, og kontrakterne er tilsvarende ufordelagtige for Irak.
En  

 annullering og/eller genforhandling af disse kontrakter vil kunne bidrage med  

 milliarder af kroner til genopbygningen af Irak.
8) En særskilt dansk indsats Danmark skal trække alle sine tropper hjem og bruge de sparede  

 penge på at støtte Irak i genopbygningen af landet.
Der afsættes gerne  

 yderligere midler.
Disse yderligere midler tages ikke fra ulandsbistanden,  

 men  

 skaffes via nye midler, så opbygningen af Irak ikke går ud over andre  

 fattige,  

 der behøver bistand.
 Den danske Irak-bistand kunne for eksempel bidrage til følgende:
   

 	  

 En styrket irakisk  

 energiforsyning.
   

 	  

 At udnytte Iraks  

 store landbrugsressourcer.
   

 	  

 At styrke  

 menneskerettighederne gennem opbygning af en ombudsmandsinstitution og  

 samarbejde  

 med Dansk Institut for Menneskerettigheder.
   

 	  

 At forbedre Iraks  

 miljø.
Danmark skal desuden behandle irakiske flygtninge med respekt  

 for den situation, de befinder sig i.
Derfor skal alle irakiske flygtninge  

 have  

 ret til at blive i Danmark, så længe FN vurderer, at flygtningene ikke kan  

 vende tilbage til Irak.
Danmark skal også åbne grænserne for irakiske flygtninge,  

 således at mindst 10.000 irakiske flygtninge kan komme til Danmark.
Til  

 sammenligning har Sverige påtaget sig at modtage 15.000 irakiske flygtninge.
I dag gør Danmark en negativ forskel i Irak.
Hvis Danmark vil,  

 kan Danmark gøre en positiv forskel i Irak.
Men det kræver en helt anden  

 tilgang end den nuværende.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en freds- og forsoningsproces i Irak.
(Beslutningsforslag nr.
B 155).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
