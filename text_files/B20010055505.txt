Bekendtgørelse om forebyggelse af jord-  

 og grundvandsforurening fra benzin- og dieselsalgsanlæg1) I medfør af § 7, stk. 1, nr. 1-3, 5 og 7, § 19, stk. 5, § 29, stk.  

 1, § 35, stk. 2, og § 110, stk. 3 og 4, i lov om miljøbeskyttelse, jf.  

 lovbekendtgørelse nr. 698 af 22. september 1998 som ændret ved  

 lov nr. 369 af 2. juni 1999, lov nr. 370 af 2. juni 1999, lov nr. 447 af 31.  

 maj 2000, lov nr. 475 af 7. juni 2001 og 479 af 7. juni 2001,  

 fastsættes:
Kapitel 1 Bekendtgørelsens område og definitioner Anvendelsesområde m.v.
 § 1. Til forebyggelse af jord- og  

 grundvandsforurening fastsætter bekendtgørelsen regler for  

 indretning og drift af benzin- og dieselsalgsanlæg, jf. § 4, nr.  

 4.
 Stk. 2. Bekendtgørelsen omfatter ikke benzin- og  

 dieselsalgsanlæg, der er tilmeldt Oliebranchens Miljøpulje.
 § 2. Ved afgørelser vedrørende  

 godkendelsespligtig virksomhed efter miljøbeskyttelseslovens kapitel  

 5, skal reglerne i nærværende bekendtgørelse anses for  

 mindstekrav for indretning og drift af benzin- og  

 dieselsalgsanlæg.
 § 3. Ved afgørelser vedrørende  

 spildevand efter miljøbeskyttelseslovens kapitel 3 og 4, skal reglerne  

 i nærværende bekendtgørelse anses for mindstekrav for  

 afløbssystemer på benzin- og dieselsalgsanlæg.
Definitioner § 4. I denne bekendtgørelse forstås  

 ved:
 1)	Alarm for lagtykkelse i en benzin- og olieudskiller: En alarm der  

 udløses, når det udskilte lag af motorbrændstof har en  

 tykkelse svarende til en given del af udskillerens opsamlingskapacitet.
 2)	Alarm for væskestand i en benzin- og olieudskiller: En alarm  

 der udløses ved faldende væskestand i udskilleren.
 3)	Alarm for væskestand i en magasinbrønd: En alarm der  

 udløses, hvis der i magasinbrønden er opstuvet  

 motorbrændstof/afløbsvand.
 4)	Benzin- og dieselsalgsanlæg: Tanke med tilhørende  

 rørsystemer og pumper, påfyldnings- og salgspladser,  

 afløbssystemer m.v., hvorfra der sker detailsalg af  

 motorbrændstof ved påfyldning af motorkøretøjer,  

 herunder biler, lastbiler og motorcykler.
 5)	Benzin- og olieudskiller: En nedgravet beholder, der opsamler  

 motorbrændstof i afløbsvand fra befæstede arealer.
 6)	Dobbeltvægget rør: Rørkonstruktion med to  

 vægge, som er adskilt med et mellemrum.
 7)	Elektronisk overfyldningssikring: En elektronisk føler, der  

 automatisk afbryder tankbilens påfyldning, når tanken er  

 fuld.
 8)	Elektronisk pejleudstyr med lækagealarm: En elektronisk  

 anordning, der kan give informationer om størrelsen af beholdningen af  

 motorbrændstof i en tank på et givet tidspunkt, og som advarer i  

 tilfælde af lækage af tankens indhold af  

 motorbrændstof.
 9)	Højvandslukke: En anordning, placeret i en  

 magasinbrønd, som lukker for afløbet fra magasinbrønden  

 til en benzin- og olieudskiller, når tilstrømningen til  

 magasinbrønden er større end afløbet, således at  

 der sker opstuvning af motorbrændstof eller afløbsvand i  

 magasinbrønden.
 10)	Kontraventil: En ventil, placeret i sugerør umiddelbart  

 under eller integreret i udleveringsstanderen, således at  

 tilbageløb af motorbrændstof til tank hindres.
 11)	Transportør: Den, der er ansvarlig for den fysiske leverance  

 af motorbrændstof til et benzin- og dieselsalgsanlæg.
 12)	Line leak detector: En anordning, i forbindelse med trykrør  

 i eller ved den pågældende pumpe, der afbryder pumpning eller  

 reducerer pumpens udløb til minimalt flow i tilfælde af  

 lækage på trykrøret.
 13)	Magasinbrønd: En nedgravet beholder, der ved større  

 spild på påfyldningspladsen kan opsamle motorbrændstof,  

 inden dette når frem til en benzin- og olieudskiller.
 14)	Mekanisk overfyldningssikring: En anordning i  

 påfyldningsrøret eller i tanken, der lukker og dermed hindrer  

 yderligere påfyldning af tanken, når tanken er fuld.
 15)	Motorbrændstof: Benzin og dieselolie.
 16)	Påfyldningsplads: Et areal, hvor tankbiler parkeres under  

 påfyldning af tanke med motorbrændstof.
 17)	Påfyldningsrør: Et rør, hvorigennem der sker  

 påfyldning af tanke med motorbrændstof.
 18)	Påfyldningsstuds: Tilslutningsstedet for tankbilers  

 påfyldningsslange.
 19)	Rørbrudsventil: En anordning placeret på et  

 trykrør, således at trykrøret ved kraftig fysisk  

 påvirkning knækker ved rørbrudsventilen og brudstedet  

 afspærres.
 20)	Salgsplads: Det areal, hvor motorkøretøjer parkeres  

 under påfyldning af motorbrændstof.
 21)	Sugerør: Rør, hvorigennem der ved sugning  

 transporteres motorbrændstof fra tank til udleveringsstander.
 22)	Tankbrønd: Brønd, der giver adgang til en tanks  

 mandehul.
 23)	Trykrør: Rør, hvorigennem der ved tryk sker transport  

 af motorbrændstof fra tank til udleveringsstander.
 24)	Udleveringsstander: En installation, hvorfra  

 motorkøretøjer påfyldes motorbrændstof.
 25)	Væskeførende rør: Rør, hvorigennem der  

 transporteres motorbrændstof i væskeform.
Kapitel 2 Indretning og drift af benzin- og  

 dieselsalgsanlæg, der etableres efter den 30. september 2001 Påfyldning af tanke Indretning § 5. Påfyldningspladser skal være indrettet  

 i overensstemmelse med de til enhver tid gældende regler for  

 påfyldning af tanke med benzin, jf.
Beredskabsstyrelsens tekniske  

 forskrifter for brandfarlige væsker.
Påfyldningsstudse placeres  

 inden for konturen af den tætte belægning enten overjordisk eller  

 i tæt grube med afløb til benzin- og olieudskiller.
 Stk. 2. Tanke skal sikres mod overfyldning ved montering  

 af enten elektronisk eller mekanisk overfyldningssikring.
Drift §  6. Et enkeltvægget påfyldningsrør  

 må kun anvendes som påfyldningsrør, hvis det  

 tæthedsprøves mindst hvert tiende år regnet fra  

 etableringstidspunktet.
Oplagring i tanke Indretning § 7. Tanke skal være dobbeltvæggede  

 med lækagekontrol af mellemrummet mellem væggene.
Automatisk  

 lækagekontrol skal have alarm for lækage på tanken.
Ved  

 anvendelse af manuel lækagekontrol skal tanken være tilsluttet  

 måleudstyr, f.eks. et manometer, til overvågning af mellemrummet  

 mellem de to tankvægge.
Stk. 2. Tanke skal indrettes med tankbrønd med  

 tæt bund og med afløb til benzin- og olieudskiller.
Pejlestuds,  

 sugerør og trykrør skal tilsluttes vedkommende tank i  

 tankbrønd.
Drift § 8. Ved anvendelse af manuel lækagekontrol, skal  

 der mindst 1 gang ugentligt foretages lækagekontrol.
Kontrollen  

 foretages ved aflæsning af manometer eller lign. måleudstyr.
Ved  

 anvendelse af automatisk lækagekontrol med alarm for lækage, skal  

 der mindst 1 gang årligt ske registrering af tankens tæthed ved  

 kontrol af det system, der skal give advarsel i tilfælde af  

 lækage, herunder funktionskontrol af lækagealarmen.
Udlevering af motorbrændstof fra tank til  

 motorkøretøjer Indretning § 9. Væskeførende rør fra tank til  

 udleveringsstander skal være dobbeltvæggede med  

 lækagekontrol.
Automatisk lækagekontrol skal have alarm for  

 lækage på røret.
 Stk. 2. Væskeførende rør, jf. stk. 1,  

 skal enten være sugerør monteret med kontraventil, jf. § 4, nr.  

 10, eller trykrør monteret med line leak detector og  

 rørbrudsventil.
Stk. 3. Belægningen under udleveringsstandere og  

 på salgspladser skal være tæt.
Der må ikke kunne ske  

 nedsivning af eventuelt spild af motorbrændstof til jorden.
Drift § 10. Der skal foretages lækagekontrol mindst 1  

 gang om ugen af det væskeførende rør, jf. § 9, stk. 1,  

 hvis det er af manuel type.
Kontrollen foretages ved visuel inspektion af  

 rørender ved rørtilslutninger til tanke i tankbrønde.  

 Hvis lækagekontrollen er automatisk med alarm for lækage, skal  

 der mindst 1 gang årligt ske registrering af rørets tæthed  

 ved kontrol af det system, der skal give advarsel i tilfælde af  

 lækage, herunder funktionskontrol af lækagealarmen.
Afløbssystemer Indretning § 11. Afløb fra påfyldningspladsen skal ske  

 til en benzin- og olieudskiller via sandfang.
Udskillersystemet,  

 bestående af benzin- og olieudskiller samt eventuelt  

 magasinbrønd, skal have en opsamlingskapacitet for  

 motorbrændstof på mindst 1.000 l.
 Stk. 2. En eventuel magasinbrønd, jf. stk. 1, skal  

 indrettes med højvandslukke og alarm for væskestand.
 Stk. 3. Afløb fra salgspladsen skal ske via  

 sandfang til påfyldningspladsens eller anden benzin- og  

 olieudskiller.
Stk. 4. Benzin- og olieudskillere, jf. stk. 1 og stk. 3,  

 skal indrettes med alarm for væskestand og lagtykkelse.  

 Lagtykkelsesalarmen skal senest udløses, når indholdet af  

 olieprodukter udgør 70 % af udskillerens opsamlingskapacitet.
Hvis  

 udskillersystemet, jf. stk. 1, er uden magasinbrønd, skal  

 lagtykkelsesalarmen dog senest udløses, når indholdet af  

 olieprodukter udgør 30 % af benzin- og olieudskillerens  

 opsamlingskapacitet.
 Stk. 5. Der må ikke tilføres  

 afløbsvand fra vaskehaller eller vaskepladser for  

 motorkøretøjer til benzin- og olieudskillere, jf. stk. 1 og  

 stk. 3.
Stk 6. Det samlede afløbssystem fra påfyldningsplads  

 og salgsplads til og med den pågældende benzin- og olieudskiller  

 skal tæthedsprøves inden ibrugtagning i overensstemmelse med  

 norm for tæthed af afløbssystemer, DS 455, eller tilsvarende  

 norm.
Hvis der konstateres lækage, skal afløbssystemet  

 renoveres, så det ved en ny tæthedsprøvning og inden  

 ibrugtagning viser sig at være tæt.
Drift § 12. Benzin- og olieudskillere skal tømmes,  

 når indholdet af olieprodukter udgør 70 % af  

 opsamlingskapaciteten for den pågældende udskiller.
Hvis  

 udskillersystemet modtager afløbsvand fra påfyldningspladsen og  

 tillige er uden magasinbrønd, skal benzin- og olieudskillere dog  

 tømmes, når indholdet af olieprodukter udgør 30 % af  

 opsamlingskapaciteten for den pågældende udskiller.
 Stk. 2. Alarmer i benzin- og olieudskillere og i  

 magasinbrønde skal funktionsprøves hvert år.
 Stk. 3. Mindst en gang årligt skal sandfang,  

 magasinbrønde og benzin- og olieudskillere inspiceres og renses for  

 eventuelt indhold af slam og andre urenheder.
Kapitel 3 Indretning og drift af benzin- og  

 dieselsalgsanlæg, der er etableret før den 1. oktober 2001 Indretning § 13. Senest fra den 31. december 2004, dog først  

 fra den 31. december 2007 for benzin- og dieselsalgsanlæg med et samlet  

 salg af benzin i 2003 på ikke over 500 m3 og et samlet salg  

 af dieselolie på ikke over 300 m3, skal benzin- og  

 dieselsalgsanlæg opfylde følgende krav:
 1)	Alle væskeførende rør af stål, som ikke er  

 galvaniserede, udskiftes.
 2)	Sugerør skal være monteret med kontraventil, jf. § 4,  

 nr. 10. Eventuelle andre ventiler i sugerør som forhindrer  

 tilbageløb af motorbrændstof til tanken placeret andetsteds i  

 sugerøret end hvad der fremgår af § 4, nr. 10, skal sættes  

 ud af funktion eller afmonteres.
 3)	Alle tanke skal have elektronisk eller mekanisk  

 overfyldningssikring.
 4)	Alle tanke skal enten opfylde kravene i kapitel 2 eller have  

 etableret elektronisk pejleudstyr med lækagealarm.
5)	Alle benzin-og olieudskillere, som modtager afløbsvand fra  

 påfyldningsplads eller salgsplads, skal efter den 1. januar 2000  

 være tæthedsprøvet i overensstemmelse med norm for  

 tæthed af afløbssystemer, DS 455, eller tilsvarende norm.
Hvis  

 der konstateres lækage, skal benzin- og olieudskilleren straks enten  

 renoveres, så den ved en ny tæthedsprøvning viser sig at  

 være tæt, eller udskiftes med en ny udskiller.
Hvis en benzin- og  

 olieudskiller ikke kan tæthedsprøves i henhold til DS 455 eller  

 tilsvarende norm, skal rørsystemet inddrages i  

 tæthedsprøvningen, eller udskilleren skal udskiftes med en ny  

 udskiller.
6)	Alle benzin- og olieudskillere, som modtager afløbsvand fra  

 påfyldningsplads eller salgsplads, skal have påmonteret alarm for  

 væskestand og lagtykkelse.
Lagtykkelsesalarmen skal senest  

 udløses, når indholdet af olieprodukter udgør 70 % af  

 udskillerens opsamlingskapacitet.
Er systemet uden magasinbrønd og  

 tillige modtager afløbsvand fra påfyldningspladsen, skal  

 lagtykkelsesalarmen senest udløses, når indholdet af  

 olieprodukter udgør 30 % af benzin- og olieudskillerens  

 opsamlingskapacitet.
Kravet om etablering af alarmer for væskestand og  

 lagtykkelse gælder ikke for benzin- og olieudskillere, der modtager  

 afløbsvand fra vaskehaller eller vaskepladser for  

 motorkøretøjer.
 7)	Belægningen under eksisterende udleveringsstandere skal  

 opfylde kravene i § 9, stk. 3.
Stk. 2. Senest 4 uger efter gennemførelsen af  

 samtlige af de i stk. 1 nævnte foranstaltninger gives skriftlig  

 meddelelse herom til tilsynsmyndigheden.
Hvis et benzin- og  

 dieselsalgsanlæg på tidspunktet for nærværende  

 bekendtgørelses ikrafttræden opfylder samtlige krav i stk. 1,  

 gives skriftlig meddelelse herom til tilsynsmyndigheden senest den 31.  

 december 2004, dog senest den 31. december 2007 for benzin- og  

 dieselsalgsanlæg med et samlet salg af benzin i 2003 på ikke over  

 500 m3 og et samlet salg af dieselolie på ikke over 300  

 m3.
 § 14. Ved udvidelse, udskiftning eller  

 væsentlige ændringer af hele eller dele af benzin- og  

 dieselsalgsanlæg efter den 30. september 2001, skal de udvidede,  

 udskiftede eller ændrede dele opfylde kravene om indretning og drift i  

 kap. 2.
 Stk. 2. Ved udskiftning af benzin- og olieudskillere, jf.  

 § 13, stk. 1, nr. 5, finder stk. 1 ikke anvendelse.
Drift § 15. Fra det tidspunkt et benzin- og  

 dieselsalgsanlæg opfylder kravene i § 13, stk. 1, nr. 5 og 6, skal  

 benzin- og olieudskillere drives i overensstemmelse med kravene i § 12.
Stk. 2. Fra det tidspunkt et benzin- og  

 dieselsalgsanlæg har etableret elektronisk pejleudstyr med  

 lækagealarm, jf. § 13, stk. 1, nr. 4, skal der mindst en gang om  

 måneden føres et beholdningsregnskab for hver tank ved  

 målinger med det elektroniske pejleudstyr samt målinger af  

 påfyldte og udleverede mængder motorbrændstof.
Hvis en tank  

 er opdelt i flere sektioner føres regnskabet for hver sektion.  

 Regnskabet skal indeholde følgende poster:
 1)	Resultat af målt indhold af motorbrændstof i tanken ved  

 den månedlige regnskabsperiodes start.
 2)	Påfyldt mængde motorbrændstof i den  

 månedlige regnskabsperiode.
 3)	Udleveret mængde motorbrændstof i den månedlige  

 regnskabsperiode.
 4)	Beregnet indhold af motorbrændstof i tanken ved den  

 månedlige regnskabsperiodes slutning: Mængden af målt  

 motorbrændstof, jf. nr. 1, plus mængden af påfyldt  

 motorbrændstof, jf. nr. 2, minus mængden af udleveret  

 motorbrændstof, jf. nr. 3.
 Stk. 3. Enkeltvæggede påfyldningsrør  

 må kun anvendes, hvis de er tæthedsprøvet senest den 31.  

 december 2004, dog senest den 31. december 2007 for benzin- og  

 dieselsalgsanlæg med et samlet salg af benzin i 2003 på ikke over  

 500 m3 og et samlet salg af dieselolie på ikke over 300  

 m3, og derefter mindst hvert tiende år.
Kapitel 4 Påbud og forbud § 16. Denne bekendtgørelse indskrænker ikke  

 kommunalbestyrelsens adgang til at meddele påbud eller forbud efter  

 lovens §§ 41 og 42.
 Stk. 2. Påbud og forbud til forebyggelse af jord-  

 og grundvandsforurening på benzinsalgsanlæg på  

 virksomheder, der er omfattet af bekendtgørelse om miljøkrav i  

 forbindelse med etablering og drift af autoværksteder meddeles efter  

 miljøbeskyttelseslovens § 42.
Kapitel 5 Transportørens forpligtelser § 17. Ved påfyldning af tanke med  

 motorbrændstof skal tankvognen være parkeret på en  

 påfyldningsplads.
 Stk. 2. Før påfyldning begyndes, skal  

 transportøren ved kontrol af tankens indhold sikre, at der i tanken er  

 plads til den påtænkte brændstofmængde.  

 Transportøren skal endvidere sikre, at alle åbninger i tanken er  

 lukket, f.eks. pejlestudsen.
 Stk. 3. Hvis tanken har elektronisk overfyldningssikring,  

 skal transportøren sikre, at tankvognens eventuelle stik er korrekt  

 påmonteret det stationære stik ved den aktuelle  

 påfyldningsstuds, før påfyldning begyndes.
 Stk. 4. Transportøren skal overvåge tankbil  

 og tankanlæg under påfyldning og straks afbryde  

 påfyldningen, hvis der sker udslip af motorbrændstof.
Kapitel 6 Forskellige bestemmelser Underretningspligt § 18. Resultaterne af egenkontrol, jf. § 8, § 10, § 11,  

 stk. 6, § 12, stk. 2, § 13, stk. 1, nr. 5, og § 15, stk. 2, skal opbevares i  

 mindst 5 år og skal på forlangende forevises  

 tilsynsmyndigheden.
 Stk. 2. Resultaterne af egenkontrol i henhold til § 6, §  

 12, stk. 3 og § 15, stk. 3, skal dog kun opbevares indtil næste  

 egenkontrol og skal på forlangende forevises tilsynsmyndigheden.
Autoværkstedsbekendtgørelsen og  

 olietanksbekendtgørelsen § 19. Bekendtgørelse nr. 922 af 5. december 1997  

 om miljøkrav i forbindelse med etablering og drift af  

 autoværksteder (autoværkstedsbekendtgørelsen) § 12, stk.  

 2, finder ikke anvendelse for:
1)	benzin- og dieselsalgsanlæg, der etableres efter den 30.  

 september 2001, jf. kapitel 2 i nærværende bekendtgørelse,  

 og 2)	benzin- og dieselsalgsanlæg, der er etableret før den  

 1. oktober 2001, og hvor belægninger på befæstede arealer  

 er udskiftet efter den 30. september 2001, jf. nærværende  

 bekendtgørelses § 14.
 Stk. 2. Autoværkstedsbekendtgørelsens § 14,  

 stk. 1, nr. 4, finder ikke anvendelse for:
1)	benzin- og dieselsalgsanlæg, der etableres efter den 30.  

 september 2001, jf. kapitel 2 i nærværende bekendtgørelse,  

 og 2)	benzin- og dieselsalgsanlæg, der er etableret før den  

 1. oktober 2001, og som opfylder § 13, stk.1, nr. 5 og nr. 6 og § 15, stk. 1,  

 i nærværende bekendtgørelse.
 § 20. For benzin- og dieselsalgsanlæg, der  

 etableres efter den 30. september 2001, jf. kapitel 2, og for benzin- og  

 dieselsalgsanlæg, der opfylder § 13, stk. 1, nr. 4, og § 15, stk. 2,  

 finder § 20 i bekendtgørelse nr. 829 af 24. oktober 1999 om  

 indretning, etablering og drift af olietanke, rørsystemer og pipelines  

 (olietanksbekendtgørelsen) ikke anvendelse.
Straf § 21. Medmindre højere straf er forskyldt efter  

 den øvrige lovgivning, straffes med bøde den, der 3)	tilsidesætter sine pligter i henhold til §§ 17 og  

 18.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på miljø eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Ikrafttrædelse m.v.
 § 22. Bekendtgørelsen træder i kraft den 1.  

 juli 2001.
 § 23. Bekendtgørelsen finder ikke anvendelse  

 på afgørelser om godkendelsespligtig virksomhed efter  

 miljøbeskyttelseslovens kapitel 5, når ansøgning om  

 godkendelse er indgivet før den 1. juli 2001.
 Stk. 2. Bekendtgørelsen finder ikke anvendelse  

 på afgørelser vedrørende spildevand efter  

 miljøbeskyttelseslovens kapitel 3 og 4, når ansøgning om  

 tilladelse til afledning af spildevand er indgivet før den 1. juli  

 2001.
Miljø- og Energiministeriet, den 9. juni  

 2001 Svend Auken /Jesper Hermansen 1)   

  Bekendtgørelsen er som udkast notificeret efter  

 informationsproceduren i Rådets direktiv nr. 98/34/EF af 22. juni 1998  

 om informationsprocedure med hensyn til tekniske standarder og  

 forskrifter.
