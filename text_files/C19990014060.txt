Vejledning om arbejdsløshedsforsikring  

 i relation til EØS-landene INDHOLDSFORTEGNELSE Afsnit I Indledning Pkt. 1- 2 Formål Pkt. 3 Forordning (EØF) nr. 1408/71 Pkt. 4- 5 Forordning (EØF) nr. 574/72 Pkt. 6-11 EØS-aftalen og Nordisk Konvention - geografisk  

 anvendelsesområde Pkt. 12-14 Personkreds Pkt. 15-17 Ydelser ved arbejdsløshed - sagligt anvendelsesområde Pkt. 18 Administration - kompetent institution Afsnit II Lovvalgsregler Pkt. 19-24 Forordningens hovedregel Pkt. 25-98 Forordningens undtagelser a)	Søfolk, pkt. 28-38 b)	Tjenestemænd og dermed ligestillede, pkt. 39-44 c)	Udsendte arbejdstagere, pkt. 45-58 d)	Internationale transportarbejdere, pkt. 59-63 e)	Personer med beskæftigelse i flere lande, pkt. 64-70 f)	Tjenestegørende personale på ambassader og konsulater,  

 pkt. 71-76 g)	EU's hjælpepersonale, pkt. 77-81 h)	Artikel 17-aftaler for særlige persongrupper, pkt. 82-87 i)	Særligt om udvalgte persongrupper, pkt. 88-98 Pkt. 99-102 Nationalt fastsatte undtagelser a)	Personer, der ikke har ret til at blive forsikret i et andet  

 EØS-land, pkt. 99 b)	Personer, der søger arbejde i Danmark med en attest E 303,  

 pkt. 100-102 Afsnit III Artikel 67 - sammenlægningsprincippet Pkt. 103-111 Sammenlægning af forsikrings- og beskæftigelsesperioder Pkt. 112-116 Medregning af forsikrings- og beskæftigelsesperioder i  

 tilfælde af slettelse Pkt. 117-118 Fejl- og dobbeltforsikring Pkt. 119-121 Artikel 68 - beregning af ydelser Afsnit IV Artikel 69 - eksportabilitetsprincippet Pkt. 122-125 Indledning Pkt. 126-137 4-ugers-kravet Pkt. 138-146 Opfylder betingelserne for ret til ydelser/bevarer sin ret til disse  

 ydelser Pkt. 147-149 Udrejse fra Danmark i perioder, der medgår til opfyldelse af  

 4-ugers-kravet Pkt. 150-154 Dispensation fra 4-ugers-kravet Pkt. 155-159 Kontrol og rådighed Pkt. 160-163 7-dages-fristen Pkt. 164-169 Tilbagevenden til Danmark Pkt. 170-172 Ny attest Pkt. 173-181 Udstedelse af attest E 303 og konsekvenserne heraf Pkt. 182-183 Uberettiget modtagelse af dagpenge på en attest E 303 Pkt. 184-186 Artikel 70 - udbetaling af ydelser og refusion Afsnit V Artikel 71 - grænsearbejdere m.fl.
Pkt. 187-211 Indledning Pkt. 212-220 Personen er bosat i Tyskland og arbejder i Danmark Pkt. 221-227 Personen er bosat i Danmark og arbejder i Tyskland Afsnit VI Klage m.v., pkt. 228-230 BILAGSFORTEGNELSE:
 Bilag 1:
 Beskrivelse af de forskellige E-blanketter.
 Bilag 2:
 Oversigt over de blanketter, der kræves som dokumentation for, at en  

 person er omfattet af dansk lovgivning om social sikring.
 Bilag 3:
 Oversigt over orlovsmuligheder for grænsearbejdere og andre  

 arbejdstagere end grænsearbejdere.
 Bilag 4:
 Stikordsregister.
 Bilag 5:
 Relevante artikler fra Forordning (EØF) nr. 1408/71, Forordning  

 (EØF) nr. 574/72 samt Nordisk Konvention om Social Sikring.
AFSNIT I Indledning Formål.
1. Formålet med denne vejledning er at beskrive de  

 bestemmelser i forordningerne (EØF) nr. 1408/71 og 574/72, der er  

 relevante i forhold til den danske lovgivning om  

 arbejdsløshedsforsikring.
Formålet er endvidere at beskrive  

 direktoratets praksis i forbindelse med administrationen af reglerne i de to  

 forordninger.
2. Denne vejledning skal ses i nær sammenhæng  

 med reglerne i bekendtgørelse om arbejdsløshedsforsikring ved  

 arbejde m.v. inden for EØS og i det øvrige udland.
Denne  

 bekendtgørelse kaldes i det følgende  

 EØS-bekendtgørelsen.
 Forordning (EØF) nr. 1408/71.
3. Forordning (EØF) nr. 1408/71 om anvendelse af de  

 sociale sikringsordninger på arbejdstagere, selvstændige  

 erhvervsdrivende, studerende og deres familiemedlemmer, der flytter inden for  

 Fællesskabet, kaldes i det følgende forordningen.
I vejledningen  

 vil følgende regler fra denne forordning blive omtalt:
 -	Personkreds (artikel 2), jf. pkt. 12-14.
 -	Hvilke ydelser er omfattet (artikel 4), jf. pkt. 15-18.
 -	Lovvalgsregler (artikel 13- 17), jf. pkt. 19-102.
 -	Sammenlægning af forsikrings- og beskæftigelsesperioder  

 (artikel 67), jf. pkt. 103-118.
 -	Beregning af ydelser (artikel 68), jf. pkt. 119-121.
 -	Dagpenge under arbejdssøgning i et andet EØS-land  

 (artikel 69), jf. pkt. 122-183.
 -	Udbetaling af ydelser og refusion, (artikel 70), jf. pkt.  

 184-186.
 -	Grænsearbejdere m.fl. (artikel 71), jf. pkt. 187-227.
 Forordning (EØF) nr. 574/72.
4. Forordning (EØF) nr. 574/72 om regler til  

 gennemførelse af forordning nr. 1408/71 kaldes i det følgende  

 gennemførelsesforordningen.
I vejledningen vil nedenstående  

 artikler fra denne forordning blive omtalt:
 -	Artikel 11 (attest E 101 og E 102).
 -	Artikel 11 a (attest E 101).
 -	Artiklerne 13 og 14 (attest E 103).
 -	Artikel 80 (attest 301).
 -	Artikel 83 (attest E 303).
5. Disse artikler omhandler de blanketter, der skal  

 foreligge, for at en person kan bevare medlemskabet af eller blive optaget i  

 en dansk a-kasse.
Blanketterne er også af betydning for, at personen  

 kan medregne forsikrings- og beskæftigelsesperioder fra andre  

 EØS-lande.
Der henvises i øvrigt til bilag 1 og 2.
 EØS-aftalen og Nordisk Konvention - geografisk  

 anvendelsesområde.
6. EU-landene (Belgien, Danmark, Finland, Frankrig,  

 Grækenland, Holland, Irland, Italien, Luxembourg, Portugal, Spanien,  

 Storbritannien, Sverige, Tyskland og Østrig) og EFTA-landene (Island,  

 Liechtenstein og Norge - dog ikke Schweiz) har indgået en aftale om  

 økonomisk samarbejde.
Denne aftale kaldes EØS-aftalen  

 (forkortelse for Det Europæiske Økonomiske  

 Samarbejdsområde). EØS-aftalen trådte i kraft den 1.  

 januar 1994, i Liechtenstein dog først den 1. maj 1995.
 7. De 15 EU-lande og de EFTA-lande, der har tilsluttet sig  

 EØS-aftalen, kaldes i det følgende for EØS-landene.
8. EØS-aftalen indebærer et samarbejde om  

 social sikring.
De EF-regler, der gælder på det sociale  

 sikringsområde - forordning (EØF) nr. 1408/71 og forordning  

 (EØF) nr. 574/72 - gælder fra EØS-aftalens  

 ikrafttræden i alle EØS-landene for disse landes  

 statsborgere.
9. Nordisk Konvention af 15. juni 1992 om Social Sikring -  

 herefter kaldet konventionen - trådte i kraft samtidig med  

 EØS-aftalen.
Konventionen gælder mellem de nordiske lande  

 (Danmark, Finland, Island, Norge og Sverige) for personer, der ikke er  

 omfattet af EØS-aftalen.
Det vil bl.a. sige statsborgere i lande uden  

 for EØS og nordiske statsborgere, der ikke er eller har været i  

 arbejde (f.eks. hjemmegående), og som ikke studerer.
 10. Konventionen henviser i vid udstrækning til  

 reglerne i forordningen og gennemførelsesforordningen.
11. Færøerne er ikke omfattet af  

 EØS-aftalen men har tiltrådt konventionen.
Grønland har  

 ligeledes tiltrådt konventionen.
EØS-aftalen gælder kun i  

 begrænset omfang i forhold til Grønland (visse regler om  

 sygesikring, men ikke forordningens regler om  

 arbejdsløshedsforsikring). Konventionen regulerer dog ikke det  

 indbyrdes forhold mellem Færøerne, Grønland og  

 Danmark.
 Personkreds.
 12. I artikel 2 i forordningen er det fastsat, hvilke  

 personer forordningen finder anvendelse på.
13. En af betingelserne for anvendelse af forordningen er,  

 at personen er statsborger i en medlemsstat.
Herudover er det en betingelse,  

 at personen er eller har været omfattet af lovgivningen om social  

 sikring i én eller flere medlemsstater.
Med virkning fra 1. maj 1999  

 finder forordningen også anvendelse for studerende.
14. Statsløse og flygtninge, jf. forordningens  

 artikel 1, litra d og e, bosat på en medlemsstats område er  

 endvidere omfattet af forordningens personkreds.
Da  

 fællesskabsbestemmelserne om ret til indrejse og ophold alene omfatter  

 EU-statsborgere, kan statsløse og flygtninge dog i nogle  

 tilfælde være afskåret fra at få opholds- og  

 arbejdstilladelse i andre lande.
Det kan betyde, at disse personer ikke kan  

 gøre brug af en udstedt attest E 303.
 Ydelser ved arbejdsløshed - sagligt anvendelsesområde.
15. Forordningens artikel 4 fastslår, hvilke sociale  

 sikringsgrene der er omfattet af forordningen.
Det gælder blandt andet  

 ydelser ved arbejdsløshed.
Med virkning fra 25. oktober 1998 finder  

 forordningen også anvendelse på særlige ordninger for  

 tjenestemænd og dermed ligestillede.
16. For Danmarks vedkommende omfatter begrebet ydelser ved  

 arbejdsløshed ydelser i medfør af lov om  

 arbejdsløshedsforsikring m.v.
Særlige danske  

 arbejdsmarkedsydelser, f.eks. efterløn, og orlovsydelse, er ikke  

 omfattet af forordningens saglige anvendelsesområde.
17. For så vidt angår ret til efterløn  

 for personer, der har haft forsikrings- og beskæftigelsesperioder i  

 andre EØS-lande, henvises til reglerne herom i bekendtgørelse  

 om ret til efterløn for medlemmer, der har haft forsikrings- og  

 beskæftigelsesperioder i udlandet.
Der henvises endvidere til reglerne  

 i bekendtgørelse om betaling af medlemsbidrag til en a-kasse.
 Administration - kompetent institution.
18. Bilag 2 og bilag 10 til  

 gennemførelsesforordningen indeholder en oversigt over kompetente  

 institutioner og institutioner og organer udpeget af de kompetente  

 myndigheder for alle sociale sikringsgrene.
Af oversigten fremgår, at  

 reglerne om ydelser ved arbejdsløshed i kapitel 6 i forordningen i  

 Danmark administreres af Direktoratet for Arbejdsløshedsforsikringen.  

 Kompetencen til at udstede attest E 301 er imidlertid blevet delegeret til de  

 danske a-kasser med virkning fra 1. oktober 1997. Direktoratet udsteder dog  

 fortsat attest E 301 til personer, der har arbejdet i Danmark men ikke har  

 været medlem af en dansk a-kasse.
AFSNIT II Lovvalgsregler.
 19. Forordningens artikler 13 til 17 afgør, i  

 hvilket land en person skal være socialt sikret (lovvalgsregler).  

 Lovvalgsreglerne har forrang i forhold til de regler, der er fastsat i dansk  

 lovgivning om arbejdsløshedsforsikring.
20. Det fremgår af artikel 13, stk. 1, at en  

 person alene er undergivet lovgivningen i én medlemsstat - det vil  

 bl.a. sige, at personen kun må være  

 arbejdsløshedsforsikret i én stat.
Der gælder dermed et  

 forbud mod dobbeltforsikring.
 Hovedregel: En person skal være forsikret i det land, hvor  

 personen arbejder (artikel 13, stk. 2, litra a og b).
21. Hovedreglen er, at arbejdstagere og selvstændige  

 erhvervsdrivende er omfattet af lovgivningen om social sikring i  

 beskæftigelsesstaten.
En person skal derfor som hovedregel være  

 arbejdsløshedsforsikret i beskæftigelsesstaten, også selv  

 om personen har bopæl i en anden stat.
22. Når et medlem af en dansk a-kasse  

 påbegynder arbejde eller selvstændig erhvervsvirksomhed i et  

 andet EØS-land, skal medlemmet som hovedregel være  

 arbejdsløshedsforsikret i beskæftigelseslandet.
Forbudet mod  

 dobbeltforsikring i artikel 13, stk. 1, betyder, at medlemmet skal  

 udmeldes af den danske a-kasse, når personen bliver omfattet af det  

 andet EØS-lands arbejdsløshedsforsikring.
23. Omvendt skal en person fra et andet EØS-land,  

 der påbegynder arbejde eller selvstændig virksomhed i Danmark,  

 som hovedregel arbejdsløshedsforsikres i Danmark.
Personen kan derfor  

 optages i en dansk a-kasse.
Optagelsen er ikke betinget af, at personen har  

 bopæl i Danmark.
24. Beskæftigelse på boreplatforme, der  

 står på et EØS-lands kontinentalsokkel, betragtes af visse  

 af EØS-landene, herunder Danmark, som beskæftigelse i dette  

 land.
En person, der arbejder på en boreplatform på den danske  

 kontinentalsokkel, skal derfor optages i en dansk a-kasse.
Der henvises til  

 pkt. 88-90.
 Undtagelser fra hovedreglen: En person skal ikke være forsikret i  

 det land, hvor personen arbejder (artiklerne 13, stk. 2, litra c  

 -17).
 25. Forordningen indeholder en række undtagelser fra  

 hovedreglen om, at en person skal være arbejdsløshedsforsikret i  

 beskæftigelsesstaten.
 26. Nedenfor nævnes en række eksempler  

 på situationer, hvor en person ikke skal være eller kan  

 vælge ikke at være forsikret i  

 beskæftigelseslandet:
 -	Søfolk, pkt. 28-38.
 -	Tjenestemænd og dermed ligestillede, pkt. 39-44.
 -	Udsendte arbejdstagere, pkt. 45-58.
 -	Ansatte ved international transport, pkt. 59-63.
 -	Personer med beskæftigelse i flere lande, pkt. 64-70.
 -	Lokalt ansatte på ambassader og konsulater, pkt. 71-76.
 -	EU's hjælpepersonale, pkt. 77-81.
 -	Artikel 17-aftaler til særlige persongrupper, pkt. 82-87.
 -	Særligt om udvalgte persongrupper, pkt. 88-98.
 -	Nationalt fastsatte undtagelser, pkt. 99-102.
 27. Det fremgår af bilag 1 og 2, hvilken  

 dokumentation der i disse situationer kræves, for at en person kan  

 være omfattet af arbejdsløshedsforsikringen i Danmark.
 Søfolk (artikel 13, stk. 2, litra c).
28. Søfolk er som hovedregel omfattet af  

 lovgivningen i den medlemsstat, hvis flag skibet fører, jf. artikel  

 13, stk. 2, litra c.
Der gælder særlige regler for personer,  

 der sejler i indenrigs skibsfart, jf. artikel 14, stk. 2, litra a.
Der  

 henvises til pkt. 59-63.
29. Et medlem af en dansk a-kasse, der er ansat om bord  

 på et skib, der fører dansk flag, kan bevare medlemskabet af den  

 danske a-kasse.
Ligeledes kan en person optages i en dansk a-kasse under  

 arbejde på et dansk flaget skib.
 Særregler for søfolk (artikel 14 b).
 30. I artikel 14 b findes en række undtagelser fra  

 hovedreglen om, at søfolk er omfattet af flagstatens lovgivning.
31. Artikel 14 b, stk. 1, omhandler tilfælde,  

 hvor en person, der normalt er omfattet af en medlemsstats lovgivning,  

 udsendes for at udføre arbejde for arbejdsgiveren på et skib,  

 der fører en anden medlemsstats flag.
I denne situation kan en person  

 forblive omfattet af lovgivningen i den stat, personen udsendes fra, hvis  

 betingelserne i artikel 14, stk. 1, er opfyldt.
Der henvises til pkt.  

 46.
32. Et medlem af en dansk a-kasse, der udsendes af en  

 dansk arbejdsgiver til at udføre arbejde på et skib, der f.eks.  

 fører tysk flag, kan således bevare medlemskabet af den danske  

 a-kasse.
Ligeledes kan en person i denne situation optages i en dansk a-kasse  

 under udsendelsen.
 33. Blanket E 101/E 102 DK anvendes som dokumentation for,  

 at personen er omfattet af dansk lovgivning, jf. pkt. 48 og 54.
 34. Artikel 14 b, stk. 3, omhandler tilfælde,  

 hvor en person, der ikke sædvanligvis har sin beskæftigelse til  

 søs, udfører arbejde på et skib i en medlemsstats havn  

 eller territorialfarvand uden at tilhøre skibets besætning.  

 Personen er i denne situation omfattet af lovgivningen i den medlemsstat, i  

 hvis havn eller territorialfarvand arbejdet udføres, selv om skibet  

 fører en anden medlemsstats flag.
35. Et medlem af en dansk a-kasse, der udfører  

 arbejde i dansk havn eller dansk territorialfarvand, kan dermed bevare  

 medlemskabet af den danske a-kasse.
Ligeledes kan en person i denne situation  

 optages i en dansk a-kasse, også selv om skibet fører f.eks.  

 tysk flag.
Blanket E 101 skal ikke foreligge i denne situation.
36. Artikel 14 b, stk. 4, omhandler tilfælde,  

 hvor en person har lønnet beskæftigelse om bord på et  

 skib, der fører en medlemsstats flag, og som for denne  

 beskæftigelse aflønnes af en virksomhed eller en arbejdsgiver,  

 der har sit hjemsted eller sin bopæl på en anden medlemsstats  

 område.
I denne situation er en person omfattet af lovgivningen i den  

 stat, personen aflønnes fra, hvis den pågældende har  

 bopæl i denne stat.
37. Et medlem af en dansk a-kasse, der arbejder om bord  

 på et skib, der fører f.eks. tysk flag, men aflønnes af  

 en dansk virksomhed eller en dansk arbejdsgiver, kan bevare medlemskabet af  

 den danske a-kasse, hvis medlemmet har bopæl i Danmark.
Ligeledes kan  

 en person i denne situation optages i en dansk a-kasse.
 38. Blanket E 101 DK anvendes i denne situation som  

 dokumentation for, at personen er omfattet af dansk lovgivning i  

 ansættelsesperioden.
 Tjenestemænd og dermed ligestillede (artikel 13, stk. 2,  

 litra d).
 39. Tjenestemænd og dermed ligestillede personer er  

 omfattet af lovgivningen om social sikring i den medlemsstat, i hvis  

 administration de er beskæftiget, jf. artikel 13, stk. 2, litra d.  

 Blanket E 101 skal ikke foreligge i denne situation.
40. Ved tjenestemænd og dermed ligestillede  

 forstås personer, der er ansat i den offentlige administration -  

 både statslige og kommunale institutioner.
Afgørende for ansatte  

 ved selvejende eller andre private institutioner og virksomheder er, om  

 personens løn afholdes helt eller delvist (mindst 50%) af offentlige  

 midler.
Ved afgørelsen at, om en person er offentligt ansat i  

 forordningens forstand, lægges der desuden vægt på, om  

 arbejdsgiveren efter lov om dagpenge ved sygdom eller fødsel betragtes  

 som en offentlig arbejdsgiver.
41. Et eksempel på personer, der er omfattet af  

 artikel 13, stk. 2, litra d, er personer, der er udsendt fra Danmark til  

 arbejde på danske ambassader og konsulater i en anden medlemsstat.
Det  

 lokalt ansatte personale på danske ambassader og konsulater er derimod  

 som hovedregel omfattet af lovgivningen i den medlemsstat, hvor ambassaden  

 eller konsulatet er beliggende, jf. dog pkt. 71-76.
42. En person, der er ansat ved en international  

 organisation, og som er udsendt af den danske administration, er ligeledes  

 omfattet af artikel 13, stk. 2, litra d.
Dette gælder personer,  

 der er udsendt (typisk som særlige rådgivere) til bl.a.
EU's  

 institutioner (Kommissionen, Rådet, Parlamentet og Domstolen),  

 NATO-repræsentationen i Bruxelles, den danske OECD-delegation i Paris  

 og NATO-hovedkvarteret i Rendsburg.
 43. Lønnede ph.d.-stipendiater, der er indskrevet  

 på et ph.d.-studium ved en udenlandsk uddannelsesinstitution, og som  

 udsendes af en dansk arbejdsgiver (Forskerakademiet eller Rektorkollegiet),  

 er også omfattet af artikel 13, stk. 2, litra d.
44. Et medlem af en dansk a-kasse, der er udsendt af den  

 danske administration til et andet EØS-land, kan bevare medlemskabet  

 af den danske a-kasse.
Ligeledes kan en person i denne situation optages i en  

 dansk a-kasse under arbejdet i det andet EØS-land.
Bevarelse af  

 medlemskabet af eller optagelse i den danske a-kasse er betinget af, at der  

 foreligger en erklæring fra arbejdsgiveren om, at personen er ansat  

 på de nævnte vilkår.
Blanket E101 DK skal ikke foreligge i  

 denne situation.
 Udsendte arbejdstagere (artikel 14, stk. 1, litra a og b, og  

 artikel 17).
 45. En person, der er udsendt af sin arbejdsgiver til  

 arbejde i en anden medlemsstat, er omfattet af lovgivningen om social sikring  

 i den stat, personen udsendes fra, jf. artikel 14, stk. 1, litra a.  

 Tilsvarende gælder en person, der er omfattet af en aftale efter  

 artikel 17, jf. pkt. 55-58.
 46. Betingelserne for at blive betragtet som udsendt efter  

 artikel 14, stk. 1, litra a, er:
-	At personen er omfattet af dansk lovgivning ved udsendelsens start og  

 normalt arbejder i Danmark for den udsendende arbejdsgiver.
Hvis personen er  

 ansat med henblik på at blive udsendt, skal arbejdsgiverens virksomhed  

 normalt udøve sin aktivitet og beskæftige sine ansatte i  

 Danmark.
 -	At arbejdsgiveren (normalt) har hjemsted i Danmark.
 -	At der består en tilknytning og en ansættelsesaftale  

 mellem personen og arbejdsgiveren.
 -	At arbejdet udføres for den udsendende arbejdsgiver og for  

 denne arbejdsgivers regning.
 -	At varigheden af udsendelsen ikke forventes at overstige 1  

 år.
 -	At personen ikke afløser en anden person, der har været  

 udsendt i 1 år.
47. Et medlem af en dansk a-kasse kan bevare medlemskabet  

 af den danske a-kasse under udsendelsen.
Ligeledes kan en person optages i en  

 dansk a-kasse under udsendelsen.
48. Ret til at bevare medlemskabet af og optagelse i en  

 dansk a-kasse under udsendelsen er betinget af, at der foreligger en blanket  

 E 101 DK (udsendelse i op til 1 år), jf. artikel 11 i  

 gennemførelsesforordningen.
Blanket E 101 DK attesteres af Den Sociale  

 Sikringsstyrelse (herefter kaldet Sikringsstyrelsen). Hvis  

 udsendelsesperioden er udløbet, og der ikke foreligger en blanket E  

 101 DK, kan en efterfølgende bekræftelse fra Sikringsstyrelsen  

 bruges som dokumentation.
Sikringsstyrelsen skal bekræfte, at  

 betingelserne for at være omfattet af dansk lovgivning er opfyldt.  

 Denne efterfølgende bekræftelse kan dog kun gives ved  

 udsendelser af op til 1 års varighed.
49. I det år en blanket E 101 DK dækker, har  

 blanketten fortsat gyldighed, selv om personens arbejde midlertidigt  

 afbrydes.
Der skal derfor ikke udstedes en ny attest E 101 DK.
50. Ved midlertidige afbrydelser forstås perioder  

 med ferie, afspadsering og lignende, hvor ansættelsen hos  

 arbejdsgiveren opretholdes.
Endvidere forstås  

 beskæftigelsesperioder i Danmark hos den udsendende arbejdsgiver af  

 mindre end 15 kalenderdages varighed eller perioder med dagpenge i Danmark af  

 mindre end 15 kalenderdages varighed.
Dette gælder også i de  

 tilfælde, hvor der er tale om hjemsendelse på grund af vejrlig  

 eller materialemangel.
Det er i alle tilfælde en betingelse, at  

 arbejdet genoptages hos den samme arbejdsgiver med den samme arbejdsopgave,  

 eventuelt på skiftende arbejdspladser, hvis det fremgår af  

 blanket E 101 DK.
51. Ved hjemsendelse fra arbejde i udlandet på grund  

 af vejrlig eller materialemangel henvises der til vejledningen til  

 bekendtgørelse om udbetaling af supplerende dagpenge.
Heraf  

 fremgår det, at der ikke kan udbetales dagpenge for vejrligsdage i  

 forbindelse med arbejde, der udføres uden for landets grænser,  

 medmindre der arbejdes for en dansk arbejdsgiver, og medlemmet hver dag efter  

 arbejdstids ophør vender tilbage til sin bopæl i Danmark.
 52. Dette indebærer, at et medlem, der arbejder i  

 udlandet for en dansk arbejdsgiver, og som samtidig tager fast eller  

 midlertidigt ophold i udlandet, ikke har ret til at modtage dagpenge under  

 ledighed som følge af hjemsendelse på grund af vejrlig eller  

 materialemangel.
 53. Dagpengerettens indtræden vil her være  

 betinget af, at medlemmet vender tilbage til Danmark og tilmelder sig  

 Arbejdsformidlingen.
 54. Hvis udsendelsen af uforudselige grunde kommer til at  

 vare mere end 1 år, skal arbejdsgiveren inden udløbet af blanket  

 E 101 DK anmode den kompetente myndighed i det land, personen arbejder i, om  

 samtykke til at forlænge udsendelsesperioden (blanket E 102 DK).  

 Blanket E 102 DK attesteres ligeledes af Sikringsstyrelsen i Danmark.
55. Hvis det på forhånd er klart, at  

 udsendelsen vil vare mere end 1 år, kan Sikringsstyrelsen og den  

 kompetente myndighed i det land, personen skal arbejde i, indgå en  

 såkaldt artikel 17-aftale om, at personen fortsat skal være  

 omfattet af dansk lovgivning i en længere periode.
Efter dansk praksis  

 indgås sådanne aftaler for udsendelser, hvis perioden ikke  

 forventes at overstige 3 år.
I tilfælde, hvor det efter  

 udsendelsens start viser sig, at arbejdet kommer til at vare ud over 1  

 år - eller ved forlængelse ud over 2 år - kan der  

 også indgås en artikel 17-aftale.
Den samlede udsendelsesperiode  

 kan dog heller ikke i disse tilfælde overstige 3 år.
 56. Hvis der er indgået en artikel 17-aftale, skal  

 der også foreligge en blanket E 101 DK.
57. For nogle virksomheder er der indgået generelle  

 udsendelsesaftaler efter artikel 17. Det er således accepteret af  

 Sikringsstyrelsen og den kompetente myndighed i beskæftigelsesstaten,  

 at ansatte i disse virksomheder er omfattet af dansk lovgivning i op til 3  

 år.
Der skal således ikke søges om godkendelse i  

 beskæftigelsesstaten for hver enkelt ansat.
Dog skal der altid  

 foreligge en attesteret blanket E 101 DK.
 58. Vedrørende anvendelse af artikel 17-aftaler for  

 særlige persongrupper, henvises til pkt. 82-87.
 Internationale transportarbejdere (artikel 14, stk. 2, litra  

 a).
59. Som ansat ved international transport anses personer,  

 der hører til det kørende, sejlende eller flyvende personel i  

 en virksomhed, der for egen eller andres regning foretager international  

 befordring af passagerer eller gods ad jernbane, landevej, luftvej eller i  

 indenrigs skibsfart (i modsætning til artikel 13, stk. 2, litra c,  

 jf. pkt. 28-38). (Ved indenrigs skibsfart forstås sejlads ad indlands  

 vandveje.
Det vil sige flodsejlads eller kanalsejlads, hvor floden eller  

 kanalen løber gennem flere EØS-lande).
60. For disse personer gælder, at de som hovedregel  

 er omfattet af lovgivningen i den medlemsstat, hvor virksomheden har sit  

 hjemsted.
Hvis virksomheden har hjemsted i Danmark, er den ansatte derfor  

 omfattet af dansk lovgivning.
61. Undtaget herfra er dog personer, der er  

 beskæftiget i en filial eller en fast repræsentation, som  

 virksomheden har i en anden medlemsstat.
Disse personer er omfattet af  

 lovgivningen i den medlemsstat, på hvis område filialen eller den  

 faste repræsentation er beliggende.
Hvis filialen eller den faste  

 repræsentation ligger i Danmark, er den ansatte derfor omfattet af  

 dansk lovgivning.
62. Undtaget er endvidere personer, der overvejende er  

 beskæftiget i den medlemsstat, hvor de er bosat, selv om virksomheden,  

 hvori de er beskæftiget, hverken har sit hjemsted, filial eller faste  

 repræsentation i denne medlemsstat.
Efter dansk opfattelse er en  

 person, der udøver over halvdelen af sin faktiske beskæftigelse  

 i bopælslandet, omfattet af lovgivningen i dette land.
Hvis en ansat i  

 en sådan situation har bopæl i Danmark, er den ansatte omfattet  

 af dansk lovgivning.
63. I de situationer, hvor en person er omfattet af dansk  

 lovgivning, kan personen bevare medlemskabet af den danske a-kasse.
Ligeledes  

 kan en person optages i en dansk a-kasse under arbejdet, hvis personen  

 dokumenterer at være ansat på de nævnte vilkår.
Der  

 skal som udgangspunkt foreligge en afgørelse fra Sikringsstyrelsen om,  

 at personen er omfattet af dansk lovgivning om social sikring.  

 Sikringsstyrelsen skal træffe afgørelse for nyansatte efter 1.  

 juli 1998. Det samme gælder ved væsentlige ændringer efter  

 denne dato i et eksisterende ansættelsesforhold, herunder  

 beskæftigelsesmønster eller ved ændring af  

 bopælslandet.
 Personer, der har lønnet beskæftigelse i to eller flere  

 medlemsstater (artikel 14, stk. 2, litra b).
64. En person, der er bosat i én medlemsstat, og  

 som har lønnet beskæftigelse i bopælsstaten og i én  

 eller flere andre medlemsstater, er omfattet af lovgivningen om social  

 sikring i bopælsstaten, jf. artikel 14, stk. 2, litra b, pkt. i).  

 Det er en betingelse, at personen udfører en del af arbejdet i  

 bopælsstaten.
Det betyder, at personen regelmæssigt skal  

 være beskæftiget flere timer om ugen i bopælsstaten.
 65. En person, der bor i Danmark, og som arbejder for den  

 samme arbejdsgiver f.eks. i Danmark og Tyskland, er således omfattet af  

 dansk lovgivning om social sikring.
 66. En person, der er beskæftiget for den samme  

 arbejdsgiver i to eller flere medlemsstater, men ikke i den stat, personen  

 bor i, er omfattet af lovgivningen i den stat, hvor virksomheden har sit  

 hjemsted.
 67. En person, der bor f.eks. i Sverige, og som arbejder  

 for en dansk arbejdsgiver i Danmark og Norge, er således omfattet af  

 dansk lovgivning.
 68. En person, der er beskæftiget i flere  

 virksomheder eller hos flere arbejdsgivere, der har deres hjemsted eller  

 bopæl på forskellige medlemsstaters område, er ligeledes  

 omfattet af den sociale sikring i bopælsstaten, selv om personen ikke  

 er beskæftiget i bopælsstaten.
 69. En person, der bor i Danmark, og som f.eks. arbejder  

 dels for en norsk, dels for en svensk arbejdsgiver, er dermed omfattet af  

 dansk lovgivning.
70. I de situationer, hvor en person er omfattet af dansk  

 lovgivning, kan personen bevare medlemskabet af den danske a-kasse.
Ligeledes  

 kan en person i denne situation optages i en dansk a-kasse under arbejdet.  

 Blanket E 101 DK anvendes som dokumentation for, at personen er omfattet af  

 dansk lovgivning, jf. artikel 11 a, i gennemførelsesforordningen.  

 Blanket E 101 DK gælder i hele beskæftigelsesperioden, medmindre  

 blanketten er tidsbegrænset.
 Tjenestegørende personale, der er lokalt ansat på  

 diplomatiske missioner (ambassader) og konsulater (artikel 16, stk. 1 og  

 2).
 71. Det tjenestegørende personale på  

 ambassader eller konsulater er omfattet af lovgivningen om social sikring i  

 beskæftigelsesstaten, jf. artikel 16, stk. 1. Hvis en person er  

 statsborger i den medlemsstat, ambassaden eller konsulatet  

 repræsenterer, kan personen dog vælge at være omfattet af  

 lovgivningen i denne stat, jf. artikel 16, stk. 2.
72. Retten til at vælge kan ifølge artikel  

 16, stk. 2, udøves på ny ved udgangen af hvert  

 kalenderår og har ikke tilbagevirkende kraft.
Valget skal udøves  

 første gang inden 3 måneder efter tiltrædelsen og  

 får virkning, fra personen tiltræder stillingen.
73. Artikel 16, stk. 1 og 2, gælder kun for det  

 lokalt ansatte personale.
For så vidt angår danske diplomater,  

 der er udsendt af den danske administration, henvises til pkt. 41.
74. Et medlem af en dansk a-kasse, der arbejder på  

 en dansk ambassade eller et dansk konsulat, kan bevare medlemskabet af den  

 danske a-kasse, hvis medlemmet er dansk statsborger.
Ligeledes kan en person  

 på samme betingelser optages i en dansk a-kasse under arbejdet.
 75. Ret til at bevare medlemskabet af eller optagelse i en  

 dansk a-kasse under arbejdet er betinget af, at der foreligger en blanket E  

 103 DK, jf. artikel 13, stk. 3, i gennemførelsesforordningen.
76. Ret til at bevare medlemskabet af eller optagelse i en  

 dansk a-kasse gælder også for en person, der står i privat  

 tjeneste hos embedsmænd, der er knyttet til en dansk ambassade eller et  

 dansk konsulat.
Det forudsætter, at personen er dansk statsborger.
 EU's hjælpepersonale (artikel 16, stk. 3).
 77. Hjælpeansatte (auxiliary staff) ved EU's  

 institutioner, jf. pkt. 42, skal efter artikel 16, stk. 3, vælge,  

 om de vil være omfattet af lovgivningen om social sikring i den  

 medlemsstat:
 a)	På hvis område de er beskæftiget.
 b)	Af hvis lovgivning de senest har været omfattet.
 c)	Hvor de er statsborgere.
 78. Retten til at vælge kan ifølge artikel  

 16, stk. 3, udøves en gang og får virkning, fra den  

 hjælpeansatte tiltræder stillingen.
79. Et medlem af en dansk a-kasse kan bevare medlemskabet  

 af a-kassen under arbejdet ved EU-institutionen.
Ligeledes kan en person i  

 denne situation optages i en dansk a-kasse under arbejdet.
 80. Ret til at bevare medlemskabet af eller optagelse i en  

 dansk a-kasse er betinget af, at der foreligger en blanket E 103 DK, jf.  

 artikel 14, stk. 2, i gennemførelsesforordningen.
 81. For så vidt angår de øvrige grupper  

 af ansatte ved EU s institutioner, henvises der til pkt. 91-98.
 Artikel 17-aftaler for særlige persongrupper.
 82. Der er indgået en særlig artikel 17-aftale  

 mellem Sikringsstyrelsen og de tyske myndigheder om, at elever fra  

 erhvervsskolerne, der som et led i uddannelsen skal i erhvervspraktik i  

 Tyskland, under visse betingelser kan forblive under dansk social sikring  

 under opholdet i Tyskland.
83. Aftalen gælder for elever efter lov om  

 erhvervsuddannelser, f.eks.
HHX og HTX samt lærlinge og elever i modul  

 2 i landbrugets grunduddannelse.
 84. Betingelserne for at forblive under dansk social  

 sikring er:
 -	At eleven udsendes af erhvervsskolen.
 -	At praktikperioden i Tyskland maksimalt er på 1 år.
 -	At de tyske myndigheder - efter anmodning fra Sikringsstyrelsen - i  

 hvert tilfælde har godkendt udsendelsen.
 85. Blanket E 101 DK anvendes som dokumentation for, at  

 praktikanten er omfattet af dansk social sikring i praktikperioden.
86. Artikel 17-aftalen indebærer, at en person har  

 ret til at bevare medlemskabet af en dansk a-kasse under praktikopholdet i  

 Tyskland.
Ligeledes kan en person optages i en dansk a-kasse i denne  

 situation.
 87. Der er endvidere indgået generelle artikel  

 17-aftaler for ansatte ved Dansk Centralbibliotek for Sydslesvig, Dansk  

 Sundhedstjeneste for Sydslesvig og Sydslesvigs danske Ungdomsforeninger.  

 Aftalen omfatter danske statsborgere, der er ansat ved disse institutioner.  

 Aftalerne gælder uden tidsbegrænsning fra ansættelsen, dog  

 tidligst fra 1. april 1973.
 Særligt om udvalgte  persongrupper.
 Ansatte på boreplatforme.
88. En person, der arbejder på en boreplatform  

 på den danske kontinentalsokkel, anses for at være  

 beskæftiget i Danmark.
Personen skal derfor være  

 arbejdsløshedsforsikret i Danmark, jf. artikel 13, stk. 2, litra  

 a.
Personen kan derfor bevare medlemskabet af eller optages i en dansk  

 a-kasse under arbejdet på boreplatformen.
89. Visse andre EØS-lande anser ikke  

 kontinentalsoklen som en del af deres territorium.
Forordningen vil derfor  

 ikke finde anvendelse ved arbejde på disse landes  

 kontinentalsokkel.
90. En person kan også i denne situation bevare  

 medlemskabet af den danske a-kasse.
En person kan også i denne  

 situation under visse betingelser optages eller genoptages i en dansk  

 a-kasse.
Der henvises til reglerne herom i  

 EØS-bekendtgørelsen.
 Ansatte ved EU s institutioner.
 91. Ansatte ved EU s institutioner deles op i 2  

 hovedgrupper:
 1)	Tjenestemænd (officials).
 2)	Øvrige ansatte (other servants).
 92. Gruppen »øvrige ansatte« opdeles i 4  

 grupper:
 -	Midlertidigt ansatte (temporary staff).
 -	Hjælpeansatte (auxiliary staff - se pkt. 77-81).
 -	Særlige rådgivere (special advisers).
 -	Lokalt ansatte (local staff).
 93. De sociale sikringsforhold afhænger af, hvilken  

 gruppe af ansatte personen tilhører.
 94. Tjenestemænd og midlertidigt ansatte vil typisk  

 være omfattet af EU s eget sociale sikringssystem og vil ikke kunne  

 få bekræftet forsikrings- og beskæftigelsesperioderne  

 på en attest E 301.
95. Hvis en person er ansat som tjenestemand eller er  

 midlertidigt ansat, kan personen bevare medlemskabet af den danske a-kasse.  

 En person kan også optages i en dansk a-kasse, hvis personen har haft  

 bopæl og ophold i Danmark umiddelbart før påbegyndelsen af  

 arbejdet.
Personen skal søge om optagelse senest 1 år efter, at  

 pågældende har skiftet bopæl til udlandet.
Der henvises til  

 reglerne herom i EØS-bekendtgørelsen.
 96. Hjælpeansattes forhold fremgår af artikel  

 16, stk. 3, jf. pkt. 77-81.
 97. Særlige rådgivere vil typisk være  

 udsendt fra et EØS-land til EU-institutionen og vil dermed være  

 omfattet af artikel 13, stk. 2, litra d, jf. pkt. 39-44.
 98. Lokalt ansatte vil typisk være omfattet af  

 lovgivningen i det land, hvor institutionen ligger efter artikel 13,  

 stk. 2, litra a, jf. pkt. 21-23.
Nationalt fastsatte undtagelser fra forordningens lovvalgsregler Særlige regler for personer, der ikke har ret til at blive  

 arbejdsløshedsforsikret i et andet EØS-land eller som får  

 arbejde uden for EØS.
99. Et medlem af en dansk a-kasse, der ikke har ret til at  

 blive arbejdsløshedsforsikret i et andet EØS-land, kan bevare  

 medlemskabet af den danske a-kasse.
Hvis en person ikke allerede er medlem af  

 en dansk a-kasse, kan personen på visse betingelser optages i en dansk  

 a-kasse.
En person, der har været arbejdsløshedsforsikret i et  

 EØS-land og herefter får arbejde, der ikke giver ret til  

 arbejdsløshedsforsikring, kan på visse betingelser genoptages i  

 en dansk a-kasse uden at have bopæl i Danmark.
Tilsvarende  

 gælder, hvis personen efter at have været  

 arbejdsløshedsforsikret i et EØS-land, får arbejde uden  

 for EØS.
Der henvises til EØS-bekendtgørelsens regler  

 herom.
 Særlige regler for personer, der søger arbejde i Danmark  

 med en attest E 303.
100. En person, der søger arbejde i Danmark med en  

 attest E 303, anses for at være arbejdsløshedsforsikret i det  

 land, der har udstedt attesten, i hele attestperioden.
En person kan forblive  

 omfattet af arbejdsløshedsforsikringen i det attestudstedende land i  

 hele attestperioden, selv om personen får arbejde i Danmark og dermed  

 efter artikel 13, stk. 2, litra a, skal være forsikret i  

 Danmark.
 101. En person, der påbegynder arbejde i Danmark i  

 attestperioden, skal senest 8 uger efter attestperiodens udløb lade  

 sig optage i en dansk a-kasse for at kunne medregne forsikringsperioderne fra  

 det attestudstedende land.
 102. Arbejde, der ligger i attestperioden eller efter  

 attestperiodens udløb, men før personen optages i den danske  

 a-kasse, kan anvendes til at opfylde det krav om arbejde, der stilles for at  

 medregne forsikringsperioderne fra det andet EØS-land  

 (medregningskravet). Der henvises til reglerne herom i  

 EØS-bekendtgørelsen.
AFSNIT III Artikel 67 - sammenlægning af forsikrings- og  

 beskæftigelsesperioder.
 103. Artikel 67 i forordningen fastslår, at  

 forsikrings- og beskæftigelsesperioder fra ét EØS-land  

 skal medregnes i et andet EØS-land, hvis erhvervelse, bevarelse eller  

 generhvervelse af ret til ydelser i dette EØS-land er betinget af, at  

 der er tilbagelagt forsikrings- og beskæftigelsesperioder  

 (sammenlægningsprincippet).
104. Artikel 67 omfatter kun arbejdstagere.
Forsikrings-  

 og beskæftigelsesperioder, der er optjent som selvstændig  

 erhvervsdrivende i ét EØS-land, kan dermed ikke medregnes i et  

 andet EØS-land.
 105. Medregning er som hovedregel betinget af, at personen  

 senest har tilbagelagt forsikrings- eller beskæftigelsesperioder efter  

 lovgivningen i den medlemsstat, hvor kravet om ydelser fremsættes, jf.  

 artikel 67, stk. 1 og 2.
106. Denne betingelse fraviges i forhold til helt ledige  

 grænsearbejdere og andre arbejdstagere end grænsearbejdere, jf.  

 artikel 67, stk. 3. Der henvises til pkt. 194. Betingelsen fraviges  

 også i forhold til personer, der har været medlem af en dansk  

 a-kasse inden for de sidste 5 år.
Der henvises til reglerne herom i  

 EØS-bekendtgørelsen.
107. Artikel 80 i gennemførelsesforordningen  

 fastslår, at anvendelsen af artikel 67 i forordningen er betinget af,  

 at en person fremlægger en attest om de forsikrings- og  

 beskæftigelsesperioder, personen har tilbagelagt som arbejdstager i det  

 andet EØS-land (attest E 301), samt alle sådanne supplerende  

 oplysninger, som måtte være foreskrevet i den lovgivning, som  

 gælder for denne institution.
Kravet om fremlæggelse af attest E  

 301 som betingelse for medregning kan dog fraviges.
Der henvises til reglerne  

 herom i EØS-bekendtgørelsen.
 108. Hvis en person ikke har optjent ret til ydelser alene  

 på baggrund af forsikrings- og beskæftigelsesperioder i det  

 EØS-land, hvor personen senest har haft beskæftigelse, skal der  

 indhentes en attest E 301 fra det land, hvor personen tidligere har  

 været arbejdsløshedsforsikret.
109. Betingelserne for at medregne forsikrings- og  

 beskæftigelsesperioder fra et andet EØS-land til at opfylde  

 betingelserne for ret til dagpenge i arbejdsløshedsforsikringsloven er  

 fastsat i EØS-bekendtgørelsen.
Betingelserne afhænger af,  

 om personen har været retmæssigt forsikret i Danmark inden for de  

 sidste 5 år eller ej, og af, om personen vælger at være  

 fuldtids- eller deltidsforsikret.
 110. Som udgangspunkt kan alene de forsikrings- og  

 beskæftigelsesperioder eller perioder, der ligestilles hermed, som er  

 bekræftet på en attest E 301, medregnes til at opfylde kravet om  

 1 års medlemskab og beskæftigelseskravet, jf. § 53 i lov om  

 arbejdsløshedsforsikring m.v.
111. Perioder, hvor der er udbetalt  

 arbejdsløshedsydelser i et andet EØS-land, og som  

 bekræftes på attest E 301 under dennes punkt 7 eller i form af  

 anden dokumentation, betragtes som forsikringsperioder og vil derfor  

 også kunne medregnes.
Tilsvarende gælder, hvis der foreligger en  

 attest E 303, jf. pkt. 100-102.
 Medregning af forsikrings- og beskæftigelsesperioder fra et andet  

 EØS-land i tilfælde af slettelse før udrejsen eller under  

 opholdet i det andet EØS-land.
 112. En person, der slettes som medlem af en dansk a-kasse  

 som følge af kontingentrestance eller svig, skal opfylde § 41 i  

 lov om arbejdsløshedsforsikring m.v. for på ny at blive  

 medlem.
113. Ved genoptagelse efter svigsslettelse stilles der  

 yderligere betingelse om, at de med urette modtagne ydelser fra a-kassen med  

 tillæg af renter og omkostninger fuldt ud er tilbagebetalt, eller at  

 der er indgået skriftligt forlig med a-kassen om tilbagebetaling af  

 gælden, inklusive renter og omkostninger.
Der henvises til  

 bekendtgørelse om genoptagelse som nyt medlem af en a-kasse efter  

 slettelse på grund af svig m.v.
 114. En person, der før udrejsen eller under ophold  

 i et andet EØS-land, bliver slettet som medlem af en dansk a-kasse,  

 kan medregne forsikringsperioder fra det andet EØS-land, hvis  

 betingelserne herfor i EØS-bekendtgørelsen er opfyldt.
 115. Hvis personen er slettet på grund af svig, er  

 medregning af forsikringsperioder fra det andet EØS-land endvidere  

 betinget af, at personen senest ved udløbet af 8-ugers-fristen for  

 optagelse eller genoptagelse, har tilbagebetalt sin gæld til a-kassen  

 eller skriftligt har indgået forlig om tilbagebetaling.
116. Arbejde i en forsikringsperiode, der ligger forud for  

 optagelsen eller genoptagelsen i den danske a-kasse, kan medregnes til  

 opfyldelse af beskæftigelseskravet, jf. § 53 i lov om  

 arbejdsløshedsforsikring m.v.
Der henvises til reglerne herom i  

 bekendtgørelse om beskæftigelseskrav, dagpengeperiode og  

 aktivperiode.
 Fejl- og dobbeltforsikring.
 117. Medregning af forsikrings- og  

 beskæftigelsesperioder fra et andet EØS-land er betinget af, at  

 personen har været forsikret i overensstemmelse med forordningens  

 lovvalgsregler.
118. Hvis en person ikke har været forsikret i  

 overensstemmelse med forordningens lovvalgsregler, anses personen for at  

 være uretmæssigt forsikret.
Uretmæssig forsikring  

 foreligger i form af fejlforsikring og dobbeltforsikring.
Ved fejlforsikring  

 forstås, at personen skulle have været  

 arbejdsløshedsforsikret i et andet EØS-land.
Ved  

 dobbeltforsikring forstås, at personen har været  

 uretmæssigt medlem af en dansk a-kasse og samtidig retmæssigt har  

 været arbejdsløshedsforsikret i et andet EØS-land.
Der  

 henvises til reglerne om fejl- og dobbeltforsikring i  

 EØS-bekendtgørelsen.
 Artikel 68 - beregning af ydelser.
 119. Det fremgår af artikel 68 i forordningen, at  

 hvor lovgivningen i en medlemsstat bestemmer, at ydelserne beregnes på  

 grundlag af størrelsen af den tidligere løn, skal den  

 løn, personen har modtaget under sin seneste beskæftigelse  

 på denne stats område, benyttes som grundlag.
 120. Hvis den seneste beskæftigelse på denne  

 stats område ikke har varet mindst 4 uger, beregnes ydelserne på  

 grundlag af den løn, der på den arbejdsløses  

 bopæls- eller opholdssted sædvanligt ydes for en  

 beskæftigelse, der svarer til eller kan sammenlignes med den, medlemmet  

 senest har udøvet på en anden medlemsstats område.
 121. De nærmere regler om beregning af ydelser er  

 fastsat i bekendtgørelse om fremgangsmåden ved beregning af  

 arbejdsfortjenesten for lønmodtagere.
AFSNIT IV Artikel 69 (bevarelse af dagpengeretten under arbejdssøgning i  

 et andet EØS-land).
 122. Artikel 69, stk. 1, i forordningen  

 fastslår, at en helt arbejdsløs arbejdstager eller  

 selvstændig erhvervsdrivende, der opfylder betingelserne for ret til  

 ydelser i en medlemsstat, og som rejser til en eller flere andre  

 medlemsstater for at søge beskæftigelse dér, på  

 visse betingelser bevarer sin ret til disse ydelser  

 (eksportabilitetsprincippet).
 123. Artikel 69, stk. 1, litra a, fastslår, at  

 den arbejdsløse før sin afrejse skal have været tilmeldt  

 som arbejdssøgende og have stået til rådighed for  

 Arbejdsformidlingen i mindst 4 uger efter, at personen blev arbejdsløs  

 (4-ugers-kravet). Der kan dog gives samtykke til, at en person rejser inden  

 udløbet af denne frist.
 124. Artikel 83 i gennemførelsesforordningen  

 fastslår, at en person for at bevare sin ret til ydelser skal  

 fremlægge en attest, der bekræfter, at personen fortsat har ret  

 til ydelser i perioden (attest E 303).
 125. Artikel 83, stk. 2, i  

 gennemførelsesforordningen fastslår, at en arbejdsløs,  

 der agter at rejse til en anden medlemsstat for at søge  

 beskæftigelse dér, skal anmode om at få udstedt en attest  

 E 303 før sin afrejse.
 Artikel 69, stk. 1 (4-ugers-kravet).
 126. Det er en betingelse, at et medlem før sin  

 afrejse har været tilmeldt Arbejdsformidlingen som fuldt ledig og har  

 stået til rådighed i mindst 4 uger efter, at medlemmet blev  

 arbejdsløs.
127. De 4 ugers ledighed opgøres som sammenlagt 4  

 ugers dagpengeberettiget ledighed, siden medlemmet blev  

 arbejdsløs.
Det er ikke et krav, at medlemmet faktisk får  

 udbetalt dagpenge i perioder, som regnes med til 4-ugers-kravet.
Det er  

 derimod et krav, at medlemmet under ledigheden står fuldt til  

 rådighed for arbejdsmarkedet i overensstemmelse med medlemmets  

 forsikringsstatus og er tilmeldt Arbejdsformidlingen som fuldt ledig.
G-dage,  

 hvor et medlem er tilmeldt Arbejdsformidlingen og står til  

 rådighed, kan medgå til 4-ugers-kravet.
128. Perioder, hvor et medlem afvikler en effektiv  

 karantæne som følge af selvforskyldt ledighed, svig eller  

 uagtsomhed, kan medgå til at opfylde 4-ugers-kravet.
Det skyldes, at  

 medlemmet skal være berettiget til dagpenge for at afvikle en  

 karantæne.
 129. En person anses for arbejdsløs fra det  

 tidspunkt, hvor personen afslutter sin seneste beskæftigelse eller  

 ophører med at drive selvstændig virksomhed.
130. Direktoratet tillader dog, at 4-ugers-kravet kan  

 opfyldes i perioder, hvor et medlem udøver selvstændig  

 virksomhed som bibeskæftigelse.
Det skyldes, at et medlem for at  

 få dagpenge samtidig med, at medlemmet udøver virksomheden, skal  

 stå til rådighed for arbejdsmarkedet i normalt omfang som  

 fuldtids- eller deltidsforsikret.
Endvidere skal bibeskæftigelsen til  

 enhver tid kunne udføres uden for normal arbejdstid.
 131. Begrebet »helt arbejdsløs« betyder, at alt  

 arbejde, uanset art og omfang, medfører, at 4-ugers-kravet skal  

 opfyldes på ny, jf. dog pkt.130.
132. Ferie under ledighed kan ikke medregnes til at  

 opfylde 4-ugers-kravet, uanset om medlemmet under ferien modtager  

 feriedagpenge eller feriegodtgørelse.
Det skyldes, at medlemmet ikke  

 står til rådighed i ferieperioden.
133. Sygdom kan som udgangspunkt ikke medgå til  

 opfyldelse af 4-ugers-kravet.
Dog kan direktoratet i særlige  

 tilfælde dispensere, jf. pkt 154.
 134. Perioder, hvor et medlem opholder sig i udlandet, kan  

 kun i begrænset omfang medgå til at opfylde 4-ugers-kravet, jf.  

 pkt.147-149.
 135. 4-ugers-kravet kan ikke opfyldes i perioder, hvor et  

 medlem ikke står til rådighed for arbejdsmarkedet, fordi  

 medlemmet har afslået eller er ophørt med et arbejde på  

 grund af en forestående aktivitet (»mellemperiode«). Der henvises til  

 bekendtgørelse om rådighed  

 (rådighedsbekendtgørelsen).
 136. Et medlem kan heller ikke opfylde 4-ugers-kravet med  

 perioder, hvor medlemmet ikke har ret til dagpenge, fordi medlemmet afvikler  

 overskydende timer.
137. 4-ugers-kravet kan endvidere ikke opfyldes i  

 karensmåneden, jf.§ 54 i lov om arbejdsløshedsforsikring  

 m.v.
Det skyldes, at medlemmet i denne periode endnu ikke har ret til  

 dagpenge.
 Artikel 69, stk. 1 (opfylder betingelserne for ret til  

 ydelser/bevarer sin ret til disse ydelser).
138. Det er en betingelse, at et medlem opfylder de  

 almindelige betingelser for ret til dagpenge på afrejsetidspunktet, for  

 at medlemmet kan bevare sin ret til ydelser.
Kravet om 1 års medlemskab  

 og beskæftigelseskravet skal dermed være opfyldt på  

 afrejsetidspunktet.
For dimittenders vedkommende skal karensmåneden  

 være udstået på afrejsetidspunktet.
139. Medlemmet skal endvidere have bopæl og ophold i  

 Danmark umiddelbart forud for det oplyste afrejsetidspunkt.
Det skyldes, at  

 medlemmet skal have ret til dagpenge i Danmark ved attestens start.
140. Hvis et medlem rejser før den dato, medlemmet  

 har anført som afrejsedato på ansøgningsskemaet, er  

 udgangspunktet, at der ikke kan udstedes en attest E 303, eller at en  

 allerede udstedt E 303 skal tilbagekaldes.
Det skyldes, at medlemmet ikke har  

 ret til dagpenge på det oplyste afrejsetidspunkt og dermed ikke  

 opfylder betingelserne for at bevare retten til ydelser under  

 arbejdssøgning i et andet EØS-land.
Der henvises dog til pkt.  

 149.
 141. Retten til ydelser bevares i højst 3  

 måneder.
142. Et medlem kan dog ikke modtage ydelser ud over det  

 tidspunkt, hvor retten til ydelser ophører i det land, medlemmet er  

 rejst fra.
Det betyder bl.a., at et medlem, der er overgået til  

 aktivperioden, ikke kan få udstedt en attest E 303, hvis der foreligger  

 et konkret tilbud om aktivering, som begynder før eller samtidig med  

 den ønskede afrejsedato.
143. Hvis der foreligger et konkret tilbud om aktivering i  

 attestperioden, kan der kun udstedes en attest E 303 til og med dagen  

 før, aktiveringen begynder.
Baggrunden for denne praksis er, at retten  

 til dagpenge bortfalder, hvis et medlem afslår tilbudet om  

 aktivering.
144. En effektiv karantæne, der er pålagt som  

 følge af selvforskyldt ledighed, er ikke til hinder for, at en attest  

 E 303 kan udstedes.
Karantænen betyder dog, at der ikke kan udbetales  

 dagpenge på attesten i det antal timer, som resterer af  

 karantænen på afrejsetidspunktet.
Der henvises til vejledningen  

 til bekendtgørelse om selvforskyldt ledighed.
Tilsvarende  

 gælder, hvis et medlem ikke har afviklet alle overskydende timer  

 på afrejsetidspunktet.
 145. En mellemperiode, der skyldes, at medlemmet har  

 afslået eller opsagt et arbejde for at rejse til udlandet, vil ikke  

 være til hinder for, at der udstedes en attest E 303. Det  

 forudsætter dog, at 4-ugers-kravet er opfyldt, eller at der kan  

 dispenseres herfra.
146. Hvis et medlem i attestperioden bliver udelukket fra  

 dagpenge under en konflikt efter § 61, stk. 3, i lov om  

 arbejdsløshedsforsikring m.v., vil retten til dagpenge på en  

 attest E 303 ikke blive berørt heraf.
Det forudsætter dog, at  

 konflikten først indtræder efter attestens startdato.
 Udrejse fra Danmark i perioder, der medgår til opfyldelse af  

 4-ugers-kravet.
 147. Perioder, hvor et medlem opholder sig i udlandet, kan  

 kun medgå til at opfylde 4-ugers-kravet, hvis medlemmet anses for at  

 stå til rådighed for arbejdsmarkedet efter reglerne i  

 rådighedsbekendtgørelsen og derfor kan få udbetalt  

 dagpenge, selv om medlemmet ikke opholder sig i Danmark.
148. Det er f.eks. tilfældet, hvis et medlem rejser  

 til udlandet, men kommer tilbage til Danmark inden for samme døgn.
Det  

 gælder også, hvis et medlem over for a-kassen godtgør, at  

 medlemmet skal til ansættelsessamtale i udlandet.
Det er en betingelse,  

 at medlemmet før afrejsen giver meddelelse om opholdets varighed til  

 a-kassen og Arbejdsformidlingen.
Medlemmet skal komme tilbage til Danmark  

 inden for 5 kalenderdage.
Der henvises til pkt. 153 149. Et medlem, der ønsker at rejse en  

 lørdag eller en søndag, får udstedt attesten fra om  

 mandagen, men kan rejse i weekenden.
Et medlem kan som udgangspunkt  

 også rejse før atteststart, hvis medlemmet rejser i løbet  

 af en eller flere helligdage, der ligger umiddelbart før afrejsedatoen  

 på attesten.
Dispensation fra 4-ugers-kravet 150. Direktoratet kan give tilladelse til, at et medlem  

 rejser, selv om medlemmet ikke har stået tilmeldt Arbejdsformidlingen i  

 samtlige 4 uger.
151. Direktoratet giver dispensation, hvis medlemmet
ledsager sin ægtefælle eller samlever, som har overtaget  

 varigt arbejde (mere end 5 uger) eller påbegyndt længerevarende  

 uddannelse (mindst 18 måneder) i et andet EØS-land.
Dispensation  

 gives, uanset om medlemmet har sagt sit arbejde op, er blevet sagt op,  

 allerede er ledig eller er ophørt i en tidsbegrænset  

 ansættelse.
152. Direktoratet kan også dispensere, hvis et  

 medlem har en tilknytning til det land, medlemmet rejser til.
Tilknytning  

 foreligger, når et medlem er statsborger i det land, medlemmet skal  

 rejse til.
153. Direktoratet kan endvidere give dispensation, hvis  

 der foreligger dokumentation for, at et medlem skal til en  

 ansættelsessamtale i det andet EØS-land.
Der skal være  

 nær tidsmæssig sammenhæng mellem afrejsen og  

 ansættelsessamtalen.
Direktoratet tillader dog, at medlemmet rejser op  

 til 5 kalenderdage før samtalen.
154. Direktoratet kan endelig dispensere i de  

 særlige tilfælde, hvor 4-ugers-kravet ikke kan opfyldes på  

 grund af sygdom, herunder barns sygdom.
En dispensation vil dog  

 forudsætte, at sygdommen har været af kortere varighed.
 Artikel 69, stk. 1, litra b, 1. pkt. (kontrol) og  

 gennemførelsesforordningens artikel 83, stk. 3  

 (rådighed).
155. Ifølge artikel 69, stk. 1, litra b, 1.  

 pkt., skal et medlem tilmelde sig som arbejdssøgende ved  

 arbejdsformidlingen i hver af de medlemsstater, medlemmet rejser til, og  

 underkaste sig kontrollen dér.
Medlemmet skal følge de  

 kontrolforanstaltninger, der er foreskrevet i det andet EØS-lands  

 lovgivning.
156. Ifølge gennemførelsesforordningens  

 artikel 83, stk. 3, skal medlemmet derimod stå til rådighed  

 for arbejdsmarkedet i det andet EØS-land efter de danske regler.
Der  

 henvises til reglerne i rådighedsbekendtgørelsen.
 157. Hvis et medlem f.eks. skal deltage i undervisning,  

 skal myndigheden i det andet EØS-land standse udbetalingen af dagpenge  

 og herefter høre direktoratet, om der fortsat kan udbetales dagpenge  

 til medlemmet.
158. Tilsvarende gælder, hvis et medlem får  

 arbejde i det andet EØS-land.
Hvis medlemmet ikke har fået  

 fuldtidsbeskæftigelse og ikke er blevet omfattet af  

 arbejdsløshedsforsikringen i det andet EØS-land, afgør  

 direktoratet, om der kan udbetales supplerende dagpenge og i  

 bekræftende fald med hvilket beløb.
 159. Medlemmet skal dog som udgangspunkt være  

 omfattet af arbejdsløshedsforsikringen i det andet EØS-land,  

 hvis arbejdets art og omfang berettiger hertil, jf. pkt. 21.
Artikel 69, stk. 1, litra b, 2. pkt. (7-dages-fristen) 160. Ifølge denne bestemmelse har et medlem en  

 frist på 7 dage fra det tidspunkt, hvor medlemmet ophører med at  

 stå til rådighed for arbejdsformidlingen i den stat, medlemmet  

 rejser fra, til at tilmelde sig arbejdsformidlingen i det andet  

 EØS-land (7-dages-fristen).
161. En forudsætning for at modtage dagpenge i det  

 andet EØS-land i hele attestperioden er dermed, at et medlem senest 7  

 kalenderdage efter attestens startdato tilmelder sig som  

 arbejdssøgende i den medlemsstat, medlemmet rejser til, og underkaster  

 sig kontrollen i dette land.
Hvis 7-dages-fristen udløber en  

 søndag eller en helligdag, anses tilmelding om mandagen eller den  

 førstkommende hverdag for rettidig.
 162. Hvis et medlem tilmelder sig efter udløbet af  

 7-dages-fristen, kan der først udbetales dagpenge fra den dag,  

 medlemmet tilmelder sig.
 163. 7-dages-fristen for tilmelding kan kun  

 forlænges, hvis der foreligger særlige omstændigheder, der  

 har gjort, at et medlem ikke kunne tilmelde sig inden fristens udløb,  

 f.eks. administrative problemer i det andet EØS-land eller  

 arbejdsformidlingskontorets lukning som følge af helligdage.
 Artikel 69, stk. 2 (tilbagevenden til Danmark).
164. Ifølge denne bestemmelse har et medlem ved  

 tilbagevenden inden attestperiodens udløb fortsat ret til ydelser.  

 Hvis et medlem vender tilbage til den kompetente stat efter udløbet af  

 attesten, mister medlemmet enhver ret til ydelser efter denne stats  

 lovgivning.
Fristen for tilbagevenden kan dog i undtagelsestilfælde  

 forlænges.
 165. Et medlem anses for at være vendt tilbage den  

 dato, medlemmet har tilmeldt sig Arbejdsformidlingen.
 166. I det tidsrum, der ligger mellem afmeldingen i det  

 andet EØS-land og tilmeldingen i Danmark, kan der ikke udbetales  

 dagpenge.
167. Hvis et medlem vender tilbage til Danmark og  

 tilmelder sig Arbejdsformidlingen inden udløbet af attestperioden, har  

 medlemmet ret til dagpenge, hvis de almindelige betingelser herfor er  

 opfyldt.
Hvis sidste dag i attestperioden er en lørdag, en  

 søndag eller en helligdag, anses tilmelding til Arbejdsformidlingen  

 den førstkommende hverdag for rettidig.
Et medlem kan dog først  

 få udbetalt dagpenge i Danmark fra den dag, medlemmet tilmelder sig  

 Arbejdsformidlingen.
 168. I EØS-bekendtgørelsen er der fastsat  

 regler om konsekvenserne af, at et medlem mister sin ret til ydelser ved ikke  

 at tilmelde sig Arbejdsformidlingen i Danmark inden udløbet af  

 attestperioden.
169. Direktoratet kan forlænge fristen for  

 tilbagevenden.
Direktoratets praksis er beskrevet i vejledningen til  

 EØS-bekendtgørelsen.
 Artikel 69, stk. 3 (ny attest).
 170. Ifølge denne bestemmelse stilles der krav om  

 beskæftigelse, hvis personen på ny ønsker at benytte en  

 attest E 303 under arbejdssøgning i et andet EØS-land.
 171. En attest E 303 anses for benyttet, når  

 medlemmet har tilmeldt sig arbejdsformidlingen i det andet  

 EØS-land.
 172. I EØS-bekendtgørelsen er der fastsat  

 regler om omfanget af det arbejde, der kræves, for at et medlem, der  

 tidligere har benyttet en attest, kan få udstedt en ny attest.
 Udstedelse af attest E 303 og konsekvenserne heraf i relation til  

 udbetaling af dagpenge i Danmark.
173. Til brug for ansøgning om attest E 303 findes  

 der et særligt skema (EØS 1). Medlemmet skal selv udfylde en del  

 af skemaet og skal herudover sørge for, at Arbejdsformidlingen og  

 a-kassen udfylder deres del af skemaet.
Medlemmet har selv ansvaret for, at  

 alle oplysninger foreligger, og at der fremsendes den nødvendige  

 dokumentation.
174. Hvis et medlem ønsker at søge arbejde i  

 flere EØS-lande inden for attestperioden, skal medlemmet på sin  

 ansøgning oplyse de nøjagtige datoer for, hvornår  

 medlemmet vil påbegynde arbejdssøgning i de enkelte lande.
I  

 dette tilfælde vil der blive udstedt en attest til hvert land.
 175. En attest E 303 kan kun udstedes, hvis medlemmet  

 søger om attesten inden afrejsen, jf. pkt. 125. Ansøgningen  

 skal således være modtaget hos Arbejdsformidlingen, i a-kassen  

 eller i direktoratet inden medlemmets afrejse eller senest samme dag som  

 afrejsen.
176. Direktoratet skal have modtaget ansøgningen  

 senest 14 dage før den ansøgte afrejsedato, for at direktoratet  

 kan udstede attesten ca. 1 uge før medlemmets afrejse.
Hvis  

 ansøgningen indsendes senere, er mangelfuldt udfyldt, eller der  

 mangler dokumentation, vil attesten ikke kunne udstedes rettidigt.
Dette kan  

 få alvorlige konsekvenser for medlemmet, da det ofte ikke er muligt at  

 blive tilmeldt arbejdsformidlingen og få udbetalt dagpenge i det andet  

 EØS-land uden at fremvise en attest E 303.
177. Medlemmet, a-kassen og Arbejdsformidlingen har pligt  

 til straks at underrette direktoratet om alle ændringer i medlemmets  

 forhold, der indtræffer efter, at ansøgningen er blevet  

 indsendt, og som kan ændre grundlaget for en attest.
Det er f.eks.  

 tilfældet ved ændret afrejsedato, arbejde, sygdom, nye  

 skatteoplysninger, aktivering og kontingentrestance.
Herudover skal  

 direktoratet straks underrettes om eventuelle ændringer, som kan  

 påvirke medlemmets ret til dagpenge, efter en attest er udstedt.
 178. Hvis et medlem efter udstedelsen af en attest E 303  

 ønsker at ændre afrejsedatoen, er udgangspunktet, at medlemmet  

 må søge påny.
179. Af attesten fremgår, i hvilket tidsrum  

 medlemmet har ret til dagpenge.
Dagpengene udbetales med den samme sats, som  

 anvendes ved udbetaling af dagpenge til medlemmet i Danmark.
Direktoratet  

 fratrækker og indbetaler skat af beløbet.
Attesten angiver  

 således et nettobeløb.
180. Der kan ikke udbetales dagpenge i Danmark efter den  

 dato, der er anført som afrejsedato på attesten, da medlemmet  

 fra denne dato ikke længere står til rådighed for det  

 danske arbejdsmarked.
Det skyldes, at medlemmet har ret til dagpenge i det  

 andet EØS-land fra attestens 1. dag, hvis medlemmet tilmelder sig  

 arbejdsformidlingen senest 7 dage efter attestens startdato.
181. Hvis et medlem bliver syg under  

 arbejdssøgningen i det andet EØS-land, har medlemmet ret til  

 sygehjælp i den periode, attesten løber.
Ret til sygehjælp  

 dokumenteres ved en blanket E 119, der udstedes af bopælskommunen  

 (Sundhedsforvaltningen i Københavns Kommune).
 Uberettiget modtagelse af dagpenge på en attest E 303.
182. Et beløb, der er modtaget med urette på  

 en attest E 303, skal som udgangspunkt betales tilbage.
Direktoratet  

 kræver beløbet tilbagebetalt, hvis et medlem har givet urigtige  

 oplysninger eller fortiet omstændigheder, der er af betydning for  

 retten til dagpenge, eller i øvrigt mod bedre vidende har modtaget  

 dagpenge på en attest E 303. Direktoratet vil i disse sager  

 fastsætte en tilbagebetalingsfrist.
Hvis beløbet ikke er betalt  

 inden for fristen, vil direktoratet overdrage sagen til Finansstyrelsen.  

 Finansstyrelsen vil herefter inddrive det skyldige beløb.
Der henvises  

 til § 86 a i lov om arbejdsløshedsforsikring m.v.
183. Hvis et medlem har handlet svigagtigt ved modtagelsen  

 af dagpengene, vil direktoratet tage stilling til, om medlemmet skal slettes  

 som medlem af a-kassen eller pålægges en karantæne.
Hvis  

 medlemmet har handlet groft uagtsomt, kan direktoratet ligeledes  

 pålægge medlemmet en karantæne.
Der henvises til § 87  

 a i lov om arbejdsløshedsforsikring m.v. og bekendtgørelse om  

 sanktioner i forbindelse med uberettiget modtagelse af ydelser fra en  

 arbejdsløshedskasse.
 Artikel 70 - udbetaling af ydelser og refusion.
 184. Artikel 70 i forordningen omhandler udbetaling af  

 ydelser efter forordningens artikel 69 og spørgsmål om refusion  

 af udbetalte ydelser.
185. Det fremgår af artikel 70, at ydelserne efter  

 artikel 69 udbetales af institutionen i hver af de stater, hvor den  

 arbejdsløse søger beskæftigelse.
Videre fremgår  

 det, at det påhviler den medlemsstat, hvis lovgivning arbejdstageren  

 eller den selvstændige erhvervsdrivende har været omfattet af  

 under sin seneste beskæftigelse, at refundere disse ydelser.  

 Refusionerne gennemføres mod dokumentation af de faktiske udgifter  

 eller på grundlag af fikserede beløb.
186. Artikel 70 åbner mulighed for, at to eller  

 flere medlemsstater kan aftale andre refusions- eller betalingsregler eller  

 give afkald på refusion.
Danmark har indgået aftaler om afkald  

 på refusion med Finland, Frankrig, Holland, Irland, Island, Luxembourg,  

 Norge, Sverige og Tyskland.
AFSNIT V Artikel 71 - ydelser til arbejdsløse, som under deres seneste  

 beskæftigelse var bosat i en anden stat end den kompetente stat.
187. Artikel 71 vedrører udbetaling af ydelser til  

 personer, som under deres seneste beskæftigelse var bosat i en anden  

 stat end den kompetente stat. »Den kompetente stat« er den stat, hvis  

 lovgivning personen var omfattet af.
Artikel 71 vedrører udbetaling af  

 ydelser til arbejdsløse grænsearbejdere og andre arbejdstagere  

 end grænsearbejdere.
188. Grænsearbejdere i artikel 71's forstand  

 er arbejdstagere, der er beskæftiget i ét EØS-land, men  

 har bopæl i et andet EØS-land, hvortil personen som hovedregel  

 vender tilbage mindst én gang om ugen.
Grænsearbejdere skal  

 under beskæftigelsen være omfattet af lovgivningen - herunder  

 være arbejdsløshedsforsikret - i beskæftigelseslandet, jf.  

 artikel 13, stk. 2, litra a.
 189. Andre arbejdstagere end grænsearbejdere  

 i artikel 71's forstand er typisk personer, der er beskæftiget i  

 ét EØS-land, men har bopæl i et andet EØS-land,  

 hvortil personen ikke vender tilbage mindst én gang om ugen.
190. Artikel 71 omfatter dog alle personer, der under  

 deres seneste beskæftigelse var bosat i en anden stat end den  

 kompetente stat.
Den kompetente stat svarer ikke nødvendigvis til den  

 stat, personen var beskæftiget i.
Andre arbejdstagere end  

 grænsearbejdere er dermed ikke i alle tilfælde omfattet af  

 lovgivningen i beskæftigelseslandet.
191. Et eksempel herpå er en person, der er ansat  

 som eksportchauffør hos en dansk vognmand.
Personen bor i Tyskland og  

 kører i Tyskland, Holland og Belgien.
Personen skal være  

 omfattet af dansk lovgivning, selv om personen ikke udfører  

 beskæftigelsen i Danmark, jf. artikel 14, stk. 2, litra a, i  

 forordningen.
192. Et andet eksempel er en person, der er udsendt for en  

 dansk arbejdsgiver til England.
Personen er omfattet af dansk lovgivning  

 under udsendelsen, selv om personen under udsendelsen bor og arbejder i  

 England, jf. artikel 14, stk. 1, litra a.
193. Grænsearbejdere og andre arbejdstagere end  

 grænsearbejdere, der er omfattet af dansk lovgivning og derfor skal  

 være arbejdsløshedsforsikret i Danmark, skal opfylde de  

 almindelige betingelser for ret til optagelse i en dansk a-kasse.
Der stilles  

 dog ikke krav om bopæl i Danmark, jf. reglerne i  

 EØS-bekendtgørelsen.
 194. Der stilles ikke krav om arbejde for at blive optaget  

 eller for at medregne forsikringsperioder, når helt arbejdsløse  

 grænsearbejdere og andre arbejdstagere end grænsearbejdere skal  

 overgå fra arbejdsløshedsforsikringen i den kompetente stat til  

 arbejdsløshedsforsikringen i bopælsstaten, jf. artikel 67,  

 stk. 3. Der henvises til reglerne herom i  

 EØS-bekendtgørelsen.
195. Artikel 71 fastslår, hvor der skal udbetales  

 ydelser til grænsearbejdere og andre arbejdstagere end  

 grænsearbejdere, der er arbejdsløse.
Afgørende for, hvor  

 ydelserne skal udbetales, er, om arbejdstageren er delvis, periodisk eller  

 helt arbejdsløs.
 196. En person er delvis eller periodisk  

 arbejdsløs, hvis personen fortsat er tilknyttet virksomheden, enten  

 ved at personen løbende er beskæftiget på nedsat tid,  

 eller således at der foreligger skiftende arbejde og ledighed efter en  

 fast plan, f.eks. ved en egentlig arbejdsfordeling.
 197. En person er helt arbejdsløs, hvis personen  

 har mistet tilknytningen til arbejdsgiveren, f.eks. fordi personen har opsagt  

 sit arbejde eller er blevet afskediget.
 198. Grænsearbejdere, der er delvis eller periodisk  

 arbejdsløse, skal have udbetalt ydelser i  

 beskæftigelsesstaten.
 199. Grænsearbejdere, der er helt  

 arbejdsløse, skal have udbetalt ydelser i bopælsstaten.
 200. Andre arbejdstagere end grænsearbejdere, der er  

 delvis, periodisk eller helt arbejdsløse, og som fortsat står  

 til rådighed for arbejdsmarkedet i den kompetente stat, skal have  

 udbetalt ydelser dér.
 201. Andre arbejdstagere end grænsearbejdere, der er  

 helt arbejdsløse, og som stiller sig til rådighed for  

 arbejdsmarkedet i bopælsstaten, skal derimod have udbetalt ydelser  

 dér.
 202. Afgørende for, hvor der skal udbetales ydelser  

 til andre arbejdstagere end grænsearbejdere, er dermed, hvor personen  

 stiller sig til rådighed for arbejdsmarkedet.
 203. Hvis en person har fået udbetalt ydelser i den  

 kompetente stat, og herefter ønsker at stille sig til rådighed i  

 bopælsstaten, skal personen først have udbetalt ydelser i  

 henhold til en attest E 303 fra den kompetente stat, før der kan  

 udbetales ydelser i bopælsstaten.
 204. Det følger af EF-Domstolens dom af 27. februar  

 1986 i sag 1/85 (Miethe-dommen), at en helt arbejdsløs  

 grænsearbejder skal anses for at være omfattet af begrebet »andre  

 arbejdstagere end grænsearbejdere«, hvis personen har opretholdt en  

 personlig og faglig tilknytning til det tidligere beskæftigelsesland,  

 der gør, at personen må anses for at have størst mulighed  

 for på ny at opnå beskæftigelse dér.
205. Miethe var tysk statsborger, uddannet i Tyskland og  

 havde kun arbejdet i Tyskland.
Under ansættelsen i Tyskland flyttede  

 han til Belgien.
Han vendte tilbage til Belgien hver dag.
Flytningen skyldtes  

 alene, at hans børn, der gik på en belgisk kostskole, herefter  

 dagligt kunne nå til kostskolen fra forældrenes bolig.
Miethe  

 havde et kontor hos sin svigermor i Tyskland, hvor han også kunne  

 overnatte.
Det benyttede han sig af regelmæssigt en til to gange om  

 ugen - også efter at han var blevet arbejdsløs.
Efter  

 arbejdsophøret meldte han sig ledig på det tyske Arbeitsamt og  

 bad om ydelser derfra.
 206. Domstolen fastslog, at artikel 71, stk. 1, litra  

 a), ii), skal fortolkes således, at en grænsearbejder, der er  

 helt arbejdsløs, og som er omfattet af denne bestemmelse, kun har krav  

 på ydelser fra bopælsstaten, selv om personen opfylder  

 betingelserne for ret til ydelser i den tidligere  

 beskæftigelsesstat.
 207. En grænsearbejder, der er helt  

 arbejdsløs, men som har opretholdt en personlig og faglig tilknytning  

 til den tidligere beskæftigelsesstat, der gør, at personen  

 må antages at have størst mulighed for på ny at få  

 beskæftigelse dér, skal dog anses for omfattet af begrebet  

 »andre arbejdstagere end grænsearbejdere«.
208. Miethe var grænsearbejder men havde en  

 personlig og faglig tilknytning til Tyskland, der gjorde, at han havde  

 størst mulighed for at opnå arbejde dér.
Han ansås  

 derfor for at være omfattet af begrebet »andre arbejdstagere end  

 grænsearbejdere« og kunne dermed vælge at stille sig til  

 rådighed for arbejdsmarkedet i det tidligere beskæftigelsesland,  

 Tyskland.
 209. Direktoratet afgør, om en arbejdstagers  

 forhold har en sådan karakter.
 210. Vedrørende orlov for grænsearbejdere og  

 andre arbejdstagere end grænsearbejdere i henhold til lov om orlov  

 henvises til bilag 3 om orlovsmuligheder for denne personkreds.
211. Grænsearbejderproblematikken er bl.a. relevant  

 i forhold til personer, der er bosat ved den dansk-tyske grænse.
I det  

 følgende eksempel er der taget udgangspunkt i en person, der bor og  

 arbejder ved den dansk-tyske grænse.
 Personen er bosat i Tyskland og arbejder i Danmark.
212. Grænsearbejdere eller andre arbejdstagere end  

 grænsearbejdere, der begynder arbejde i Danmark, skal som udgangspunkt  

 arbejdsløshedsforsikres i Danmark.
For at blive optaget i den danske  

 a-kasse skal de almindelige betingelser for ret til optagelse være  

 opfyldt.
Der stilles dog ikke krav om bopæl, jf. herved  

  EØS-bekendtgørelsen.
 213. Ved delvis eller periodisk arbejdsløshed skal  

 der udbetales ydelser af den danske a-kasse efter de regler, der gælder  

 i Danmark.
 214. Hvis en grænsearbejder efter arbejde i Danmark  

 bliver helt arbejdsløs, skal personen overgå til tysk  

 arbejdsløshedsforsikring, og der skal udbetales ydelser i Tyskland  

 efter tysk lovgivning.
215. Andre arbejdstagere end grænsearbejdere, der er  

 helt arbejdsløse, og som fortsat står til rådighed for det  

 danske arbejdsmarked, skal have udbetalt ydelser i Danmark.
Det er ikke en  

 betingelse for udbetaling af dagpenge, at personen har bopæl i Danmark.  

 Det er derimod en betingelse, at personen kan overtage arbejde ved  

 arbejdstids begyndelse dagen efter, at arbejdet er formidlet.
Der henvises  

 til reglerne herom i rådighedsbekendtgørelsen.
Hvis personen  

 stiller sig til rådighed i Tyskland, skal der udbetales ydelser  

 dér.
 216. Hvis personen ved ledighedens indtræden  

 vælger at stille sig til rådighed i Danmark og herefter  

 ønsker at stille sig til rådighed i Tyskland, skal personen  

 først have udbetalt ydelser i henhold til en attest E 303 fra Danmark,  

 før der kan udbetales ydelser i Tyskland.
 217. Hvis personen ved ledighedens indtræden  

 vælger at stille sig til rådighed i Tyskland, skal der  

 fremlægges en attest fra Danmark om, at personen ikke har ret til  

 ydelser i henhold til en attest E 303. Denne oplysning vil fremgå af  

 attest E 301, punkt 9.
 218. Grænsearbejdere og andre arbejdstagere end  

 grænsearbejdere, der er omfattet af en virksomheds kollektive  

 ferielukning, betragtes som periodisk arbejdsløse og skal have  

 udbetalt ydelser i Danmark, hvis betingelserne herfor er opfyldt.
219. I tilfælde af hjemsendelse på grund af  

 vejrlig eller materialemangel anses en grænsearbejder for helt  

 arbejdsløs og skal derfor overgå til tysk forsikring og have  

 udbetalt ydelser i Tyskland.
Andre arbejdstagere end grænsearbejdere  

 kan vælge i hvilket land, de ønsker at stå til  

 rådighed og få udbetalt ydelser.
 220. Overgang til tysk arbejdsløshedsforsikring og  

 medregning af forsikrings- og beskæftigelsesperioder fra Danmark efter  

 artikel 67 er ikke betinget af, at personen først får  

 beskæftigelse i Tyskland, jf. artikel 67, stk. 3, i  

 forordningen.
 Personen er bosat i Danmark og arbejder i Tyskland.
 221. Grænsearbejdere og andre arbejdstagere end  

 grænsearbejdere, der begynder arbejde i Tyskland, skal som udgangspunkt  

 arbejdsløshedsforsikres i Tyskland.
 222. Ved delvis eller periodisk arbejdsløshed skal  

 der udbetales ydelser af den tyske arbejdsløshedsforsikringsmyndighed  

 efter tysk lovgivning.
 223. Hvis en grænsearbejder bliver helt  

 arbejdsløs, skal personen være medlem af en dansk a-kasse, og  

 der skal udbetales ydelser i Danmark.
 224. Andre arbejdstagere end grænsearbejdere, der er  

 helt arbejdsløse, kan vælge, om de vil stille sig til  

 rådighed i Tyskland eller i Danmark.
 225. Hvis personen ved ledighedens indtræden  

 vælger at stille sig til rådighed i Tyskland og herefter  

 ønsker at stille sig til rådighed i Danmark, skal personen  

 først have udbetalt ydelser i henhold til en attest E 303 fra  

 Tyskland, før der kan udbetales ydelser i Danmark.
 226. Hvis personen ved ledighedens indtræden  

 vælger at stille sig til rådighed i Danmark, skal der  

 fremlægges en attest fra Tyskland om, at personen ikke har ret til  

 ydelser i henhold til en attest E 303. Denne oplysning vil fremgå af  

 attest E 301, punkt 9.
227. Overgang til den danske a-kasse og medregning af  

 forsikrings- og beskæftigelsesperioder fra Tyskland efter artikel 67 er  

 ikke betinget af, at personen først får beskæftigelse i  

 Danmark, jf. artikel 67, stk. 3, i forordningen.
Medregning af  

 forsikringsperioder er betinget af, at personen søger om optagelse i  

 den danske a-kasse inden 8 uger fra forsikringsdækningens ophør  

 i Tyskland.
Der henvises til reglerne herom i  

 EØS-bekendtgørelsen.
AFSNIT VI Klager til udenlandske myndigheder.
228. Afgørelser truffet af et andet  

 EØS-lands arbejdsløshedsforsikringsmyndighed kan ikke  

 indbringes for direktoratet eller Arbejdsmarkedets Ankenævn.
Klager  

 over afgørelser truffet i henhold til et andet EØS-lands  

 lovgivning skal ske i henhold til dette lands regler.
 Klager til Europa-Kommissionen.
229. Der er også mulighed for at klage til  

 Europa-Kommissionen, hvis myndighederne i et EØS-land ikke overholder  

 forordningens regler.
Der benyttes en særlig formular, der hedder  

 »Klager til Europa-Kommissionen over manglende overholdelse af  

 fællesskabsretten«.
 Ophævelse.
 230. Denne vejledning erstatter vejledning nr. 3. af 17.  

 januar 1997 om arbejdsløshedsforsikring i relation til  

 EØS-landene.
 Bilagsfortegnelse:
 Bilag 1:
Beskrivelse af de forskellige E-blanketter Bilag 2:
Oversigt over de blanketter, der kræves som dokumentation for, at en  

 person er omfattet af dansk lovgivning om social sikring Bilag 3:
Oversigt over orlovsmuligheder for grænsearbejdere og andre  

 arbejdstagere end grænsearbejdere Bilag 4:
Stikordsregister Bilag 5:
 Relevante artikler fra Forordning (EØF) nr. 1408/71, Forordning nr.  

 574/72 samt Nordisk Konvention om Social Sikring.
Direktoratet for Arbejdsløshedsforsikringen,  

 den 14. september 1999 Merete Roos /Torben Lorentzen Bilag 1 Beskrivelse af de forskellige E-blanketter Hermed følger en oversigt over de i vejledningen nævnte  

 blanketter, og i hvilke situationer de skal anvendes:
 E 101 DK:
Blanket om den lovgivning, der skal finde anvendelse Blanketten udstedes af Sikringsstyrelsen og anvendes som dokumentation for  

 anvendelse af dansk lovgivning om social sikring under beskæftigelse i  

 et andet EØS-land.
 (For personer, der ikke er statsborgere i et EØS-land, anvendes  

 blanket N 101 DK ved udstationeringer inden for Norden).
 E 102 DK:
Forlængelse af udstationeringen eller selvstændig  

 virksomhed Blanketten udstedes af de sociale sikringsmyndigheder i det  

 EØS-land, hvor arbejdstageren er udstationeret.
Blanketten anvendes i  

 tilfælde, hvor blanket E 101 DK for 1 år er udløbet og  

 udstationeringen af udforudselige grunde bliver af længere  

 varighed.
 (For personer, der ikke er statsborgere i et EØS-land, anvendes  

 blanket N 102 DK som forlængelse af N 101 DK).
 E 103 DK:
Blanket om udøvelse af ret til at vælge Blanketten udstedes af Sikringsstyrelsen og anvendes som dokumentation for  

 anvendelse af en medlemsstats lovgivning, når en person har valgt at  

 være omfattet af lovgivningen i en anden medlemsstat end  

 beskæftigelsesstaten.
 E 119 DK:
Blanket om arbejdsløses og deres familiemedlemmers ret til  

 ydelser fra syge- og moderskabsforsikringen Blanketten udstedes af kommunen (Sundhedsforvaltningen i Københavns  

 Kommune), når der foreligger en blanket E 303. Blanketten anvendes som  

 dokumentation for ret til sygesikringsydelser og hospitalsbehandling m.v. i  

 det andet EØS-land.
 E 301 DK:
Blanket om de perioder, der skal tages i betragtning ved  

 tilståelse af arbejdsløshedsydelser Blanketten udstedes af Direktoratet for Arbejdsløshedsforsikringen  

 og de danske a-kasser.
Blanketten anvendes til at opfylde betingelserne for  

 ret til arbejdsløshedsydelser i det andet EØS-land.
 (For personer, der ikke er statsborgere i det andet EØS-land,  

 anvendes inden for Norden blanket N 301 DK).
 E 303 DK:
Blanket om bevarelse af ret til arbejdsløshedsydelser Blanketten udstedes af Direktoratet for Arbejdsløshedsforsikringen.  

 Blanketten anvendes som dokumentation for ret til at modtage danske dagpenge  

 under arbejdssøgning i et andet EØS-land.
Bilag 2 Oversigt over de blanketter, der kræves som  

 dokumentation for, at en person er omfattet af dansk lovgivning om social  

 sikring Artikel Persongruppe Krav om blanket? Hvilken blanket? 13, stk. 2, litra c Ansat om bord på skib, der fører dansk flag Nej 13, stk. 2, litra d Tjenestemænd og dermed ligestillede, der er ansat i dansk offentlig  

 administration Nej 14, stk. 1, litra a Udsendt af dansk arbejdsgiver op til 1 år Ja E 101 DK 14, stk. 1, litra b Udsendt af dansk arbejdsgiver yderligere 1 år Ja E 102 DK 14, stk. 2, litra a Ansat i international transport, hvor a.
Virksomheden har sit hjemsted i Danmark b.
Beskæftiget af filial eller fast repræsentation i  

 Danmark c.
Personen har bopæl i Danmark, og hvis overvejende  

 beskæftiget her Nej 14, stk. 2, litra b Beskæftigelse i 2 eller flere lande a.
Arbejder bl.a. i Danmark og har bopæl her b.
Bopæl i Danmark, men arbejder for 2 eller flere virksomheder,  

 der ikke har hjemsted her c.
Virksomheden har hjemsted i Danmark, hvis personen ikke er bosat i  

 et af de lande, pågældende arbejder i Ja E 101 DK (gælder for hele beskæftigelsesperioden) 14b, stk. 1 Udsendt fra Danmark til arbejde om bord på skib a.	i op til 1 år Ja E 101 DK b.	i yderligere 1 år Ja E 102 DK 14b, stk. 4 Ansat om bord på skib der fører andet EØS-lands flag,  

 med bopæl i Danmark og aflønnet af dansk arbejdsgiver Ja E 101 DK (gælder for hele beskæftigelsesperioden) 16, stk. 2 Lokalt ansatte på danske ambassader/konsulater, der er danske  

 statsborgere, og som vælger at være omfattet af dansk  

 lovgivning Ja E 103 DK (gælder for hele beskæftigelsesperioden) 16, stk. 3 Hjælpeansatte ved EU's institutioner, der er danske statsborgere,  

 eller som senest har været forsikret i Danmark, og som vælger at  

 være omfattet af dansk lovgivning Ja E 103 DK (gælder for hele beskæftigelsesperioden) 17 Udsendt af dansk arbejdsgiver i op til 3 år Særlige persongrupper Ja Ja E 101 DK E 101 DK (gælder for hele beskæftigelsesperioden) Bilag 3 Oversigt over orlovsmuligheder for grænsearbejdere og  

 andre arbejdstagere end grænsearbejdere Orlov til børnepasning Orlov til uddannelse Grænsearbejdere Bopæl: DK Arbejde: andet EØS-land Beskæftigede:
 Nej - er ikke omfattet af lov om dagpenge ved sygdom eller  

 fødsel.
 Beskæftigede:
 Nej - kan ikke forsikres i DK under orloven.
Ledige: *) Ja - er dagpengeberettigede i DK.
Ledige: *) Ja - er dagpengeberettigede i DK.
Grænsearbejdere Bopæl: andet EØS-land Arbejde: DK Beskæftigede:
 Ja - hvis beskæftigelseskravet i lov om dagpenge ved sygdom eller  

 fødsel er opfyldt.
 Beskæftigede:
 Nej - vil ikke være dagpengeberettigede pga. bopæl i et andet  

 EØS-land.
Ledige: *) Nej - er ikke dagpengeberettigede i DK.
Ledige: *) Nej - er ikke dagpengeberettigede i DK.
'Andre arbejdstagere end grænsearbejdere' Bopæl: DK Arbejde: andet EØS-land Beskæftigede:
 Nej - er ikke omfattet af lov om dagpenge ved sygdom eller  

 fødsel.
 Beskæftigede:
 Nej - kan ikke forsikres i DK under orloven.
Ledige: *) Ja - hvis medlemmet er dagpengeberettiget i DK.
Ledige: *) Ja - hvis medlemmet er dagpengeberettiget i DK.
'Andre arbejdstagere end grænsearbejdere' Bopæl: andet EØS-land Arbejde: DK Beskæftigede:
 Ja - hvis beskæftigelseskravet i lov om dagpenge ved sygdom eller  

 fødsel er opfyldt.
 Beskæftigede:
 Ja - hvis medlemmet i tilfælde af ledighed er dagpengeberettiget i  

 DK.
 Sagen skal forelægges DfA.
Ledige: *) Ja - hvis medlemmet er dagpengeberettiget i DK.
Ledige: *) Ja - hvis medlemmet er dagpengeberettiget i DK.
*)	Ledige er alene nævnt for fuldstændighedens  

 skyld.
Personer, der bliver ledige, mister deres status som enten  

 grænsearbejdere eller andre arbejdstagere end  

 grænsearbejdere.
Bilag 4 Stikordsregister A Punkt Afrejse ved attest E 303 125-126, 138-140, 142, 144, 148-150, 175-178, 180 Ambassader 26, 41, 71-76 Andre arbejdstagere end 	grænsearbejdere 106, 187, 189-190, 193-195, 200-210, 212, 215-219, 221,  

 224-226 Ansættelsessamtale 148, 153 Arbejdsfordeling 196 Arbejdsløs Se Periodisk, Delvis eller Helt  

 arbejdsløs Artikel 17-aftaler 26, 45, 55-58, 82-87 Attest E 301 4, 18, 94, 107-108, 111, 217, 226 Attest E 303 4, 14, 100-102, 111, 124-125, 140-146, 170-171, 173-183,  

 203, 217, 225-226 Attestperioden ved E 303 100-102,141-143-146, 155-159, 161, 164, 167, 174,  

 177-181 B Bekendtgørelse om arbejdsløshedsforsikring ved arbejde m.v.  

 inden for EØS og i det øvrige udland Se EØS-bekendtgørelsen Bekendtgørelse om betaling af medlemsbidrag til en a-kasse.
17 Bekendtgørelse om fremgangsmåden ved beregning af  

 arbejdsfortjenesten for lønmodtagere 121 Bekendtgørelse om beskæftigelseskrav, dagpengeperiode og  

 aktivperiode 116 Bekendtgørelse om genoptagelse 	som nyt medlem af en  

 	arbejdsløshedskasse efter slettelse 	på grund af svig  

 m.v.
113 Bekendtgørelse om rådighed 135, 147, 156, 215 Bekendtgørelse om ret til efterløn for medlemmer, der har  

 haft forsikrings- og beskæftigelsesperioder i udlandet 17 Bekendtgørelse om selvforskyldt 	ledighed 144 Bekendtgørelse om sanktioner i forbindelse med uberettiget  

 modtagelse af ydelser fra en arbejdsløshedskasse 183 Bekendtgørelse om udbetaling af 	supplerende dagpenge 51 Benyttet attest E 303 170-172 Beregning af ydelser 3, 119-121 Bevare medlemskab af en dansk a-kasse 5, 29, 32, 35, 37, 44, 47-48, 63, 70, 74-76, 79-80, 86, 88, 90, 95, 99 Blanket E 101 4, 33, 35, 38-39, 48-50, 54, 56-57, 70, 85 Blanket E 102 4, 33, 54 Blanket E 103 4, 75, 80 Blanket E 119 181 Boreplatforme 24, 88-90 D Dagpengesats ved E 303 179 Delvis arbejdsløs 195-196, 198, 200, 213, 222 Den Sociale Sikringsstyrelse/	Sikringsstyrelsen 48, 54-55, 57, 63, 82, 84 Dimittender 137-138 Dispensation fra 4-ugers-kravet 145, 150-154 Dobbeltforsikring 20, 22, 117-118 E Effektiv karantæne 128, 144 Efterløn 17 Eksportabiltetsprincippet 122 Erhvervsskoler 82-86 EU s institutioner 26, 42, 77-81, 91-98 EØS-aftalen 3, 6-8, 11, 13 EØS-bekendtgørelsen 2, 90, 95, 99, 102, 106, 107, 109, 114, 118, 168-169, 172,  

 194, 227 EØS-landene 6-7 F Ferie 50, 132, 218 Fejlforsikring 117-118 4-ugers-kravet 123, 126-137, 145, 147, 150-154 Flygtninge 14 Frist for hjemvenden ved E 303 164-169 Frist for tilmelding ved E 303 Se 7-dages-frist Frist for optagelse/medregning 114-115 Frivilligt forlig 113, 115 G Genoptagelse i a-kasse 99, 113, 227 Grænsearbejdere 3, 106, 187, 188, 193-195, 198, 199, 204, 210, 212-214, 218,  

 221-223 H Helt arbejdsløs 122-123, 125, 131, 195, 197, 199, 201-204-209, 214-217, 219, 223-227 Hjemsendelse 50-52, 219 Hjælpepersonale ved EU 26,77-81, 92, 96 I Internationale transportarbejdere 26, 59-63 K Karensperiode/-måned 137-138 Klage 228-229 Konsulater Se Ambassader Kontingentrestance 112, 177 Kontrol 155 Krav om beskæftigelse 	(medregning af arbejds- og  

 	forsikringsperioder) 105-106, 194 Krav om beskæftigelse (ny attest E 	303) 170-172 Kursus/undervisning 157 L Lokalt ansatte på diplomatiske 	missioner 26, 41, 71-76, 92, 98 Længerevarende uddannelse 151 M Medregning af forsikrings- og beskæftigelsesperioder 5, 102-118, 194, 220, 227 Mellemperiode 135, 145 Midlertidigt ansatte ved EU 92, 94-95 N Nordisk Konvention om Social 	Sikring 6-11 O Optagelse i a-kasse 5, 23-24, 29, 32, 35, 37, 44, 47-48, 63, 70, 74-76, 79-80,  

 86, 88, 90, 95, 99, 101, 113, 193-194, 227 8-ugers-frist 101, 115, 227 Orlov 16, 210 Overskydende timer 136, 144 P Periodisk arbejdsløs 195-196, 198, 200, 213, 218, 222 Ph.d.-stipendiater 43 Praktik 82-86 R Refusion 3, 184-186 S Samlevere 151 Sammenlægningsprincip 103 Sanktion ved svig eller uagtsomhed 183 Selvstændig erhvervsdrivende 3, 21-23, 99, 104, 122 Slettelse 112-116, 183 Statsborgere/Statsborgerskab 8-9, 13, 71, 74, 76-77, 87, 152 Statsløse 14 Supplerende dagpenge 51, 158 Svig 112-115, 181 Sydslesvig 87 Sygdom 133, 154, 177, 181 7-dages-frist 160-163, 180 Særlige rådgivere ved EU 42, 92, 97 Søfolk 26, 28-38, 59 T Tilbagebetaling ved E 303 182 Tilknytning 152, 196 Tjenestegørende personale på 	ambassader og  

 konsulater Se Ambassader, Konsulater eller Lokalt ansatte på  

 diplomatiske missioner Tjenestemænd og dermed ligestillede 26, 39-44, 91, 94-95 U Uddannelse Se Kursus/undervisning eller Længerevarende  

 uddannelse Udsendte arbejdstagere/udstationerede 26, 31-32, 41-44, 45-58, 97 V Varigt arbejde 151 Æ Ægtefælleflytning 151 Ændring af afrejsedato ved E 303 177-178 Bilag 5 UDDRAG AF FORORDNING (EØF) NR. 1408/71 Afsnit I Almindelige bestemmelser Artikel 1  

 Definitioner I denne forordning:
--- d)	har udtrykket 'flygtning' den betydning, der er tillagt det i  

 artikel 1 i konventionen om flygtninges retsstilling, som er undertegnet i  

 Geneve den 28. juli 1951 e)	har udtrykket 'statsløs' den betydning, der er tillagt det i  

 artikel 1 i konventionen om statsløse personers retsstilling, som er  

 undertegnet i New York den 28. september 1954 --- Artikel 2  

 Personkreds 1. Denne forordning finder anvendelse på  

 arbejdstagere og selvstændige erhvervsdrivende, som er eller har  

 været omfattet af lovgivningen i en eller flere medlemsstater, og som  

 er statsborgere i en af disse stater eller er statsløse eller  

 flygtninge bosat på en medlemsstats område, samt på deres  

 familiemedlemmer og efterladte.
 2. Denne forordning finder endvidere anvendelse på  

 efterladte efter arbejdstagere og selvstændige erhvervsdrivende, som  

 har været omfattet af lovgivningen i en eller flere medlemsstater,  

 uanset disse arbejdstageres og selvstændige erhvervsdrivendes  

 nationalitet, såfremt deres efterladte er statsborgere i en medlemsstat  

 eller er statsløse eller flygtninge bosat på en medlemsstats  

 område.
 3. Denne forordning finder anvendelse på  

 tjenestemænd og på personer, der efter den lovgivning, som skal  

 anvendes, ligestilles med tjenestemænd, for så vidt de  

 pågældende er eller har været omfattet af en medlemsstats  

 lovgivning, på hvilken denne forordning finder anvendelse.
Artikel 4  

 Sagligt anvendelsesområde 1. Denne forordning finder anvendelse på enhver  

 lovgivning om sociale sikringsgrene, der vedrører:
a)	ydelser i anledning af sygdom og moderskab b)	ydelser ved invaliditet, herunder ydelser, der tager sigte på  

 at bevare eller forbedre erhvervsevnen c)	ydelser ved alderdom d)	ydelser til efterladte e)	ydelser i anledning af arbejdsulykker og erhvervssygdomme f)	ydelser ved dødsfald g)	ydelser ved arbejdsløshed h)	familieydelser.
Afsnit II Bestemmelse af, hvilken lovgivning  

 der skal anvendes Artikel 13  

 Almindelige regler 1. Med forbehold af artikel 14 c er de personer, der er  

 omfattet af denne forordning, alene undergivet lovgivningen i én  

 medlemsstat.
Spørgsmålet om, hvilken lovgivning der skal  

 anvendes, afgøres efter bestemmelserne i dette afsnit.
 2. Med forbehold af artikel 14 til 17:
a)	er en person, der har lønnet beskæftigelse på en  

 medlemsstats område, omfattet af denne stats lovgivning, selv om han er  

 bosat på en anden medlemsstats område, eller den virksomhed eller  

 arbejdsgiver, der beskæftiger ham, har sit hjemsted eller sin  

 bopæl på en anden medlemsstats område b)	er en person, der har selvstændig beskæftigelse på  

 en medlemsstats område, omfattet af denne stats lovgivning, selv om han  

 er bosat på en anden medlemsstats område c)	er en person, der har sin erhvervsmæssige beskæftigelse  

 om bord på et skib, som fører en medlemsstats flag, omfattet af  

 denne stats lovgivning d)	er tjenestemænd og dermed ligestillede personer omfattet af  

 lovgivningen i den medlemsstat, i hvis administration de er  

 beskæftiget --- Artikel 14  

 Særlige regler, der finder anvendelse  

 på personer, bortset fra søfolk,  

 som har lønnet beskæftigelse Reglen i artikel 13, stk. 2, litra a), finder  

 anvendelse under iagttagelse af følgende undtagelser og  

 særregler:
1)	a)	en person, der på en medlemsstats område har  

 lønnet beskæftigelse for en virksomhed, hvortil han normalt er  

 knyttet, og som af denne virksomhed udsendes til en anden medlemsstats  

 område for dér at udføre et arbejde for denne virksomheds  

 regning, er fortsat omfattet af lovgivningen i den førstnævnte  

 medlemsstat, forudsat at varigheden af dette arbejde ikke påregnes at  

 overstige ét år, og at han ikke udsendes for at afløse en  

 anden person, hvis udstationeringsperiode er udløbet b)	såfremt varigheden af det arbejde, der skal udføres,  

 på grund af uforudselige omstændigheder bliver længere end  

 oprindeligt forudsat og kommer til at overstige ét år, er den  

 pågældende fortsat omfattet af lovgivningen i den  

 førstnævnte medlemsstat, indtil arbejdet er afsluttet, forudsat  

 at den kompetente myndighed i den medlemsstat, til hvis område den  

 pågældende er udsendt, eller det af denne myndighed udpegede  

 organ har meddelt samtykke hertil; begæring om sådant samtykke  

 skal indgives inden udløbet af den første etårs-periode.  

 Samtykke kan ikke meddeles for længere tid end ét år.
 2)	For en person, der normalt har lønnet beskæftigelse  

 på to eller flere medlemsstaters område, afgøres  

 spørgsmålet om, hvilken lovgivning han er omfattet af, efter  

 følgende regler:
 a)	en person, der hører til det kørende, sejlende eller  

 flyvende personel i en virksomhed, som for andres eller for egen regning  

 foretager international befordring af passagerer eller gods ad jernbane,  

 landevej, luftvejen eller i indenrigs skibsfart, og som har sit hjemsted  

 på en medlemsstats område, er omfattet af sidstnævnte stats  

 lovgivning med følgende begrænsninger:
i)	en person, der er beskæftiget af en filial eller af en fast  

 repræsentation, som den pågældende virksomhed har i en  

 anden medlemsstat end den, hvor virksomheden har sit hjemsted, er omfattet af  

 lovgivningen i den medlemsstat, på hvis område den nævnte  

 filial eller faste repræsentation er beliggende ii) 	en person, der overvejende er beskæftiget i den medlemsstat,  

 hvor han er bosat, er omfattet af denne stats lovgivning, selv om den  

 virksomhed, hvori han er beskæftiget, hverken har sit hjemsted, en  

 filial eller en fast repræsentation på dette område b)	andre personer end de under litra a) omhandlede er omfattet:
i)	af lovgivningen i den medlemsstat, på hvis område den  

 pågældende er bosat, såfremt han udfører en del af  

 sit arbejde på dette område, eller såfremt han er  

 beskæftiget i flere virksomheder eller hos flere arbejdsgivere, der har  

 deres hjemsted eller bopæl på forskellige medlemsstaters  

 område ii) 	af lovgivningen i den medlemsstat, på hvis område den  

 virksomhed eller arbejdsgiver, som beskæftiger den  

 pågældende, har sit hjemsted eller sin bopæl, såfremt  

 han ikke er bosat i en af de medlemsstater, hvor han udfører sit  

 arbejde.
--- Artikel 14 b  

 Særlige regler for søfolk Reglen i artikel 13, stk. 2, litra c), finder  

 anvendelse under iagttagelse af følgende undtagelser og  

 særregler:
 1)	En person, som på en medlemsstats område eller om bord  

 på et skib, der fører en medlemsstats flag, har lønnet  

 beskæftigelse for en virksomhed, hvortil han normalt er knyttet, og som  

 af nævnte virksomhed udsendes for at udføre et arbejde for  

 dennes regning om bord på et skib, der fører en anden  

 medlemsstats flag, er fortsat omfattet af lovgivningen i  

 førstnævnte medlemsstat på de i artikel 14, nr. 1,  

 fastsatte betingelser.
--- 3)	En person, som ikke sædvanligvis har sin erhvervsmæssige  

 beskæftigelse til søs, men udfører et arbejde i en  

 medlemsstats territorialfarvand eller havn om bord på et skib, der  

 fører en anden medlemsstats flag, og som befinder sig i dette  

 territorialfarvand eller denne havn, uden at tilhøre skibets  

 besætning, er omfattet af lovgivningen i førstnævnte  

 medlemsstat.
 4)	En person, som har lønnet beskæftigelse om bord  

 på et skib, der fører en medlemsstats flag, og som for denne  

 beskæftigelse aflønnes af en virksomhed eller en person, der har  

 sit hjemsted eller bopæl på en anden medlemsstats område,  

 er omfattet af lovgivningen i sidstnævnte stat, såfremt han er  

 bosat på dens område; den virksomhed eller den person, der  

 udbetaler lønnen, anses som arbejdsgiver ved anvendelsen af  

 nævnte lovgivning.
Artikel 16  

 Særlige regler for tjenstgørende personale ved diplomatiske  

 missioner og konsulater samt for De Europæiske Fællesskabers  

 hjælpepersonale 1. Bestemmelserne i artikel 13, stk. 2, litra a),  

 finder anvendelse på medlemmer af det tjenstgørende personale  

 ved diplomatiske missioner eller konsulater samt på personer, der  

 står i privat tjeneste hos embedsmænd, der er knyttet til  

 sådanne missioner eller konsulater.
2. De i stk. 1 nævnte arbejdstagere, der er  

 statsborgere i den medlemsstat, som den pågældende mission eller  

 det pågældende konsulat repræsenterer, kan dog vælge  

 at være omfattet af lovgivningen i denne stat.
Denne ret til at  

 vælge kan udøves på ny ved udgangen af hvert  

 kalenderår og har ikke tilbagevirkende kraft.
3. De Europæiske Fællesskabers  

 hjælpepersonale kan vælge, om de vil være omfattet af  

 lovgivningen i den medlemsstat, på hvis område de er  

 beskæftiget, af den medlemsstats lovgivning, hvoraf de senest har  

 været omfattet, eller af lovgivningen i den medlemsstat, hvor de er  

 statsborgere, undtagen for så vidt angår bestemmelserne om  

 børnetilskud, hvis ydelse er reguleret i  

 ansættelsesvilkårene for dette personale.
Denne ret til at  

 vælge, som kun kan udøves en gang, får virkning fra  

 tidspunktet for de pågældendes tiltrædelse af  

 tjenesten.
Artikel 17  

 Undtagelser fra artikel 13 til 16 To eller flere medlemsstater, deres kompetente myndigheder  

 eller de af disse myndigheder udpegede organer kan efter aftale gøre  

 undtagelser fra artikel 13 til 16 til fordel for visse personer eller visse  

 personkategorier.
Kapitel 6 Arbejdsløshed Afdeling 1 Fælles bestemmelser Artikel 67  

 Sammenlægning af forsikrings- eller beskæftigelsesperioder 1. Den kompetente institution i en medlemsstat, efter hvis  

 lovgivning erhvervelse, bevarelse eller generhvervelse af ret til ydelser er  

 betinget af, at der er tilbagelagt forsikringsperioder, skal i  

 fornødent omfang medregne forsikrings- eller  

 beskæftigelsesperioder, der er tilbagelagt som arbejdstager efter  

 enhver anden medlemsstats lovgivning, som om det drejede sig om  

 forsikringsperioder, der var tilbagelagt efter den for denne institution  

 gældende lovgivning, dog forudsat at beskæftigelsesperioderne  

 ville være blevet anset for forsikringsperioder, hvis de havde  

 været tilbagelagt efter denne lovgivning.
 2. Den kompetente institution i en medlemsstat, efter hvis  

 lovgivning erhvervelse, bevarelse eller generhvervelse af ret til ydelser er  

 betinget af, at der er tilbagelagt beskæftigelsesperioder, skal i  

 fornødent omfang medregne forsikrings- eller  

 beskæftigelsesperioder, der er tilbagelagt som arbejdstager efter  

 enhver anden medlemsstats lovgivning, som om det drejede sig om  

 beskæftigelsesperioder, der var tilbagelagt efter den for denne  

 institution gældende lovgivning.
 3. Bortset fra de i artikel 71, stk. 1, litra a), nr.  

 ii), og litra b), nr. ii), omhandlede tilfælde, er anvendelsen af  

 bestemmelserne i stk. 1 og 2 betinget af, at den pågældende  

 senest har tilbagelagt:
8  

 	forsikringsperioder, i det i stk. 1 omhandlede tilfælde 8  

 	beskæftigelsesperioder, i det i stk. 2 omhandlede  

 tilfælde efter den lovgivning, i henhold til hvilken ydelserne begæres.
 4. Når det tidsrum, for hvilket ydelserne tilkendes,  

 er afhængigt af længden af forsikrings- eller  

 beskæftigelsesperioder, finder bestemmelserne i stk. 1 eller  

 stk. 2 anvendelse, alt efter omstændighederne.
Artikel 68  

 Beregning af ydelserne 1. Den kompetente institution i en medlemsstat, hvor  

 lovgivningen bestemmer, at ydelserne beregnes på grundlag af  

 størrelsen af den tidligere løn, skal som grundlag for  

 beregningen kun benytte den løn, som den pågældende har  

 modtaget under sin seneste beskæftigelse på denne stats  

 område.
Hvis den pågældendes seneste beskæftigelse  

 på denne stats område ikke har varet i mindst fire uger, beregnes  

 ydelserne dog på grundlag af den løn, der på den  

 arbejdsløses bopæls- eller opholdssted sædvanligt ydes for  

 en beskæftigelse, der svarer til eller kan sammenlignes med den, han  

 senest har udøvet på en anden medlemsstats område.
 2. Den kompetente institution i en medlemsstat, efter hvis  

 lovgivning ydelsernes størrelse afhænger af antallet af  

 familiemedlemmer, skal også tage familiemedlemmer, der er bosat  

 på en anden medlemsstats område, i betragtning, som om de  

 pågældende var bosat på den kompetente stats område.  

 Dette gælder dog ikke, såfremt en anden person i  

 familiemedlemmernes bopælsland har ret til ydelser ved  

 arbejdsløshed, for så vidt familiemedlemmerne tages i  

 betragtning ved disse ydelsers beregning.
Afdeling 2 Arbejdsløse, der rejser til en anden medlemsstat end  

 den kompetente stat Artikel 69  

 Betingelser og grænser for  

 bevarelse af ret til ydelser 1. En helt arbejdsløs arbejdstager eller  

 selvstændig erhvervsdrivende, der opfylder de i en medlemsstats  

 lovgivning foreskrevne betingelser for ret til ydelser, og som rejser til en  

 eller flere andre medlemsstater for at søge beskæftigelse  

 dér, bevarer sin ret til disse ydelser under følgende  

 betingelser og inden for følgende grænser:
a)	han skal før sin afrejse have været tilmeldt som  

 arbejdssøgende og have stået til rådighed for  

 arbejdsformidlingen i den kompetente stat i mindst fire uger, efter at han  

 blev arbejdsløs.
Det kompetente arbejdsformidlingskontor eller den  

 kompetente institution kan dog give samtykke til, at han rejser inden  

 udløbet af denne frist b)	han skal tilmelde sig som arbejdssøgende ved  

 arbejdsformidlingen i hver af de medlemsstater, han rejser til, og underkaste  

 sig den dér bestående kontrol; denne betingelse anses for  

 opfyldt for tidsrummet forud for tilmeldingen, såfremt denne sker inden  

 syv dage efter det tidspunkt, da den pågældende er ophørt  

 at stå til rådighed for arbejdsformidlingen i den stat, han har  

 forladt; i undtagelsestilfælde kan det kompetente  

 arbejdsformidlingskontor eller den kompetente institution forlænge  

 denne frist c)	retten til ydelser bevares i et tidsrum af højst tre  

 måneder, regnet fra det tidspunkt, da den pågældende er  

 ophørt med at stå til rådighed for arbejdsformidlingen i  

 den stat, han har forladt, dog således at det samlede tidsrum, for  

 hvilket der tilkendes ydelser, ikke kan overstige det tidsrum, for hvilket  

 den pågældende har ret til ydelser i medfør af den  

 nævnte stats lovgivning; hvor det drejer sig om en sæsonarbejder,  

 er dette tidsrum yderligere begrænset til den resterende del af den  

 sæson, for hvilken han er ansat.
 2. Såfremt den pågældende vender tilbage  

 til den kompetente stat inden udløbet af den periode, i hvilken han  

 efter bestemmelserne i stk. 1, litra c), har ret til ydelser, er han  

 fortsat berettiget til ydelser efter denne stats lovgivning; såfremt  

 han ikke vender tilbage til den kompetente stat inden udløbet af  

 nævnte periode, mister han enhver ret til ydelser efter denne stats  

 lovgivning; i undtagelsestilfælde kan det kompetente  

 arbejdsformidlingskontor eller den kompetente institution forlænge  

 denne frist.
 3. Bestemmelserne i stk. 1 kan kun gøres  

 gældende én gang mellem to beskæftigelsesperioder.
 4. Hvis den kompetente stat er Belgien, generhverver en  

 arbejdsløs, som vender tilbage dertil efter udløbet af den i  

 stk. 1, litra c), fastsatte frist af tre måneder, først  

 retten til ydelser fra dette land, efter at han har været  

 beskæftiget der i mindst tre måneder.
Artikel 70  

 Udbetaling af ydelser samt refusioner 1. I de i artikel 69, stk. 1, omhandlede  

 tilfælde udbetales ydelserne af institutionen i hver af de stater, hvor  

 den arbejdsløse søger beskæftigelse.
 Det påhviler den kompetente institution i den medlemsstat, af hvis  

 lovgivning af arbejdstageren eller den selvstændige erhvervsdrivende  

 har været omfattet under sin seneste beskæftigelse, at refundere  

 disse ydelser.
 2. De i stk. 1 omhandlede refusioner fastsættes  

 og gennemføres efter de regler, der er fastsat i den i artikel 98  

 omhandlede gennemførelsesforordning, enten mod dokumentation for de  

 faktiske udgifter eller på grundlag af fikserede beløb.
 3. To eller flere medlemsstater eller deres kompetente  

 myndigheder kan aftale andre refusions- eller betalingsregler eller give  

 afkald på enhver refusion mellem de under disse hørende  

 institutioner.
Afdeling 3 Arbejdsløse, som under deres seneste  

 beskæftigelse var bosat i en anden medlemsstat end den kompetente  

 stat Artikel 71 1. Arbejdsløse arbejdstagere, som under deres  

 seneste beskæftigelse var bosat i en anden medlemsstat end den  

 kompetente stat, modtager ydelser efter følgende regler:
a)	i)	grænsearbejdere, der er delvis eller periodisk  

 arbejdsløse i den virksomhed, hvor de er beskæftiget, modtager  

 ydelser efter lovgivningen i den kompetente stat, som om de var bosat  

 på denne stats område; disse ydelser udbetales af den kompetente  

 institution ii)	grænsearbejdere, der er helt arbejdsløse, modtager  

 ydelser efter lovgivningen i den medlemsstat, på hvis område de  

 er bosat, som om de under deres seneste beskæftigelse have været  

 omfattet af denne lovgivning; disse ydelser udbetales af bopælsstedets  

 institution for denne institutions regning b)	i)	andre arbejdstagere end grænsearbejdere, der er delvis,  

 periodisk eller helt arbejdsløse, og som fortsat står til  

 rådighed for deres arbejdsgiver eller for arbejdsformidlingen på  

 den kompetente stats område, modtager ydelser efter lovgivningen i  

 denne stat, som om de var bosat på dens område; disse ydelser  

 udbetales af den kompetente institution ii)	andre arbejdstagere end grænsearbejdere, der er helt  

 arbejdsløse, og som stiller sig til rådighed for  

 arbejdsformidlingen i den medlemsstat, på hvis område de er  

 bosat, eller som vender tilbage til denne stats område, modtager  

 ydelser efter denne stats lovgivning, som om de seneste havde været  

 beskæftiget dér; disse ydelser udbetales af bopælsstedets  

 institution for denne institutions regning, hvis den pågældende  

 arbejdstager allerede har fået tilkendt ydelser for den kompetente  

 institutions regning i den medlemsstat, af hvis lovgivning han senest har  

 været omfattet, skal han dog modtage ydelser i overensstemmelse med  

 reglerne i artikel 69; udbetaling af ydelser efter lovgivningen i den stat,  

 hvor den arbejdsløse er bosat, stilles i bero i det tidsrum, hvor han  

 i medfør af artikel 69 kan gøre krav på ydelser efter den  

 lovgivning, hvoraf han senest har været omfattet.
 2. Så længe en arbejdsløs har ret til  

 ydelser i medfør af stk. 1, litra a), nr. i), eller litra b), nr.  

 i), kan han ikke gøre krav på ydelser efter lovgivningen i den  

 medlemsstat, på hvis område han er bosat.
UDDRAG AF FORORDNING (EØF) NR. 574/72 Afsnit III Gennemførelse af forordningens bestemmelser om,  

 hvilken lovgivning  

 der skal anvendes Gennemførelse af forordningens artikel 13 til 17 Artikel 11  

 Formaliteter ved udstationering af en arbejdstager i henhold til  

 forordningens artikel 14, stk. 1 og artikel 14 b, stk. 1, og ved  

 aftaler indgået i henhold til forordningens artikel 17 1. Denne institution, der er udpeget af den kompetente  

 myndighed i den medlemsstat, hvis lovgivning fortsat finder anvendelse,  

 skal a)	på arbejdstagerens eller dennes arbejdsgivers anmodning i de i  

 forordningens artikel 14, stk. 1, og artikel 14 b, stk. 1,  

 omhandlede tilfælde b)	i tilfælde, hvor forordningens artikel 17 finder  

 anvendelse udlevere arbejdstageren en attest, der bekræfter, at han fortsat er  

 omfattet af denne lovgivning indtil et nærmere angivet tidspunkt.
 2. Samtykke i de tilfælde, der er omhandlet i  

 forordningens artikel 14, stk. 1, litra b), og artikel 14 b, stk. 1,  

 skal indhentes af arbejdsgiveren.
Artikel 11 a  

 Formaliteter i henhold til forordningens artikel 14 a, stk. 1 og 14 b,  

 stk. 2, og ved aftaler indgået i henhold til forordningens artikel  

 17 ved udøvelse af virksomhed i en anden medlemsstat end den, hvor den  

 pågældende normalt udøver selvstændig virksomhed 1. Den institution, der er udpeget af den kompetente  

 myndighed i den medlemsstat, hvis lovgivning fortsat finder anvendelse,  

 skal a)	på den selvstændige erhvervsdrivendes anmodning i de i  

 forordningens artikel 14 a, stk. 1, og artikel 14 b, stk. 2,  

 omhandlede tilfælde b)	i tilfælde, hvor forordningens artikel 17 finder  

 anvendelse udlevere den selvstændige erhvervsdrivende en attest, der  

 bekræfter, at han fortsat er omfattet af denne lovgivning indtil et  

 nærmere angivet tidspunkt.
 2. Samtykke i de tilfælde, der er omhandlet i  

 forordningens artikel 14 a, stk. 1, litra b), og artikel 14 b,  

 stk. 2, skal indhentes af den selvstændige erhvervsdrivende.
Artikel 13  

 Udøvelse af retten til at vælge for personale, der gør  

 tjeneste ved diplomatiske missioner og konsulater 1. Den i forordningens artikel 16, stk. 2, fastsatte  

 ret til at vælge skal udøves første gang inden tre  

 måneder efter det tidspunkt, da arbejdstageren blev ansat ved den  

 pågældende diplomatiske mission eller det pågældende  

 konsulat eller trådte i privat tjeneste hos embedsmænd i denne  

 mission eller dette konsulat.
Valget får virkning fra datoen for  

 tiltrædelsen af den pågældende stilling.
 Dersom arbejdstageren ved udgangen af et kalenderår  

 på ny gør brug af sin ret til at vælge, har valget  

 virkning fra den første dag i det følgende  

 kalenderår.
2. En arbejdstager, som gør brug af sin ret til at  

 vælge, underretter den institution, der er udpeget af den kompetente  

 myndighed i den medlemsstat, af hvis lovgivning, han har valgt at være  

 omfattet, og underretter samtidig sin arbejdsgiver.
Den nævnte  

 institution underretter om fornødent alle de øvrige  

 institutioner i den samme medlemsstat i overensstemmelse med de af den  

 kompetente myndighed i den pågældende medlemsstat udstedte  

 forskrifter.
 3. Den institution, der er udpeget af den kompetente  

 myndighed i den medlemsstat, af hvis lovgivning arbejdstageren har valgt at  

 være omfattet, skal forsyne ham med en attest, der bekræfter, at  

 han er omfattet af denne medlemsstats lovgivning, så længe han er  

 beskæftiget ved den pågældende diplomatiske mission eller  

 det pågældende konsulat eller er i privat tjeneste hos  

 embedsmænd ved denne mission eller dette konsulat.
4. Har arbejdstageren valgt at være omfattet af tysk  

 lovgivning, finder denne lovgivnings bestemmelser anvendelses, som om  

 arbejdstageren var beskæftiget på det sted, hvor den tyske  

 regering har sit sæde.
Den kompetente myndighed udpeger den kompetente  

 institution for sygeforsikring.
Artikel 14  

 Udøvelse af retten til at vælge, for så vidt angår  

 De Europæiske Fællesskabers hjælpeansatte 1. Den i forordningens artikel 16, stk. 3, fastsatte  

 ret til at vælge skal benyttes ved ansættelseskontraktens  

 oprettelse.
Den myndighed, der er beføjet til at afslutte denne  

 kontrakt, underretter den institution, der er udpeget af den kompetente  

 myndighed i den medlemsstat, af hvis lovgivning den hjælpeansatte har  

 valgt at være omfattet.
Den nævnte institution underretter, om  

 fornødent, alle de øvrige institutioner i den samme  

 medlemsstat.
 2. Den institution, der er udpeget af den kompetente  

 myndighed i den medlemsstat, af hvis lovgivning den hjælpeansatte har  

 valgt at være omfattet, skal forsyne ham med en attest, der  

 bekræfter, at han er omfattet af denne stats lovgivning, så  

 længe han er ansat ved De Europæiske Fællesskaber.
 3. De kompetente myndigheder i medlemsstaterne udpeger om  

 fornødent de institutioner, hvorunder De Europæiske  

 Fællesskabers hjælpeansatte skal henhøre.
4. Dersom en hjælpeansat, der er beskæftiget i  

 en anden medlemsstat end Tyskland, har valgt at være omfattet af tysk  

 lovgivning, finder denne lovgivnings bestemmelser anvendelse, som om den  

 pågældende var beskæftiget på det sted, hvor den  

 tyske regering har sit sæde.
Den kompetente myndighed udpeger den  

 kompetente institution for sygeforsikring.
Kapitel 6 Ydelser ved arbejdsløshed Gennemførelse af forordningens artikel 67 Artikel 80  

 Attestation af forsikrings- eller beskæftigelsesperioder 1. Anvendelsen af bestemmelserne i forordningens artikel  

 67, stk. 1, 2 eller 4, er betinget af, at den pågældende for  

 den kompetente institution fremlægger attest om de forsikrings- eller  

 beskæftigelsesperioder, han har tilbagelagt som arbejder efter den  

 lovgivning, hvoraf han tidligere senest har været omfattet, samt alle  

 sådanne supplerende oplysninger, som måtte være foreskrevet  

 i den lovgivning, som gælder for denne institution.
2. Denne attest udstedes efter den pågældendes  

 anmodning enten af vedkommende arbejdsløshedsinstitution i den  

 medlemsstat, af hvis lovgivning han tidligere senest har været  

 omfattet, eller af en anden institution udpeget af den kompetente myndighed i  

 den nævnte medlemsstat.
Dersom den pågældende ikke  

 fremlægger den nævnte attest, retter den kompetente institution  

 henvendelse til den pågældende institution for at fremskaffe  

 den.
 3. Bestemmelserne i denne artikel finder tilsvarende  

 anvendelse, dersom det er nødvendigt at medregne forsikrings- eller  

 beskæftigelsesperioder, han tidligere som arbejdstager har tilbagelagt  

 efter lovgivningen i enhver anden medlemsstat, for at de i den kompetente  

 stats lovgivning foreskrevne betingelser kan opfyldes.
Gennemførelse af forordningens artikel 69 Artikel 83  

 Betingelser og grænser for bevarelse af ret til ydelser, når den  

 arbejdsløse rejser til en anden medlemsstat 1. For at bevare sin ret til ydelser skal den i  

 forordningens artikel 69, stk. 1, omhandlede arbejdsløse for  

 institutionen på det sted, hvortil han er rejst, fremlægge en  

 attest, hvorved den kompetente institution bekræfter, at den  

 pågældende fortsat har ret til ydelse på de i stk. 1,  

 litra b), i den nævnte artikel fastsatte vilkår.
Den kompetente  

 institution skal i denne attest navnlig angive:
a)	størrelsen af den ydelse, der efter den kompetente stats  

 lovgivning skal udbetales den arbejdsløse b)	det tidspunkt, hvorfra den arbejdsløse er ophørt med  

 at stå til rådighed for arbejdsformidlingen i den kompetente  

 stat c)	den frist, der er indrømmet efter forordningens artikel 69,  

 stk. 1, litra b), for tilmelding som arbejdssøgende i den  

 medlemsstat, hvortil den arbejdsløse er rejst d)	det længste tidsrum, hvori retten til ydelser kan bevares  

 efter forordningens artikel 69, stk. 1, litra c) e)	forhold, der kan ændre retten til ydelser.
2. En arbejdsløs, der agter at rejse til en anden  

 medlemsstat for at søge beskæftigelse der, skal før sin  

 afrejse anmode om at få udstedt den i stk. 1 omhandlede attest.  

 Fremlægger den arbejdsløse ikke nævnte attest, retter  

 institutionen på det sted, hvortil han er rejst, henvendelse til den  

 kompetente institution for at fremskaffe den.
Arbejdsformidlingen i den  

 kompetente stat skal sikre sig, at den arbejdsløse er underrettet om  

 de forpligtelser, der påhviler ham i medfør af forordningens  

 artikel 69 og denne artikel.
 3. Institutionen på det sted, hvortil den  

 arbejdsløse er rejst, underretter den kompetente institution om datoen  

 for den arbejdsløses tilmelding samt om datoen for den første  

 udbetaling af ydelser og udbetaler den kompetente stats ydelser efter de  

 nærmere regler i lovgivningen i den medlemsstat, hvortil den  

 arbejdsløse er rejst.
Institutionen på det sted, hvortil den  

 arbejdsløse er rejst, foretager eller foranlediger foretaget den  

 foreskrevne kontrol, som om det drejede sig om en arbejdsløs, der  

 modtager ydelser i medfør af den lovgivning, som gælder for  

 institutionen.
Den underretter den kompetente institution om ethvert forhold,  

 der omfattes af stk. 1, litra e), så snart den er blevet bekendt  

 hermed, og standser straks udbetaling af ydelsen i tilfælde af, at  

 denne skal stilles i bero eller bortfalde.
Den kompetente institution skal  

 straks underrette den om, i hvilket omfang og fra hvilket tidspunkt den  

 arbejdsløses rettigheder ændres af dette forhold.
Først  

 efter at denne underretning er modtaget, kan udbetaling af ydelserne i givet  

 fald genoptages.
I tilfælde af, at ydelsen skal nedsættes,  

 udbetaler institutionen på det sted, hvortil den arbejdsløse er  

 rejst, fortsat en nedsat ydelse til ham under forbehold af afregning efter  

 modtagelsen af den kompetente institutions svar.
 To eller flere medlemsstater eller deres kompetente  

 myndigheder kan efter udtalelse fra Den administrative Kommission aftale  

 andre gennemførelsesregler.
UDDRAG AF NORDISK KONVENTION  

 AF 15. JUNI 1992 OM SOCIAL SIKRING Artikel 17 1. Ved sammenlægning af forsikrings- eller  

 beskæftigelseperioder, ved fastsættelse af retten til ydelser og  

 ved beregning af ydelserne ved arbejdsløshed finder bestemmelserne i  

 afsnit III, kapitel 6, i forordningen og i afsnit IV kapitel 6, i  

 gennemførelsesforordningen tilsvarende anvendelse i forholdet mellem  

 de nordiske lande.
Forordningens artikel 69 og artikel 70 skal dog ikke finde  

 anvendelse i kraft af bestemmelsen i dette stykke.
2. De krav om forsikrings- eller  

 beskæftigelsesperioder, som er fastsat i forordningens artikel 67,  

 tredje stykke, gælder ikke for personer, der enten har udført  

 arbejde i et sådant omfang, at han eller hun har været omfattet  

 af lovgivningen om ydelser ved arbejdsløshed eller har modtaget  

 arbejdsløshedsydelser i det nordiske land, hvori kravet om ydelser  

 fremsættes.
Dog skal arbejdet være udført eller  

 arbejdsløshedsydelser være modtaget inden for en periode  

 på fem år regnet fra datoen for tilmelding som  

 arbejdssøgende hos den offentlige arbejdsformidling og i  

 påkommende tilfælde medlemsskab af vedkommende  

 arbejdsløshedskasse.
 3. Bestemmelsen i andet stykke gælder tillige for  

 personer, som omfattes af forordningen.
