Bekendtgørelse om ydelse af præmier for handyr og moderfår I medfør af § 1, stk. 1-4, § 4, stk. 1 og 5, og § 24 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 297 af  

 28.  

 april 2004 samt efter bemyndigelse fra ministeren og efter aftale med  

 ministeren  

 for Familie- og Forbrugeranliggender, fastsættes:
Kapitel 1 Indledende bestemmelser og definitioner § 1.  

  

 Bestemmelserne i denne bekendtgørelse vedrører ydelse af følgende præmier til  

 kvæg- og moderfårsproducenter i henhold til Det Europæiske Fællesskabs  

 forordninger:
 1)  

 	  

 Den særlige  

 handyrpræmie for tyre og stude (handyrpræmie).
 2)  

 	  

 Præmie for moderfår.
 3)  

 	  

 Overgangsordning for  

 handyrpræmie og ekstensiveringspræmie, jf. § 11, stk. 2.
 § 2.  

  

 Direktoratet for FødevareErhverv administrerer de i § 1 nævnte  

 præmieordninger.
Stk. 2.  

  

 Plantedirektoratet og fødevareregionen kontrollerer efter bemyndigelse  

 overholdelsen af de i § 1 nævnte præmieordninger hos producenterne.
Ligeledes  

 kontrollerer Plantedirektoratet og fødevareregionen overholdelsen af de i § 1  

 nævnte præmieordninger hos eksportører af levende dyr til et andet  

 medlemsland,  

 jf. § 8.
 Stk. 3.  

  

 Fødevarestyrelsen  

 kontrollerer efter bemyndigelse sammen med Klassificeringsudvalget for Svin,  

 Kvæg og Får overholdelsen af de i § 1 nævnte præmieordninger på slagterierne.
 § 3.  

  

 Ved  

 et slagteri forstås i denne bekendtgørelse eksportautoriserede slagterier  

 samt  

 godkendte slagtesteder.
 Stk. 2.  

  

 Ved et  

 ansøgningsår forstås i denne bekendtgørelse et kalenderår.
 § 4.  

  

 Hvis  

 en producent i forbindelse med overtagelsen af en bedrift ikke kan overholde  

 en  

 fastsat holdeperiode, men alligevel ønsker at modtage præmier i  

 overensstemmelse med en eller flere af de i § 1 nævnte ordninger, skal  

 vedkommende underskrive en producentskifteerklæring.  

 Erklæringen skal være Direktoratet for  

 FødevareErhverv i hænde senest ved udgangen af februar måned det kalenderår,  

 der følger efter overdragelsesåret.
 Stk. 2.  

  

 Formularen til  

 en producentskifteerklæring fås ved henvendelse til direktoratet.
Kapitel 2 Generelle betingelser om identifikation og  

 besætningsregistre § 5.  

  

 Kvæg, hvortil der søges om præmie, jf. de i § 1 nævnte præmieordninger, skal  

 være entydigt mærket med CKR-øremærker og i øvrigt identificerbart, jf.  

 bestemmelserne i bekendtgørelse om mærkning, registrering og flytning af  

 kvæg,  

 svin, får og geder.
 Stk. 2.  

  

 Besætningsregistre skal hos producenter foreligge i form af udskrifter fra  

 det  

 Centrale Husdyrbrugsregister.
Stk. 3.  

  

 Udskrifterne  

 udskrives periodevist i forhold til antallet af hændelser i den enkelte  

 producents  

 kvægbesætning pr. ansøgningsår.
Udskrifterne fremsendes af Fødevarestyrelsen  

 under Ministeriet for Familie- og Forbrugeranliggender.
 Stk. 4.  

  

 Producenter skal  

 i staldregistreringsblokken eller i tilsvarende edb-program føre alle  

 hændelser  

 i besætningen senest 3 dage efter hændelsens indtræden.  

 Staldregistreringsblokken eller tilsvarende edb-program kan alene supplere  

 udskrifterne fra det Centrale Husdyrbrugsregister i perioden mellem seneste  

 udskrift og tidspunktet for en eventuel kontrol på bedriften.
 § 6.  

  

 Moderfår, hvortil der søges om præmie, jf. den i § 1 nævnte præmieordning,  

 skal  

 være mærket samt indført i et besætningsregister, jf. bestemmelserne i  

 bekendtgørelse om mærkning, registrering og flytning af kvæg, svin, får og  

 geder.
 § 7.  

  

 De  

 i § 5, stk. 2 og § 6 nævnte oplysninger skal opbevares i mindst 5 år regnet  

 fra  

 ansøgningsårets udløb.
Kapitel 3 Bestemmelser vedrørende den særlige handyrpræmie for  

 tyre og stude (handyrpræmie) § 8.  

  

 Handyrpræmie  

 for tyre og for stude i første og anden aldersgruppe opnås ved producentens  

 levering af dyret til slagtning på et slagteri beliggende i Danmark, jf. §  

 10.
 Stk. 2.  

  

 For at være  

 omfattet af overgangsordningen i § 1, nr. 3, skal dyret have en alder på  

 mindst  

 9 måneder den 31. december 2004.
Stk. 3.  

  

 Den i stk. 1  

 nævnte præmie kan også opnås ved levende forsendelse af dyret til et andet  

 medlemsland.
Dette gælder ikke dyr omfattet af overgangsordningen, jf. § 1,  

 nr.  

 3.
Stk. 4.  

  

 Producenter, der  

 ønsker præmie ved levende forsendelse til et andet medlemsland, skal til  

 Direktoratet for FødevareErhverv indsende en ansøgning, som skal være  

 direktoratet i hænde senest dagen før forsendelsesdagen.
Ansøgningsskemaer  

 fås  

 ved henvendelse i direktoratet.
 Stk. 5.  

  

 Uanset  

 bestemmelserne i stk. 4 kan ansøgning om en eller to præmier for tyre og  

 stude  

 omsat på et slagtekvægsmarked, hvor embedsdyrlægen har mulighed for at  

 udstede  

 kvægpas, indsendes til direktoratet samme dag, som forsendelsen finder sted.  

 Direktoratet skal i disse tilfælde have ansøgningen i hænde inden tidspunktet  

 for udførelsen.
 Stk. 6.  

  

 Medvirker en  

 anden person end producenten som afsender ved forsendelse af dyret til et  

 andet  

 medlemsland, jf. stk. 1, er producentens mulighed for præmie afhængig af  

 rigtigheden af de af afsenderen afgivne erklæringer om forsendelsen.
 Stk. 7.  

  

 Plantedirektoratet og fødevareregionen har adgang til at foretage kontrol hos  

 afsenderen, jf. stk. 6. Afsenderen skal opbevare de til ordningens  

 gennemførelse nødvendige dokumenter og fortegnelser i mindst 5 år regnet fra  

 udgangen af hvert ansøgningsår.
 Stk. 8.  

  

 For dyr, jf.  

 stk. 1, der forsendes til et andet medlemsland, skal ansøgeren sikre sig, at  

 kvægpasset, der følger dyr ved forsendelse til et andet medlemsland, oplyser,  

 om der i Danmark er søgt eller søges om handyrpræmie for dyret.
 § 9.  

  

 Handyrpræmie kan søges for et ubegrænset antal handyr pr. bedrift.
 Stk. 2.  

  

 Overskrides det  

 årlige nationale økonomiske loft for præmieordningen for handyr, sker der en  

 forholdsmæssig nedsættelse af præmiebeløbene til tyre og stude fra alle  

 producenter, der har søgt om handyrpræmie i det pågældende ansøgningsår.
 Stk. 3.  

  

 Overskrides det  

 årlige nationale præmieloft for antallet af handyr, som kan modtage præmie,  

 sker der en forholdsmæssig nedsættelse af antallet af præmier til tyre og  

 stude  

 fra alle producenter, der har søgt om præmie i det pågældende ansøgningsår.
§ 10.  

  

 Indberetning om slagtninger på slagterierne af tyre og stude, som kan være  

 omfattet af handyrpræmie, indsendes elektronisk for hver enkelt producent  

 efter  

 anvisning til Direktoratet for FødevareErhverv.
Indberetningen skal være  

 direktoratet i hænde senest seks måneder efter hver slagtning, dog ikke  

 senere  

 end udgangen af februar måned det efterfølgende kalenderår, jf. dog stk. 2.
 Stk. 2.  

  

 Indberetning om  

 slagtninger af tyre og stude i perioden fra den 1. januar 2005 til den 27.  

 februar 2005, skal være direktoratet i hænde senest den 1. april 2005.
 Stk. 3.  

  

 De modtagne indberetninger om stedfundne  

 slagtninger af de enkelte producenters dyr i hvert kalenderår betragtes som  

 en  

 ansøgning om handyrpræmie, når direktoratet ved krydskontrol med det Centrale  

 Husdyrbrugsregister har konstateret, at betingelserne for præmieudbetaling er  

 overholdt.
 Stk. 4.  

  

 Hvis en uges  

 slagtninger er omfattet af to kalenderår, skal der foretages særskilte  

 indberetninger.
Stk. 5.  

  

 Skal præmien  

 udbetales til en anden producent end den, hvorfra dyret leveres til  

 slagtning,  

 skal der anvendes en producenterklæring.
Direktoratet giver nærmere anvisning  

 herfor.
Erklæringen skal af slagteriet indsendes til direktoratet inden for  

 de  

 i stk. 1 nævnte frister.
Formularen til en producenterklæring fås ved  

 henvendelse i direktoratet eller på slagteriet.
 Stk. 6.  

  

 Producenterklæringen  

 skal være slagteriet i hænde inden fredagen i ugen efter slagtningen.
Stk. 7.  

  

 Kontrol med  

 dyrets køn samt slagtet vægt for tyre og stude foretages på slagterier med  

 klassificering af Klassificeringsudvalget for Svin, Kvæg og Får.
På de øvrige  

 slagterier foretages kontrollen hermed af Fødevarestyrelsen.
Kontrol med  

 overholdelse af øvrige bestemmelser, jf. stk. 1, foretages på slagterierne af  

 Fødevarestyrelsen.
 Stk. 8.  

  

 Slagterierne  

 skal opbevare de til ordningernes gennemførelse på slagterierne nødvendige  

 dokumenter og fortegnelser i mindst 5 år regnet fra udgangen af hvert enkelt  

 ansøgningsår.
 § 11.  

  

 Producenter er for hvert ansøgningsår tilmeldt ordningen om handyrpræmie, når  

 Direktoratet for FødevareErhverv modtager indberetning om det eller de første  

 dyr, som producenten har fået slagtet i det pågældende ansøgningsår, jf. dog  

 stk. 2.
 Stk. 2.  

  

 De modtagne  

 indberetninger om stedfundne slagtninger af de enkelte producenters dyr i  

 perioden  

 fra den 1. januar 2005 til den 27. februar 2005 betragtes som en ansøgning om  

 handyrpræmie og ekstensiveringspræmie for ansøgningsåret 2004 i henhold til  

 bekendtgørelse nr. 181 af 19. marts 2003 om ydelse af præmier for husdyr.  

 Dette  

 gælder dog ikke, hvis præmieloftet for 2004 derved overskrides, jf. art. 12 i  

 Rådets  

 Forordning (EF) nr. 1254/1999 af 17. maj 1999 om den fælles markedsordning  

 for  

 oksekød.
 Stk. 3.  

  

 Producenter, der  

 ikke ønsker at være tilmeldt handyrpræmieordningen, kan på ethvert tidspunkt  

 i  

 et ansøgningsår ved skriftlig henvendelse til direktoratet framelde sig  

 ordningen  

 med virkning fra frameldingens modtagelse i direktoratet og til udgangen af  

 ansøgningsåret.
 Stk. 4.  

  

 Producenter, der  

 ikke ønsker at en slagtning, der har fundet sted i perioden fra den 1. januar  

 2005 til den 27. februar 2005, skal betragtes som en ansøgning om præmie for  

 2004, jf. stk. 2, kan ved skriftlig henvendelse til direktoratet inden den  

 15.  

 marts 2005 framelde sig overgangsordningen, således at slagtningen betragtes  

 som en ansøgning om handyrpræmie for 2005.
 § 12.  

  

 En ansøgning om handyrpræmie  

 ved udførsel af dyr til tredjeland, skal være Direktoratet for  

 FødevareErhverv  

 i hænde senest 6 måneder efter den dato, hvor dyret forlod Fællesskabets  

 toldområde.  

 Ingen ansøgning kan dog modtages senere end udgangen af februar måned i det  

 følgende kalenderår, medmindre der foreligger ekstraordinære omstændigheder.
 Stk. 2.  

  

 Ansøgningsskemaer fås ved henvendelse i  

 direktoratet.
 § 13.  

  

 Handyrpræmien udgør 75 % af præmiebeløbet som fastsat i art. 68, stk. 2,  

 litra  

 b, nr. ii, jf. art 123, stk. 7 i Rådets Forordning (EF) nr. 1782/2003 af 29.  

 september 2003.
Kapitel 4 Bestemmelser om præmie for moderfår § 14.  

  

 Ansøgning om præmie  

 for moderfår indgives til Direktoratet for FødevareErhverv på  

 ansøgningsskemaer,  

 som fås ved henvendelse til direktoratet.
Ansøgningen skal omfatte mindst 10  

 moderfår.
 Stk. 2.  

  

 Ansøgningsperioden  

 for ansøgning om præmie for moderfår begynder den 1. marts og udløber den 31.  

 marts.
 § 15.  

  

 Ansøgning om  

 tildeling af gratis præmierettigheder for moderfår fra den nationale reserve  

 indgives til Direktoratet for FødevareErhverv på ansøgningsskemaer, som fås  

 ved  

 henvendelse til direktoratet.
 Stk. 2.  

  

 Ansøgningen for deltagelse i tildelingen af  

 præmierettigheder skal være direktoratet i hænde senest den 15. februar for  

 det  

 pågældende ansøgningsår.
 Stk. 3.  

  

 Tildeling af  

 gratis præmierettigheder foretages efter følgende prioritering, jf. dog stk.  

 4:
 1)  

 	  

 Ansøgere, hvis bedrift er beliggende i et ugunstigt stillet  

 landbrugsområde.
 2)  

 	  

 Ansøgere, der er fyldt 26 år senest den 31. december i  

 ansøgningsåret, idet unge ansøgere får tildelt præmierettigheder først.
 3)  

 	  

 Øvrige ansøgere, der er fyldt 18 år senest den 31. december i  

 ansøgningsåret, idet ældre ansøgere får tildelt præmierettigheder først.
 4)  

 	  

 Aktie- og  

 anpartsselskaber  

 samt fonde efter en ligelig og forholdsmæssig fordeling.
 Stk. 4.  

  

 Ansøgere, som søger om  

 mere end 200 præmierettigheder, prioriteres dog lavest for så vidt angår den  

 del af ansøgningen, der ligger udover 200 præmierettigheder.
 § 16.  

  

 Overdragelse  

 af præmierettigheder skal skriftligt meddeles Direktoratet for  

 FødevareErhverv.  

 For at overdragelsen kan få virkning for det pågældende ansøgningsår, skal  

 meddelelsen senest være direktoratet i hænde, når producenten, der modtager  

 præmierettighederne, indgiver ansøgning, dog senest den 31. marts.
 Stk. 2.  

  

 Ved permanent  

 overdragelse af præmierettigheder uden samtidig overdragelse af bedriften  

 inddrages 10 pct. af de overdragne præmierettigheder til den nationale  

 reserve.  

 Det inddragne antal præmierettigheder rundes ned til nærmeste hele antal  

 præmierettigheder, dog minimum én præmierettighed.
 Stk. 3.  

  

 Delvis overdragelse  

 af præmierettigheder uden samtidig overdragelse af bedriften skal, idet der  

 ikke er noget mindstekrav for producenter med mindre end 20 rettigheder,  

 mindst  

 omfatte:
 1)  

 	  

 5 rettigheder for producenter, som har mindst 20 og højst 99 rettigheder.
 2)  

 	  

 10 rettigheder for producenter, som har mindst 100 rettigheder.
 § 17.  

  

 P  

 ræmien for moderfår udgør 50 % af præmiebeløbet som fastsat i art.  

 67, jf. art. 113, stk. 4, i Rådets Forordning (EF) nr. 1782/2003 af 29.  

 september 2003.
 § 18.  

  

 Overskrides  

 det årlige national økonomiske loft for præmieordningen for moderfår, sker  

 der  

 en forholdsmæssig nedsættelse af præmiebeløbene til moderfår for alle  

 producenter, der har søgt om præmier i det pågældende ansøgningsår.
Kapitel 5 Straffe- og  

 ikrafttrædelsesbestemmelser § 19.  

  

 Overtrædelse  

 af § 8, stk. 7 og § 10, stk. 1, 2 og 8 kan straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 20.  

  

 Klage  

 over afgørelser truffet efter denne bekendtgørelse indgives efter reglerne i  

 bekendtgørelse om Direktoratet for FødevareErhvervs opgaver og beføjelser.
 § 21.  

  

 Bekendtgørelsen træder i kraft den 1. januar 2005.
 Stk. 2.  

  

 Bekendtgørelse nr.  

 181 af 19. marts 2003 om ydelse af præmier for husdyr ophæves.
Stk. 3.  

  

 Bekendtgørelse  

 nr. 181 af 19. marts 2003 finder dog stadig anvendelse for ansøgninger om  

 husdyrpræmie for ansøgningsårene 2003 og 2004 samt for overgangsordningen,  

 jf.  

 § 1, nr. 3 Direktoratet for FødevareErhverv, den 23.  

 november 2004 Arent B.
Josefsen /Steen Søndergaard .
 Bekendtgørelsen indeholder  

 bestemmelser, som er nødvendige for anvendelsen af følgende forordninger:
 For oksekød: Rådets forordning (EF) nr. 1254/99 af 17. maj 1999 om den  

 fælles markedsordning for oksekød med senere ændringer.
 Kommissionens forordning (EF) nr. 2342/99 af 28. oktober 1999 om  

 gennemførelsesbestemmelser  

 for Rådets forordning (EF) nr. 1254/99 om den fælles markedsordning for  

 oksekød, for så vidt angår præmieordningerne med senere ændringer.
 For fårekød: Rådets forordning (EF) nr. 2529/01 af 19. december 2001 om  

 den fælles markedsordning for fåre- og gedekød.
 Kommissionens forordning (EØF) nr. 2550/01 af 21. december 2001 om  

 gennemførelsesbestemmelser til Rådets forordning (EF) nr. 2529/01 om den  

 fælles  

 markedsordning for fåre- og gedekød for så vidt angår præmieordningerne og om  

 ændring  

 af forordning 2419/01.
 Generelt: Rådets forordning (EØF) nr. 3508/92 af 27. november 1992 om et  

 integreret system for forvaltning og kontrol af visse EF-støtteordninger med  

 senere ændringer.
 Kommissionens forordning (EØF) nr. 2419/01 af 11. december 2001 om  

 gennemførelsesbestemmelser for det integrerede system for forvaltning og  

 kontrol af visse EF-støtteordninger, der indførtes med Rådets forordning  

 (EØF)  

 nr. 3508/92.
 Rådets forordning 1782/2003 af 29. september 2003 om fastlæggelse af  

 fælles regler for den fælles landbrugspolitiks ordninger for direkte støtte  

 og  

 om fastlæggelse af visse støtteordninger for landbrugere.
 Kommissionens forordning (EF) nr. 796/2004 af 21. april 2004 om  

 gennemførelsesbestemmelser vedrørende krydsoverensstemmelser, graduering og  

 det  

 integrerede forvaltnings- og kontrolsystem som omhandlet i Rådet forordning  

 (EF) nr. 1782/2003 om fastlæggelse af visse støtteordninger for landbrugere.
I  

 bekendtgørelsen er medtaget visse bestemmelser fra ovennævnte forordninger.  

 Ifølge artikel 249 i EF-traktaten gælder en forordning umiddelbart i hver  

 medlemsstat.
Gengivelse af disse bestemmelser i bekendtgørelsen er således  

 udelukkende begrundet i praktiske hensyn og berører ikke de nævnte  

 forordningers umiddelbare gyldighed i Danmark.
