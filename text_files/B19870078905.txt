 I medfør af § 4, stk. 2 og § 7 i lov nr. 217 af 16. juni 1958 om  

 slagtning, forhandling, udførsel og indførsel af fjerkræ m.v. samt § 1 i lov  

 nr. 595 af 22. december 1972 om administrationen af Det europæiske økonomiske  

 Fællesskabs forordninger om markedsordninger for landbrugsvarer m.v.,  

 rådsforordning (EØF) nr. 2967/76 af 23. november 1976 og Kommissionens  

 forordning nr. 2785/80 af 30. oktober 1980 om fastlæggelse af fælles normer  

 for vandindhold i frosne eller dybfrosne haner, høner og kyllinger med senere  

 ændringer, fastsættes følgende:
Område § 1.  Denne bekendtgørelse omhandler bestemmelser om  

 kvalitet, vægt og mærkning af fersk fjerkrækød ved handel, udførsel og  

 indførsel, samt kontrol med vandindhold i frosne eller dybfrosne haner, høner  

 og kyllinger, der omsættes inden for Fællesskabet.
 Stk. 2.  Varer, der indlades i skib, der sejler i  

 udenrigsfart, er ikke undergivet bekendtgørelsens bestemmelser for udførsel,  

 såfremt varerne er bestemt til skibets eget forbrug, og der af den ansvarlige  

 modtager til toldvæsenet afgives skriftlig erklæring herom.
Definitioner § 2.  I denne bekendtgørelse forstås ved:
A.
Fjerkræ: Kyllinger, poularder, kapuner, høner, haner, kalkuner,  

 perlehøns, ænder og gæs, der holdes som husdyr.
B.
Fjerkrækød: Spiselige dele af de under A nævnte dyr.
C.
Fersk fjerkrækød: Alt fjerkrækød, der ikke har været underkastet nogen  

 behandling.
Som fersk fjerkrækød efter denne bekendtgørelse anses dog også  

 fjerkrækød, der har været underkastet kuldebehandling.
D.
Dyrekrop: Hele kroppen fra et slagtedyr efter afblødning, fjerplukning  

 og udtagning af indvoldene.
Udtagning af nyrer er dog ikke et krav.
Der kan  

 evt. foretages afskæring af hoved samt af fødder i haseleddet.
E.
Spiseligt slagteaffald: Rensede hjerter, kråser, levere og halse uden  

 skind.
F.
Indvolde: De i krophulen beliggende organer, heri indbefattet luft- og  

 spiserør og i givet fald kroen.
G.
Parti: Den mængde fersk fjerkrækød, der omfattes af samme  

 sundhedscertifikat, eller der kommer fra eet slagteri og er samlet på eet  

 sted (virksomhed, lager, salgssted eller transportmiddel) og er produceret  

 samme dag.
Fjerkrækød skal - være af samme type (haner, høner, kyllinger,  

 etc.), - have den samme præsentationsform (f.eks. med eller uden spiseligt  

 slagteaffald), - have været underkastet den samme kølingsmetode.
H.
Virksomhed: Fjerkræslagteri, opskæringsvirksomhed eller frysehus, der  

 er autoriseret af Landbrugsministeriet.
Betegnelser § 3.  1. Betegnelsen kylling må kun anvendes om dyr,  

 der ved slagtning er under 14 uger gamle.
 2. Betegnelsen kapun må kun anvendes om kastrerede  

 haner, der ved slagtning er under 6 måneder gamle.
 3. Betegnelsen poulard må kun anvendes om  

 fedekyllinger, der ved slagtning er under 14 uger gamle og som er henført til  

 kvalitet A og vejer mindst 1200 g i grydeklar stand eller mindst 1400 g ved  

 salg i uopskåret stand.
 4. Betegnelsen høner/haner må kun anvendes om dyr, der  

 ved slagtning er over 14 uger gamle, og som er kønsmodne.
5. Betegnelsen kalkun må kun anvendes om dyr, hvor  

 brystbenet er blødt.
Kalkuner, hvor brystbenet er forbenet, skal benævnes  

 »avlskalkun«.
 6. Betegnelsen and må kun anvendes om dyr, der ved  

 slagtning er under 13 uger gamle, og hvor brystbenet er blødt. Ænder, der ved  

 slagtning er over 13 uger, og hvor brystbenet er forbenet, skal benævnes  

 »avlsand«.
7. Betegnelsen gås må kun anvendes om dyr, hvor  

 brystbenet er blødt.
Gæs, hvor brystbenet er forbenet, skal benævnes  

 »avlsgås«.
8. Betegnelsen perlehøne må kun anvendes om dyr, hvor  

 brystbenet er blødt.
Perlehøns, hvor brystbenet er forbenet, skal benævnes  

 »avlsperlehøne«.
 9. Betegnelsen halvt fjerkræ må kun anvendes om  

 dyrekroppe, der er skåret igennem på langs gennem brystbenet og rygraden.
 10. Betegnelsen kvart fjerkræ må kun anvendes om  

 dyrekroppe, der er parteret med længde- og tværgående snit, hvorved bryst- og  

 lårdelene bliver adskilt.
11. Betegnelsen helt lår må kun anvendes om hele benet  

 mellem hofte- og haseled med muskelvæv og tilhørende skind.
Adskilt i  

 ovennævnte led.
12. Betegnelsen overlår må kun anvendes om benet  

 mellem hofte- og knæled med muskelvæv og tilhørende skind.
Adskilt i  

 ovennævnte led.
13. Betegnelsen underlår må kun anvendes om benet  

 mellem knæ- og haseled med muskelvæv og tilhørende skind.
Adskilt i  

 ovennævnte led.
 14. Betegnelsen bryst må kun anvendes om det på den  

 ene side af brystbenet beliggende muskelvæv med eller uden ribben og  

 tilsvarende brystben med eller uden tilhørende skind.
 15. Betegnelsen brystfilet må kun anvendes om  

 brystmuskel uden skind og ben.
 16. Landbrugsministeriets Slagteri- og  

 Konserveslaboratorium kan fastsætte yderligere betegnelser for det i § 2 A  

 nævnte fjerkræ.
Kvalitetsforhold ved slagtning, evisceration, køling, sortering og  

 emballering § 4.  Landbrugsministeriets Slagteri- og  

 Konserveslaboratorium kan efter høring af det i § 11 omhandlede  

 kvalitetsudvalg fastsætte kvalitetsbestemmelser vedrørende A. slagtning, B. skoldning, C. plukning, D. opskæring, E. evisceration, F. kvalitetsmærkning af fjerkræ til eksport, G. mærkning af transportemballage, H. andre kvalitetskrav.
Kvalitetssortering Kvalitet A § 5.  Til kvalitet A kan henføres dyrekroppe, der  

 opfylder følgende betingelser:
 Dyrekroppene skal være så kødfulde, at hverken bryst- eller rygben  

 fremtræder skarpt.
 Der må ikke mangle skind nogetsteds på dyrekroppen.
 Fjerstubbe eller mørke hår må ikke forefindes.
 Skindet skal overalt være uden snit, rifter, mærker, pletter og lignende.  

 Dog tillades en svag ikke-betændt fortykkelse af huden ud for brystbenet og  

 endvidere på vinger og lår enkelte overfladiske røde mærker, der ikke er  

 ledsaget af blødninger i det underliggende væv.
 Brækkede lår eller vinger må ikke forefindes.
 Opskårne dyrekroppe må ikke have større opskæringssnit end nødvendigt, og  

 skindet må ikke være løsnet fra kroppen.
Kvalitet B Til kvalitet B kan henføres dyrekroppe, der opfylder følgende betingelser:
 Dyrekroppene skal være nogenlunde kødfulde.
 Fjerstubbe, sorte hår eller dun må kun forekomme i mindre omfang.
 Der må kun forekomme enkelte rifter.
Der må forefindes enkelte røde mærker, selv om disse er blodunderløbne  

 samt enkelte galdepletter.
For så vidt angår dyrekroppe, der vejer under 2000  

 g, må mærker og pletter dog tilsammen højst være 2,5 cm i udstrækning på lår  

 og vinger og tilsammen højst have 1,5 cm i udstrækning på den øvrige del af  

 kroppen.
På dyrekroppe, der vejer over 2000 g, må mærker og pletter tilsammen  

 være indtil hhv. 5 og 3 cm i udstrækning.
 Der må forefindes en brækket vinge eller et brækket lår, såfremt  

 beskadigelsen er uden blodsamling.
 Der må forefindes mindre slagte- og opskæringsfejl.
 Opskårne dyrekroppe med brystblære uden antydning af betændelse kan  

 henføres til kvalitet B, når blærerne fjernes fuldstændig ved renskæring ind  

 til brystbenet.
Vægtsortering og vægtangivelse § 6.  Fersk fjerkrækød skal være mærket med oplysning  

 om nettovægt efter det metriske system.
For færdigpakket fersk fjerkrækød til  

 eksport kan nettovægten angives i henhold til importlandets regler.
Stk. 2.  For helt fjerkræ på under 1000 g kan  

 nettovægten angives i intervaller på 50 g og for helt fjerkræ på 1000 g og  

 derover i intervaller på 100 g.
Det mindste gramantal i intervalangivelsen  

 skal forstås som garanteret mindstevægt.
Stk. 3.  For færdigpakninger mærket med forudfastlagt,  

 konstant nettovægt må den gennemsnitlige vægt ikke være mindre end den  

 angivne nettovægt.
For den enkelte færdigpakning gælder de tolerancer, som er  

 anført i Statens Metrologiråds bekendtgørelse nr. 142 af 31. januar 1985 om  

 EØF-mærkning (e-mærkning) af færdigpakkede varer.
For ikke e-mærket fersk  

 fjerkrækød som omhandlet i § 3 tolereres dog for den enkelte færdigpakning en  

 negativ afvigelse på 5 pct. af den angivne nettovægt.
 Stk. 4.  Færdigpakninger mærket med individuel nettovægt  

 skal indeholde mindst den mængde, som er angivet.
Stk. 5.  Såfremt en færdigpakning består af to eller  

 flere enkelte færdigpakninger indeholdende samme mængde af samme vare,  

 angives nettoindholdet ved at anføre nettoindholdet for hver enkelt pakning  

 og det samlede antal enkeltpakninger.
Disse angivelser er dog ikke  

 nødvendige, såfremt det samlede antal enkeltpakninger er klart synlige og let  

 tællelige udefra, og såfremt mindst een angivelse af nettoindholdet i hver  

 enkeltpakning er klart synlig udefra.
 Stk. 6.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettoindholdet ved at anføre det samlede nettoindhold og det samlede antal  

 enkeltpakninger.
Mærkning § 7.  Stk. 1. Dyrekroppe, der er forsynet med  

 vingeetikette (klæbestrimmel) eller er enkeltvist emballeret, skal henføres  

 til kvalitet A eller kvalitet B og skal mærkes med A, hhv.
B, på  

 vingeetikette eller detailemballage.
Stk. 2.  For dyrekroppe af kvalitet B, der afsættes på  

 det danske marked, skal anføres betegnelsen 2. sortering på detailemballagens  

 forside.
Tekstens højde og bredde skal mindst være hhv. 10 mm og 100 mm.
Stk. 3.  Dyrekroppe, der kvalitetsmæssigt ikke opfylder  

 kravene til A- og B-sortering, må kun afsættes bulkpakket og skal på  

 detailemballagen og/eller transportemballagen mærkes med »split«  

 efterfulgt af varebetegnelse.
Tekstens højde skal mindst være 10 mm.
 Stk. 4.  Slagtede høns, som stammer fra  

 konsumægproduktionen, skal mærkes med mindst een af følgende oplysninger:
 A. »Suppehøne«.
 B. »Kogehøne«.
 C. »Høne til kogning«.
Alle tre oplysninger skal efterfølges af ordene: »Kogetid ca. 3  

 timer«.
Tekstens højde skal være mindst 10 mm.
 Stk. 5.  Færdigpakket fersk fjerkrækød til omsætning på  

 det danske marked mærkes i øvrigt i henhold til Landbrugsministeriets  

 bekendtgørelse nr. 69 af 20. februar 1981 om mærkning af færdigpakket kød  

 m.v.
Kontrolmyndighed § 8.  Tilsynet med overholdelse af bestemmelserne i  

 denne bekendtgørelses §§ 3, 5, 6, 7 og 9 samt de bestemmelser der fastsættes  

 i medfør af § 4, føres af Landbrugsministeriets Slagteri- og  

 Konserveslaboratorium.
 Stk. 2.  Når personale fra Slagteri- og  

 Konserveslaboratoriet aflægger kontrolbesøg på en virksomhed, der slagter  

 eller opbevarer fersk fjerkrækød, skal virksomheden, i det omfang nævnte  

 personale anmoder derom, give oplysninger om størrelsen af den produktion  

 eller af det lager af fersk fjerkrækød, der findes på virksomheden, samt om  

 partiet eller partierne er bestemt for Fællesskabet eller tredielande.  

 Kontrolpersonalet skal til enhver tid have adgang til de lokaler, hvor  

 slagtning og oplagring af de pågældende partier finder sted, og til at udtage  

 prøver af partierne samt adgang til virksomhedernes egne  

 undersøgelsesresultater vedrørende vandindhold i haner, høner og kyllinger.
 Stk. 3.  Slagteri- og Konserveslaboratoriet kan efter  

 anmodning udstede certifikater til attestation vedrørende forhold, der er  

 omhandlet i §§ 3, 4, 5, 6, 7 og 9.
 § 9.  For haner, høner og kyllinger, der omsættes i  

 frossen eller dybfrossen stand, udføres en kontrol med vandindhold som  

 foreskrevet i rådsforordning (EØF) nr. 2967/76 af 23. november 1976 og  

 kommissionsforordning nr. 2785/80 af 30. oktober 1980 med senere ændringer.
 Stk. 2.  Landbrugsministeriets Slagteri- og  

 Konserveslaboratorium foretager stikprøvevis udtagning af partier, der  

 indeholder mere end 1000 enheder til kontrol i henhold til forordningens  

 bilag 2 og/eller bilag 3.
§ 10.  Fjerkræslagterierne skal inden den 15. i hver  

 måned tilsende Fjerkræeksport-Udvalget, Vesterbrogade 6 D, 1620 København V.,  

 en indberetning om virksomhedens samlede slagtninger og/eller salg af slagtet  

 fjerkræ og fjerkrækød i den forudgående måned.
Endvidere skal slagterierne  

 hver mandag på de fra Fjerkræeksport-Udvalget tilsendte kort indsende en  

 opgørelse over slagtningen af fjerkræ i den foregående uge.
Ved hvert  

 regnskabsårs afslutning skal slagterierne til Fjerkræeksport-Udvalget  

 indsende en af slagteriets revisor bekræftet indberetning om virksomhedens  

 samlede slagtninger og/eller salg af slagtet fjerkræ og fjerkrækød i det  

 forløbne regnskabsår.
 § 11.  Landbrugsministeren nedsætter et rådgivende  

 udvalg på indtil 7 medlemmer med repræsentanter fra Fjerkræeksport-Udvalget  

 og fjerkræslagterierne.
 Stk. 2.  Det i stk. 1 nævnte udvalg rådgiver  

 Landbrugsministeriets Slagteri- og Konserveslaboratorium i forbindelse med  

 fastsættelse og administration af bestemmelser i medfør af § 4.
Straffebestemmelser § 12.  Ved gentagne overtrædelser af bestemmelserne i  

 §§ 3 og 5-7 samt de bestemmelser, der fastsættes i medfør af § 4 i denne  

 bekendtgørelse, eller af bestemmelserne i rådsforordning (EØF) nr. 2967/76  

 kan partier fra det pågældende slagteri tilbageholdes, indtil det er  

 konstateret, at de pågældende bestemmelser er overholdt.
 § 13.  Overtrædelse af bestemmelserne i §§ 3 og 5-7  

 kan straffes med bøde.
Ikrafttræden § 14.  Denne bekendtgørelse træder i kraft den 1.  

 januar 1988.
 § 15.  Regulativ nr. 208 af 24. september 1969 om  

 slagtning, behandling, sortering, mærkning, pakning og forsendelse m.v. af  

 fjerkræ, bekendtgørelse nr. 149 af 27. marts 1981 om kontrol med vandindhold  

 i frosne eller dybfrosne haner, høner og kyllinger, samt bekendtgørelse nr.  

 50 af 7. februar 1986, ophæves.
