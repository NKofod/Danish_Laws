Ændringsforslag stillet den 21. februar 2019 uden for betænkningen Ændringsforslag til 2. behandling af Forslag til lov om ændring af udlændingeloven (Fuld brugerbetaling for danskundervisning under au pair-ordningen) [af Martin Henriksen (DF) m.fl.]:
Til § 1 Af Finn Sørensen (EL):
 2) Efter nr. 1 indsættes som nyt nummer:
 »01. I § 9 j, stk. 6, indsættes efter 1. pkt. som nyt punktum:
»Beløbet skal ikke betales ved ansøgning om en ny opholdstilladelse efter stk. 1 som følge af skift af værtsfamilie.«« [Engangsbeløbet betales ved oprindelige ansøgning.
Beløbet skal ikke betales ved ny opholdstilladelse i tilfælde af skift af værtsfamilie] Bemærkninger Til nr. 2 Det er afklaret gennem udvalgsbehandlingen, at det foreslåede gebyr skal betales, hver gang der søges opholdstilladelse, også hvis en au pair-person skifter værtsfamilie.
Hermed er der ikke længere sammenhæng mellem formålet med beløbet, nemlig at dække de fulde forventede udgifter til au pair-personers danskundervisning, og de pågældende situationer, som vil medføre, at staten får dobbelt dækning for udgifterne til danskundervisning.
Det kan endvidere få den konsekvens, som FOA peger på i sit høringssvar, jf. bilag 12, at det kan blive sværere for au pair-personer at skifte værtsfamilie og dermed stille dem i en svagere situation over for værtsfamilien.
Det foreslås derfor, at engangsbeløbet ikke skal betales ved ny opholdstilladelse som følge af skift af værtsfamilie.
