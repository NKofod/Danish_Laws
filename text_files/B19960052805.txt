 Efter § 10, stk. 5 og 6, i Skattestyrelsesloven, jf. lovbekendtgørelse nr.  

 517 af 14. juni 1996, fastsættes følgende forretningsorden for  

 skatteankenævn:
Valg af skatteankenævn § 1.  Skatteankenævnets medlemmer og stedfortrædere  

 vælges efter § 6, stk. 1 og 3, i skattestyrelsesloven af kommunalbestyrelsen  

 på dennes konstituerende møde.
Tilsvarende gælder valg til fælleskommunale  

 skatteankenævn,jf. § 6, stk. 2, i skattestyrelsesloven.
Nævnets  

 funktionsperiode følger kommunalbestyrelsens funktionsperiode.
Stk. 2.  Skatteankenævnet i Københavns kommune vælges af borgerrepræsentationen.
Nævnet består af 15-35  

 medlemmer.
Nævnets funktionsperiode løber fra den 1. april i det år,  

 borgerrepræsentationens funktionsperiode begynder, til den 31. marts i året  

 efter afslutningen af borgerrepræsentationens funktionsperiode.
Valg af formand og næstformand § 2.  Det nyvalgte skatteankenævn afholder snarest  

 mulig efter valget sit første møde.
Indkaldelse til mødet foretages af det  

 medlem, der længst har været medlem af et skatteankenævn, eller, hvis flere  

 har været medlem lige længe, af den ældste af disse.
Stk. 2.  På det første møde vælger skatteankenævn  

 udenfor København blandt sine medlemmer en formand.
Valget sker ved et  

 flertalsvalg og ledes af det medlem, der har indkaldt til mødet.
Valget har  

 gyldighed for hele funktionsperioden.
Stk. 3.  Ved valget af formand er den kandidat valgt,  

 som opnår stemmer fra et flertal af skatteankenævnets tilstedeværende  

 medlemmer.
Opnås et sådant flertal ikke ved 1. afstemning, foretages en ny  

 afstemning.
Ved 2. afstemning er en kandidat valgt, hvis den pågældende opnår  

 stemmer fra et flertal af de tilstedeværende medlemmer, eller hvis der kun  

 afgives stemmer på den pågældende.
Bringer 2. afstemning heller ikke nogen  

 afgørelse, foretages bundet valg mellem de to, der ved 2. afstemning har fået  

 flest stemmer, således at det ved stemmelighed afgøres ved lodtrækning, på  

 hvilke to der ved det bundne valg (3. afstemning) skal stemmes.
Står  

 stemmerne lige ved 3. afstemning, træffes afgørelsen ved lodtrækning.
Stk. 4.  Så snart valget af formand har fundet sted,  

 vælger skatteankenævnet blandt sine medlemmer en eller to næstformænd til at  

 fungere, når formanden er forhindret.
Valgene ledes af den nyvalgte formand  

 eller i dennes fravær af det medlem, der har ledet formandsvalget.
Valget  

 foregår i øvrigt efter samme regler som formandsvalget.
Stk. 5.  Skatteankenævnet i København vælger på det  

 første møde et formandskab, der består af en formand og 2-4 næstformænd.  

 Valget foretages under et efter den i § 24, stk. 3 i kommunestyrelsesloven  

 beskrevne forholdstalsvalgmåde.
Valget ledes af det medlem, der har indkaldt  

 til mødet.
Valget har gyldighed for hele funktionsperioden.
Blandt de øvrige  

 medlemmer foretages der derefter valg til et antal udvalg, således at der  

 vælges 4-6 medlemmer til hvert udvalg.
Dette valg ledes af den nyvalgte  

 formand eller i dennes fravær af en næstformand, og valget foretages  

 ligeledes under et efter den nævnte forholdstalsvalgmåde.
Stk. 6.  Skatteankenævnet kan efter anmodning fritage  

 formand eller næstformænd for deres hverv som sådanne for resten af  

 funktionsperioden.
Når en formand eller en næstformand fritages for sit  

 hverv, dør eller udtræder af skatteankenævnet i funktionsperioden, foretages  

 der nyt formands-, respektive næstformandsvalg, efter stk. 2-5. Ved dødsfald  

 eller udtræden foretages valget først efter at  

 kommunalbestyrelsen/borgerrepræsentationen har udpeget et nyt medlem til  

 nævnet efter § 9 i skattestyrelsesloven.
Indkaldelse af stedfortræder § 3.  Når et medlem af skatteankenævnet er forhindret  

 i at deltage i et møde, skal vedkommende underrette formanden herom.  

 Formanden afgør, om stedfortræderen skal indkaldes.
Hvis det medlem, der er  

 forhindret, forlanger det, skal stedfortræderen indkaldes.
Stedfortræderen  

 skal endvidere indkaldes, hvis medlemmet vil være fraværende i mindst 2  

 måneder.
 Stk. 2.  Hvis et medlem er forhindret i at deltage i det  

 første møde, jf. § 2, skal stedfortræderen indkaldes.
 Stk. 3.  Den, der indkaldes som stedfortræder for  

 formanden eller en næstformand, deltager som almindeligt medlem i  

 skatteankenævnets afgørelser.
Sekretariatsbistand § 4.  Sekretariatsbistand til skatteankenævnet kan  

 ydes af den kommunale skattemyndighed, jf. § 11, stk. 1, i  

 skattestyrelsesloven.
Nævnet kan anmode sekretariatet om at være  

 repræsenteret i nævnets møder.
Sekretariatets repræsentanter har dog ikke  

 stemmeret.
Stk. 2.  Nævnet skal påse, at den eller de  

 sekretariatsmedarbejdere, der bistår nævnet i den enkelte sag, ikke har  

 medvirket ved behandling af sagen i 1. instans, jf. § 11, stk. 2, i  

 skattestyrelsesloven, eller på anden måde er inhabil, jf. kapitel 2 i  

 forvaltningsloven.
Konstaterer nævnet, at en medarbejder er inhabil, skal  

 nævnet anmode sekretariatet om at få stillet en anden medarbejder til  

 rådighed, jf. dog stk. 5.
Stk. 3.  Meddeler sekretariatet, at der ikke kan stilles  

 en habil medarbejder til rådighed for nævnet, skal nævnet indstille til  

 kommunalbestyrelsen, at der engageres ekstern bistand til løsning af den  

 konkrete sekretariatsopgave, jf. dog stk. 5. Nævnet afgiver indstillingen om,  

 hvorfra bistanden hentes, men kommunalbestyrelsen er ikke forpligtet til at  

 følge indstillingen.
Nævnet kan, forinden indstillingen afgives, indhente en  

 vejledende udtalelse herom fra den kommunale skattemyndighed.
 Stk. 4.  Når kommunalbestyrelsen har truffet afgørelse  

 om engagering af ekstern sekretariatsbistand til nævnet i en konkret sag, har  

 den engagerede i enhver henseende de samme funktioner og pligter, som  

 tilkommer sekretariatet efter skattestyrelsesloven og de i medfør af denne  

 udstedte regler.
 Stk. 5.  Klageren kan uanset reglerne i stk. 2 og 3  

 anmode om, at sekretariatsbehandlingen foretages af en medarbejder, som også  

 har deltaget i behandlingen af sagen i 1. instans.
Møder i skatteankenævn udenfor København § 5.  Skatteankenævnet udøver sin virksomhed i møder,  

 herunder eventuelt i møder i besluttende led.
Møderne er ikke offentlige.  

 Båndoptagelse af møderne kan ikke finde sted.
Stk. 2.  Formanden fastsætter tid og sted for nævnets  

 møder og foretager indkaldelse hertil.
Mødeindkaldelsen skal så vidt mulig  

 fremsendes med mindst 7 dages varsel.
 Stk. 3.  Når mindst 1/3 af medlemmerne forlanger det,  

 skal formanden inden 14 dage indkalde til møde.
 Stk. 4.  Formanden fastsætter mødets dagsorden, der skal  

 udsendes samtidig med mødeindkaldelsen.
Stk. 5.  Sammen med mødeindkaldelsen skal medlemmerne  

 modtage det nødvendige materiale i de sager, som skal behandles på mødet,  

 herunder den i § 11 nævnte sagsfremstilling og klagerens eventuelle  

 kommentarer dertil, jf. § 11, stk. 6. Dette gælder dog ikke, hvis medlemmerne  

 tidligere har modtaget materialet.
Nævnet fastsætter retningslinier for,  

 hvilket materiale der som minimum skal udsendes til medlemmerne, og hvilket  

 materiale der alene skal fremlægges til gennemsyn i sekretariatet, samt i  

 hvilket tidsrum materialet skal ligge til gennemsyn.
 Stk. 6.  I dagsordenen skal det angives, om den enkelte  

 klager har anmodet om et møde med skatteankenævnet, jf. § 13, stk. 3.
Møder i skatteankenævnet i København § 6.  Skatteankenævnet i København udøver sin  

 virksomhed dels i plenarmøder og dels i udvalgsmøder.
Møderne er ikke  

 offentlige.
Båndoptagelse af møderne kan ikke finde sted.
 Stk. 2.  Formanden bestemmer sagernes fordeling på de  

 enkelte udvalg.
Stk. 3.  Formanden fastsætter tid og sted for nævnets  

 møder og foretager indkaldelse hertil.
Formanden kan til enhver tid forlange  

 møder afholdt såvel i det samlede nævn som i de enkelte udvalg.  

 Mødeindkaldelsen skal så vidt mulig fremsendes med mindst 7 dages varsel.
 Stk. 4.  Når mindst 1/3 af medlemmerne eller 2  

 næstformænd forlanger det, skal formanden inden 14 dage indkalde til møde i  

 det samlede nævn.
 Stk. 5.  § 5, stk. 4-6, anvendes tilsvarende ved møder i  

 skatteankenævnet i København.
Beslutningsdygtighed § 7.  For at det samlede skatteankenævn kan træffe en  

 afgørelse, skal mindst halvdelen af nævnets medlemmer eller deres  

 stedfortrædere deltage deri.
Formanden eller, hvor denne er forhindret, en  

 næstformand skal deltage i alle afgørelser.
Stk. 2.  Skatteankenævn udenfor København kan opdele sig  

 i besluttende led bestående af mindst 3 medlemmer, deriblandt formanden.
Ved  

 opdelingen skal de besluttende led så vidt mulig sikres en alsidig  

 sammensætning.
Ethvert medlem af skatteankenævnet skal have sæde i mindst et  

 besluttende led.
Stk. 3.  For at et besluttende led kan træffe en  

 afgørelse, skal mindst 3 medlemmer eller deres stedfortrædere deltage i  

 afgørelsen.
Formanden eller, hvor denne er forhindret, en næstformand skal  

 deltage i afgørelsen.
Er et andet medlem af et besluttende led end formanden  

 forhindret i at deltage i et møde, kan det pågældende led ved enstemmighed  

 beslutte at supplere sig med et medlem fra et andet besluttende led.
Stk. 4.  For at et udvalg under Københavns  

 skatteankenævn kan træffe en afgørelse, skal mindst 3 medlemmer eller deres  

 stedfortrædere deltage i afgørelsen.
Formanden eller efter dennes bestemmelse  

 en af næstformændene skal deltage i afgørelsen.
Når et andet medlem end  

 formanden er forhindret i at deltage i et udvalgsmøde, og stedfortræderen  

 ikke er indkaldt efter § 3, stk. 1, kan udvalget supplere sig med et andet  

 nævnsmedlem, som er valgt af samme gruppe i borgerrepræsentationen.
Stk. 5.  Selv om skatteankenævnet er delt op i  

 besluttende led/udvalg, har alle nævnets medlemmer ret til at deltage i  

 ethvert møde.
Et medlem af skatteankenævnet kan overfor formanden fremsætte  

 begæring om at få tilsendt indkaldelser til møder i besluttende led/udvalg,  

 hvoraf vedkommende ikke selv er medlem.
De nævnsmedlemmer, der ikke er medlem  

 af det besluttende led/udvalg, har ikke stemmeret, men har som de øvrige  

 medlemmer ret til at udtale sig og til at forlange sager forelagt til  

 afgørelse for det samlede skatteankenævn.
Mødeledelse og afstemning § 8.  Formanden for skatteankenævnet leder møderne i  

 såvel det samlede nævn som i eventuelle besluttende led.
Når formanden er  

 forhindret i at deltage i et møde, leder næstformanden mødet, og i  

 skatteankenævn, der har konstitueret sig med 2 næstformænd, træder 2.  

 næstformand i funktion, når såvel formanden som 1. næstformand er forhindret.  

 Møderne i udvalg under Københavns skatteankenævn ledes af formanden eller  

 efter formandens bestemmelse af en næstformand.
Stk. 2.  Skatteankenævnet træffer afgørelse ved  

 afstemning.
Afstemningen foregår ved håndsoprækning og afgøres ved  

 stemmeflerhed.
I tilfælde af stemmelighed er formandens eller, hvor denne  

 ikke deltager i mødet, næstformandens stemme afgørende.
Undlader et medlem at  

 stemme, anses det for at have stemt for det forslag, der er til afstemning.
Stk. 3.  Skønner formanden eller i dennes fravær  

 næstformanden, at nævnets stilling til et forslag er så entydig, at en  

 afstemning er overflødig, meddeler vedkommende dette med oplysning om den  

 opfattelse, vedkommende har af nævnets stilling til spørgsmålet.
Forlanges  

 der herefter ikke afstemning om forslaget, kan formanden erklære sagen for  

 afgjort i overensstemmelse med den angivne opfattelse.
Mødeprotokol § 9.  Skatteankenævnets beslutninger skal indføres i  

 en mødeprotokol.
I protokollen skal desuden indføres oversigter, der giver et  

 tilstrækkeligt grundlag for identifikation af alle afgørelser, som nævnet  

 træffer.
Protokollen skal således indeholde oplysninger om den  

 skattepligtiges navn, adresse, CPR- eller SE-nummer, den kommunale  

 skattemyndigheds afgørelse og nævnets tilsvarende afgørelse.
Stk. 2.  Hvis et medlem på grund af inhabilitet er  

 blevet udelukket fra at deltage i forhandlingen og afgørelsen af en sag, skal  

 protokollen indeholde oplysning herom.
Det medlem, som er blevet anset for  

 inhabilt, kan kræve sine indvendinger mod nævnets beslutning om  

 inhabilitetsspørgsmålet tilført protokollen.
 Stk. 3.  Hvis et medlem er uenig i en afgørelse, der er  

 truffet af nævnet, kan medlemmet kræve sine indvendinger tilført protokollen.
 Stk. 4.  Et medlem, som efter stk. 2 eller 3 har fået  

 tilføjet sine indvendinger til protokollen, kan forlange, at en kopi af  

 protokollatet indsendes til Told- og Skattestyrelsen.
Stk. 5.  Hvis et medlem af skatteankenævnet i København  

 efter stk. 2 eller 3 har fået tilføjet sine indvendinger til en  

 udvalgsafgørelse til protokollen, forelægges en kopi af protokollatet snarest  

 formandskabet, som beslutter, hvorvidt sagen skal genoptages til behandling i  

 et plenarmøde.
Hvis det besluttes ikke at genoptage sagen, kan medlemmet  

 forlange, at en kopi af protokollatet indsendes til Told- og Skattestyrelsen.
Stk. 6.  Protokollen skal ved hvert mødes afslutning  

 underskrives af samtlige tilstedeværende medlemmer.
Ved plenarmøder i  

 skatteankenævnet i København skal protokollen dog kun underskrives af de  

 tilstedeværende medlemmer af formandskabet.
Medlemmerne kan ikke under  

 henvisning til deres stemmeafgivning eller af andre grunde vægre sig ved at  

 underskrive protokollen.
Sagens forberedelse § 10.  Klage over den kommunale skattemyndigheds  

 afgørelser efter § 2 og § 4, stk. 1, jf. stk. 4, i skattestyrelsesloven  

 indgives til skatteankenævnet, jf. § 21, stk. 1, i skattestyrelsesloven.
 Stk. 2.  Efter klagens registreringen sender  

 sekretariatet klagen til udtalelse hos den kommunale skattemyndighed, jf. §  

 21, stk. 2, i skattestyrelsesloven.
 Stk. 3.  Den kommunale skattemyndighed skal vedlægges  

 sin udtalelse over klagen det materiale, der har dannet grundlag for  

 afgørelsen.
 Stk. 4.  Formanden eller den formanden bemyndiger dertil  

 kan efter anmodning give den kommunale skattemyndighed en fristforlængelse  

 med afgivelse af udtalelsen over klagen, hvis omstændighederne ved den  

 påklagede afgørelse i særlig grad taler derfor.
§ 11.  Som grundlag for skatteankenævnets afgørelse af  

 klagen skal der udarbejdes en sagsfremstilling.
Udkast til sagsfremstilling  

 udarbejdes af sekretariaet, der herunder kan tage kontakt med klager til  

 afklaring af eventuelle tvivlsspørgsmål om sagens faktiske forhold.
 Stk. 2.  Sagsfremstillingen skal som minimum indeholde  

 oplysninger om:
 - Identifikation af klager og de indkomstår, klagen vedrører.
 - Talmæssig opgørelse, der for hvert klagepunkt viser sammenhængen mellem  

 det selvangivne og ansættelsen.
 - Klagens indhold med specifikation af klagepunkterne.
 Stk. 3.  I sager, hvor der ikke umiddelbart er grundlag  

 for at give klageren fuldt medhold, jf. dog stk. 4, skal sagsfremstillingen  

 udover de i stk. 2 nævnte oplysninger som minimum indeholde oplysninger om:
 - Fyldestgørende redegørelse for sagens faktiske forhold.
 - Henvisning til relevante lovregler.
 - Henvisning til relevant teori og praksis.
 Stk. 4.  I sager, hvor klagefristen efter § 21, stk. 1,  

 i skattestyrelsesloven er overskredet, og der ikke umiddelbart er grundlag  

 for at anse den påklagede ansættelse for forkert, kan oplysninger som nævnt i  

 stk. 3 begrænses til kun at vedrøre fristoverskridelsen.
 Stk. 5.  Sekretariatet udarbejder et begrundet udkast  

 til klagens afgørelse.
 Stk. 6.  Efter skatteankenævnets godkendelse fremsendes  

 sagsfremstillingen og forslag til klagens afgørelse på det foreliggende  

 grundlag til udtalelse hos klageren, jf. § 21, stk. 3, i  

 skattestyrelsesloven, medmindre skatteankenævnet kan give klageren fuldt  

 medhold i klagen.
 Stk. 7.  Skatteankenævnet eller den nævnte bemyndigede  

 dertil kan efter anmodning give klageren en fristforlængelse med afgivelse af  

 udtalelsen, hvis omstændighederne i særlig grad taler derfor.
 § 12.  I sager som nævnt i § 2, nr. 1, i  

 skattestyrelsesloven er skatteankenævnet, uanset klagens indhold, berettiget  

 til at optage ansættelsen i sin helhed til bedømmelse, jf. dog fristerne i  

 skattestyrelseslovens § 35.
Stk. 2.  Hvis nævnet beslutter at tage ikke påklagede  

 dele af ansættelsen op til bedømmelse, eller hvis der fremkommer nye  

 oplysninger om sagens faktiske omstændigheder, som klageren ikke er gjort  

 bekendt med tidligere, skal en redegørelse herfor indgå i den i § 11 nævnte  

 sagsfremstilling.
Er en sagsfremstilling tidligere under behandlingen af  

 klagen tilsendt klageren, udarbejdes en revideret sagsfremstilling og om  

 nødvendigt et nyt forslag til sagens afgørelse, og § 11, stk. 6, anvendes  

 tilsvarende.
Stk. 3.  Hvis det oplyses over for skatteankenævnet, at  

 revisionsmyndighederne, jf. § 14 og § 16, stk. 2, i skattestyrelsesloven, har  

 indledt en revisionsmæssig undersøgelse af den påklagede afgørelse, skal  

 nævnet midlertidigt standse klagebehandlingen.
Klageren skal snarest  

 underrettes skriftligt herom.
Sagens afgørelse § 13.  Skatteankenævnets afgørelse meddeles ved en  

 kendelse, der afsiges under et møde som nævnt i §§ 5 eller 6.
 Stk. 2.  Formanden kan afsige kendelse på nævnets vegne  

 i overensstemmelse med det til klageren fremsendte forslag til sagens  

 afgørelse, hvis klageren ikke er fremkommet med en skriftlig udtalelse eller  

 har anmodet om lejlighed til at fremsætte en mundtlig udtalelse indenfor den  

 i § 21, stk. 3, i skattestyrelsesloven fastsatte frist.
Stk. 3.  Hvis klageren har anmodet om lejlighed til at  

 forelægge sagen for en beslutningsdygtig del af nævnet, eller hvis nævnet  

 anser det for hensigtsmæssigt at indhente en mundtlig udtalelse fra klageren,  

 indkaldes klageren skriftligt til et møde med mindst 14 dages varsel.  

 Klageren skal samtidig underrettes om, at vedkommende i stedet kan vælge at  

 udtale sig skriftligt.
Modtager skatteankenævnet en mundtlig orientering om  

 klagen af sekretariatet forud for mødet, skal klageren vejledes herom senest  

 samtidig med indkaldelsen til mødet, jf. 1. pkt., og om at vedkommende har  

 ret til at overvære denne orientering, men uden taleret.
 Stk. 4.  Klageren må ikke være til stede under nævnets  

 drøftelser og afstemning.
§ 14.  Skatteankenævnets kendelse skal være dateret og  

 underskrevet af formanden, i København af den formand eller næstformand, der  

 efter § 7, stk. 4, 2. pkt., har deltaget i afgørelsen.
Kendelsen skal,  

 medmindre der gives klageren fuldt medhold, indeholde en begrundelse.
 Stk. 2.  Af kendelsen skal det fremgå, om ansættelsen er  

 påkendt i videre omfang end påklaget, jf. § 12, stk. 1.
Stk. 3.  Kendelsen tilsendes klageren.
Hvis kendelsen  

 ikke giver klageren fuldt medhold, skal den ledsages af en kopi af  

 sagsfremstillingen, jf. § 11 og § 12, og klageren skal vejledes om fristen  

 for at indbringe nævnets afgørelse for Landsskatteretten.
Stk. 4.  I sager som nævnt i § 4, stk. 1, jf. stk. 4, i  

 skattestyrelsesloven skal det fremgå af kendelsen, om nævnet stadfæster det  

 tidligere meddelte afslag.
Hvis nævnet finder, at genoptagelse burde have  

 fundet sted, kan nævnet i kendelsen pålægge den kommunale skattemyndighed at  

 genoptage skatteansættelsen, eller nævnet kan vælge efter aftale med klageren  

 selv at ændre skatteansættelsen.
Tilbagekaldelse § 15.  Klageren kan til enhver tid tilbagekalde sin  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen under et møde med skatteankenævnet, jf. § 13, gøres der  

 notat herom i protokollen.
Ved enhver tilbagekaldelse skal det skriftligt  

 meddeles klageren, at klagen er henlagt i skatteankenævnet efter  

 tilbagekaldelsen af klagen.
Stk. 2.  Hvis klageren indbringer sagen for  

 Landsskatteretten efter § 21, stk. 5, i skattestyrelsesloven, anses klagen  

 til skatteankenævnet for bortfaldet.
Det meddeles skriftligt klageren, at  

 sagen herefter er henlagt i nævnet.
Genoptagelse § 16.  Formanden kan beslutte, at en anmodning om  

 genoptagelse af en afgørelse truffet af skatteankenævnet, jf. § 22 i  

 skattestyrelsesloven, skal imødekommes.
Kan formanden ikke imødekomme en  

 sådan genoptagelsesanmodning, afgør skattenævnet anmodningen på et møde som  

 nævnt i § 5 og § 6.
Stk. 2.  Afslag på en sådan anmodning om genoptagelse  

 kan påklages til Landsskatteretten efter reglerne i § 23 i  

 skattestyrelsesloven.
Beslutter Landsskatterette, at genoptagelse skal finde  

 sted, meddeler Landsskatteretten dette til skatteankenævnet, som genoptager  

 sagen.
 Stk. 3.  Tillades genoptagelse efter stk. 1 eller 2,  

 finder de almindelige sagsbehandlingsregler i §§ 10-15 tilsvarende  

 anvendelse.
Repræsentation § 17.  Klageren kan til enhver tid bemyndige en anden  

 person til at varetage klagerens interesser under sagen.
Skatteankenævnet  

 betragter herefter - indtil klageren meddeler nævnet, at bemyndigelsen er  

 tilbagekaldt - den bemyndigede som legitimeret til at optræde på klagerens  

 vegne.
 Stk. 2.  Uanset bestemmelsen i stk. 1 tilsendes både  

 klagerens repræsentant og klageren følgende:
Skatteankenævnets medvirken i landsskatterets- og  

 ligningsrådssager § 18.  Når en kendelse, der er afsagt af  

 skatteankenævnet, er påklaget til Landsskatteretten, underretter  

 Landsskatteretten nævnet om klagen.
Nævnet skal herefter inden for en frist  

 på 1 måned indsende det materiale, som har dannet grundlag for afgørelsen.  

 Hvis Landsskatteretten anmoder om det, skal nævnet tillige indsende sine  

 kommentarer til sagen.
Stk. 2.  Hvis det fremgår af materiale modtaget fra  

 Landsskatteretten, at der vil være basis for en genoptagelse af  

 skatteankenævnets kendelse, jf. § 22 i skattestyrelsesloven, meddeles dette  

 klageren skriftligt.
Det skal så vidt muligt angives, hvilke ændringer der  

 påtænkes.
Klageren opfordres til inden en frist på 14 dage at tilkendegive,  

 om vedkommende ønsker genoptagelse.
Det meddeles klageren, at genoptagelse  

 vil medføre, at klagen til Landsskatteretten betragtes som tilbagekaldt.  

 Tilkendegiver klageren, at genoptagelse ønskes, meddeler nævnet straks dette  

 til Landsskatteretten.
Fremkommer der ingen henvendelse fra klageren, kan  

 genoptagelse ikke finde sted.
Stk. 3.  I de i § 26, stk. 4, skattestyrelsesloven  

 nævnte tilfælde underretter Landsskatteretten skatteankenævnet om klagen.  

 Nævnet indhenter en udtalelse fra vedkommende kommunale skattemyndighed og  

 anmoder samtidig myndigheden om at indsende det materiale, der har dannet  

 grundlag for afgørelsen.
Materialet og den kommunale skattemyndigheds  

 udtalelse samt skatteankenævnets kommentarer dertil skal indsendes til  

 Landsskatteretten inden for en frist på 1 måned.
Landsskatteretten kan  

 forlange, at nævnets udtalelse skal afgives i den i § 21, stk. 3, 2. pkt., i  

 skattestyrelsesloven, angivne form, og at nævnet skal fremkomme med et  

 forslag til sagens afgørelse.
 Stk. 4.  Stk. 3 anvendes tilsvarende, hvor  

 Landsskatteretten undtagelsesvis i andre tilfælde beslutter at behandle en  

 sag, som ikke har været påkendt af skatteankenævnet, jf. § 26, stk. 4,  

 skattestyrelsesloven.
 Stk. 5.  Kommer skatteankenævnet eller sekretariatet i  

 besiddelse af nye oplysninger, som kan være af betydning for en sag, der er  

 påklaget til Landsskatteretten, skal oplysningerne straks videregives til  

 Landsskatteretten til brug for dennes behandling af sagen.
 § 19.  Har Landsskatteretten anmodet om, at  

 skatteankenævnet er til stede ved en forhandling med klageren, træffer  

 nævnets formand eller, når denne er forhindret, en næstformand bestemmelse  

 om, hvem der skal repræsentere nævnet, herunder om nævnet skal være  

 repræsenteret af sekretariatet.
 Stk. 2.  Stk. 1 anvendes tilsvarende, når Ligningsrådet  

 har anmodet nævnet om at være til stede under et møde i rådet.
Vederlæggelse m.v. af nævnsmedlemmmer § 20.  Formanden for skatteankenævnet ydes et fast  

 vederlag, der fastsættes af kommunalbestyrelsen.
Vederlaget skal udgøre  

 mindst 5 pct. og højest 20 pct. af vederlaget til den pågældende kommunes  

 borgmester, i Københavns kommune overborgmesteren.
Såfremt et skatteankenævn  

 omfatter flere kommuner, beregnes vederlaget på grundlag af det højeste  

 borgmestervederlag.
 Stk. 2.  Til næstformænd for skatteankenævnet i  

 Københavns kommune kan der ydes et fast vederlag, der højst kan udgøre 6 pct.  

 af vederlaget til overborgmesteren.
 § 21.  For deltagelse i skatteankenævnets møder skal  

 øvrige medlemmer, herunder medlemmer af kommunalbestyrelsen, ydes diæter og  

 erstatning for dokumenteret tabt arbejdsfortjeneste efter reglerne i § 16 a i  

 kommunestyrelsesloven.
Stk. 2.  De pågældende medlemmer kan vælge i stedet for  

 erstatning for dokumenteret tabt arbejdsfortjeneste, jf. stk. 1 og § 22, at  

 modtage et fast vederlag på 5.000 kr. årligt.
Valget skal foretages forud for  

 og med virkning for et regnskabsår ad gangen.
For det første år i  

 funktionsperioden skal valget dog først foretages inden den 1. februar.
 Stk. 3.  Stedfortrædere for skatteankenævnets medlemmer  

 skal ydes diæter og erstatning for dokumenteret tabt arbejdsfortjeneste, jf.  

 stk. 1.
 § 22.  Kommunalbestyrelsen kan beslutte, at der i  

 forbindelse med deltagelse i kurser m.v., der af kommunalbestyrelsen anses  

 for at have betydning for hvervet, ydes skattenankenævnets medlemmer og  

 disses stedfortrædere, herunder medlemmer af kommunalbestyrelsen, diæter og  

 erstatning for dokumenteret tabt arbejdsfortjeneste efter § 16 a i  

 kommunestyrelsesloven.
 § 23.  Skatteankenævnets medlemmer og disses  

 stedfortrædere, herunder medlemmer af kommunalbestyrelsen, skal ydes  

 udgiftsgodtgørelse i forbindelse med deltagelse i møder, kurser m.v. efter  

 reglerne i § 16 a, stk. 7, jf. § 16, stk. 10, i kommunestyrelsesloven.
 Ikrafttræden m.v.
 § 24.  Bekendtgørelsen træder i kraft den 1. juli  

 1996. Samtidig ophæves bekendtgørelse nr. 202 af 23. marts 1990 om  

 forretningsorden for skatteankenævnene.
 Stk. 2.  Formænd, der i overensstemmelse med de hidtil  

 gældende regler har oppebåret vederlag, som overstiger den i § 20 fastsatte  

 grænse, kan oppebære dette vederlag indtil udløbet af skatteankenævnets  

 funktionsperiode.
 Stk. 3.  For perioden 1. juli til 31. december 1996 kan  

 medlemmerne vælge et fast vederlag i stedet for erstatning for dokumenteret  

 tabt arbejdsfortjeneste, jf. § 21, stk. 2. Vederlaget udgør 2.500 kr., og  

 valget skal foretages inden den 1. september 1996.
