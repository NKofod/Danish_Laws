 Denne datasammenskrivning omfatter lov af 6. marts 1869 om  

 Classelotteriets Ordning og Forbud mod andet Lottospil m.m. med de ændringer,  

 der følger af lov nr. 52 af 14. marts 1911, lov nr. 213 af 4. juni 1965 og  

 lov nr. 627 af 22. december 1976.
§ 1.  Der trækkes årligt to klasselotterier efter en  

 plan, der fastsættes af ministeren for skatter og afgifter.
Lodsedlerne  

 betegnes med numre og udstedes i lodder som hele og halve samt enten fjerde-  

 og ottendedele eller femte- og tiendedele.
 Stk. 2.  Lodsedlernes pris og antal samt gevinsternes  

 andel af den samlede indskudssum fastsættes på finansloven.
Stk. 3.  Ministeren for skatter og afgifter fastsætter  

 reglerne om tilsyn med og ledelse af klasselotteriets trækning.
Ministeren  

 eller den, han bemyndiger hertil, træffer den endelige administrative  

 afgørelse af spørgsmål, der opstår under trækningen.
§ 2.  Al anden Foranstaltning af Lottospil her i Riget  

 eller Colligeren for samme saavelsom al Colligeren her i Landet for fremmede  

 Lotterier eller Falbydelse af disses Lodsedler, ligesom Besørgelsen af dermed  

 i Forbindelse staaende Forretninger, skal være forbudt under straf af bøde. -  

 De alt meddeelte særlige Tilladelser til Lottospil vedblive dog at være  

 gjældende for den Tid, for hvilken de ere givne, og der skal derhos fremtidig  

 kunne meddeles Bevilling til Lotterier i udelukkende veldædige Øiemed og med  

 indskrænket Afsætningskreds saasom til en By eller et Amt, ligesom ogsaa  

 Bevilling skal kunne tilstaaes til Oprettelsen af Lotterier eller  

 Fortsættelsen af bestaaende Lotterier, der ere forbundne med andre  

 Foretagender og kun fremtræde som Middel til disses Befordring.
Ligeledes kan  

 der, naar særegne Omstændigheder tale derfor, meddeles Bevillinger til  

 Tombolaer.
 § 3.  Lodsedlerne til Classelotteriet forhandles  

 gjennem de autoriserede Classelottericollecteurer, og det forbydes alle Andre  

 at drive Handelsforretning med disse Lodsedler. - Ligeledes forbydes det Alle  

 at drive Handelsforretning med Beviser for Andele i Retten efter Lodsedler,  

 indenlandske eller fremmede, (de saakaldte Andeelslodsedler), selv om der  

 gives de enkelte Beviser Form af Interessentskabsbeviser eller Lignende. -  

 Overtrædelse af de fornævnte Forbud straffes med en Bøde.
 § 4.  (Ophævet).
§ 5.  Bekjendtgjørelse i indenlandske Tidender af  

 fremmede Lotteriplaner og af Avertissementer om de efter §§ 2-4 her i Landet  

 iøvrigt forbudte Foretagender og Falbydelser ansees med en Bøde, saaledes at  

 Ansvaret bedømmes efter de i Lov af 3. Jan. 1851 § 3 fastsatte Regler, dog at  

 den, der bærer Ansvaret for Tidenden, ikke kan tiltales eller straffes for  

 Optagelsen af saadanne Bekjendtgjørelser, førend det er ham betydet af  

 vedkommende Politimyndighed, at den maa ansees for ulovlig.
Samme Straf  

 ifalder den, der paa anden Maade udbreder Planer for fremmede eller ikke  

 autoriserede indenlandske Lotterier.
 § 6.  (Ophævet).
 § 7.  Denne Lov træder i kraft den 1. April 1870. Fra  

 samme Tid bortfalde Pl. 4 Decbr. 1767, Pl. 20 Decbr. 1771, Pl. 24 Jan. 1806,  

 Pl. 12 Sept. 1823 samt Lov 22 Decbr. 1850 § 5, forsaavidt det deri omhandlede  

 Forbud mod Lottospil og Colligeren for fremmede Lotterier angaaer. -  

 Hvorefter alle Vedkommende sig have at rette.
--------- Lov nr. 52 af 14. marts 1911, hvis § 5 har ophævet § 4, indeholder i § 6  

 følgende bestemmelse:
§ 6.  (* 1) Denne Lov træder i Kraft 3 Maaneder efter dens Kundgørelse i Lovtidende.  

 Opfyldelsen af allerede lovlig indgaaede Retshandler berøres ikke af Lovens  

 Bestemmelser.
 Lov nr. 213 af 4. juni 1965, hvis § 3 har ændret § 2, stk. 1, § 3, stk. 3  

 og § 5, samt ophævet § 6, indeholder i § 118 følgende bestemmelse:
§ 118 Loven træder i kraft samtidig med lov af 1965 om ændringer i borgerlig  

 straffelov (Konfiskation, fuldbyrdelse af frihedsstraf m.v.).
 Lov nr. 627 af 22. december 1976, hvis § 1 har ændret lovens titel og § 1,  

 indeholder i § 2 følgende bestemmelse:
 § 2.  Stk. 1. Loven træder i kraft 1. januar 1977.
Stk. 2.  (Udeladt) (* 1) Lov nr. 52 af 14. marts 1911 er bekendtgjort i Lovtidende den 21.  

 marts 1911.
