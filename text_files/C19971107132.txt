Efter Meddelelse 7/1992 pkt. 1.1.1. skal sager, hvor der er spørgsmål om  

 at nedlægge påstand om anden sanktion end almindelig straf forelægges for  

 vedkommende statsadvokat inden tiltalerejsning.
Efter Meddelelsens pkt.  

 1.1.3. fører statsadvokaten kontrol med varigheden af en idømt tidsubestemt  

 foranstaltning.
Er der spørgsmål om at nedlægge påstand om  

 foranstaltningsændring efter straffelovens § 72, forelægges sagen således for  

 statsadvokaten.
 Med henblik på en forenkling af kontrollen med varigheden af idømte  

 forvaringsforanstaltninger fastsættes efter drøftelse med de regionale  

 statsadvokater nedenstående retningslinjer.
 1. Sager, hvor der er spørgsmål om at nedlægge påstand  

 om tidsubestemte foranstaltninger, herunder forvaring, forelægges som hidtil  

 for vedkommende statsadvokat inden tiltalerejsning.
2. Statsadvokaten fører som hidtil kontrol med  

 varigheden af en idømt tidsubestemt foranstaltning i medfør af straffelovens  

 § 68, jf.
Meddelelse 7/1992 pkt. 1.1.1. og pkt. 1.1.3.
 3. Endelige domme i sager, hvor der er idømt en  

 forvaringsforanstaltning, indberettes af vedkommende statsadvokat til  

 Rigsadvokaten.
4. Rigsadvokaten fører kontrol med varigheden af  

 idømte forvaringsforanstaltninger.
Rigsadvokaten indhenter med jævne  

 mellemrum en udtalelse fra vedkommende institution om, hvorvidt  

 foranstaltningen bør opretholdes, ændres eller ophæves.
 5. Sager, hvor der rejses spørgsmål om ændring af en  

 forvaringsforanstaltning efter straffelovens § 72, forelægges for  

 Rigsadvokaten gennem vedkommende statsadvokat.
 Er der fremsat begæring om ændring eller endelig ophævelse af en  

 forvaringsforanstaltning, lader Rigsadvokaten snarest muligt sagen indbringe  

 for retten.
