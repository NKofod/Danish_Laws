Skrivelse om Orientering om ny vejledning om rådighed og sanktioner for personer der ansøger om eller modtager integrationsydelse, uddannelseshjælp eller kontanthjælp (Til samtlige kommuner, jobcentre m.fl.) Styrelsen for Arbejdsmarked og Rekruttering har revideret vejledning om rådighed og sanktioner for personer, der ansøger om eller modtager integrationsydelse, uddannelseshjælp eller kontanthjælp (Rådighedsvejledningen).
 I forhold til den tidligere vejledning er vejledningen opdateret som følge af indførelse af integrationsydelse pr. 1. september 2015. Modtagere af integrationsydelse er som udgangspunkt omfattet af de samme regler om rådighed og sanktioner, som gælder for modtagere af uddannelses- og kontanthjælp.
 Vejledningen er endvidere opdateret som følge af afskaffelsen af gensidig forsørgelsespligt for samlevende i kontanthjælpssystemet pr. 1. januar 2016.
 Desuden er vejledningen opdateret som følge af indførelsen pr. 1. april 2016 af sanktioner for udeblivelser fra jobsamtaler, som personen selv har booket via Min Side på Jobnet.
Den nye vejledning vedlægges.
Vejledningen kan endvidere findes på www.retsinformation.dk Den nye vejledning erstatter vejledning nr. 10502 af 11. september 2015.
