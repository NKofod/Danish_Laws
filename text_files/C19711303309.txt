 Dansk Landbrugsmuseums opgave er et indsamle og bevare materiale til  

 belysning af den landbrugstekniske udvikling samt at formidle kendskabet  

 hertil til offentligheden, især ved udstilling af de indsamlede redskaber og  

 maskiner. § 2.
 Museet ledes af en bestyrelse og en museumsinspektør. § 3.
 Bestyrelsen udnævnes af landbrugsministeriet.
Et medlem udpeges af dette ministerium, mens de øvrige medlemmer beskikkes  

 efter indstilling fra Det kongelige danske Landhusholdningsselskab, De samvirkende danske Landboforeninger, De samvirkende danske Husmandsforeninger, Nationalmuseet, Den kongelige Veterinær- og Landbohøjskole og Statens redskabsudvalg.
 Endvidere kan landbrugsministeriet efter indstilling fra museets  

 bestyrelse udnævne yderligere medlemmer af bestyrelsen.
 Bestyrelsens medlemmer udnævnes for en periode af 4 år og afgår i øvrigt,  

 når deres tilknytning til den indstillende institution ophører, medmindre  

 vedkommende institution fortsat ønsker sig repræsenteret af den pågældende.
 Ministeren beskikker et af medlemmerne som formand.
 Som bestyrelsens sekretær fungerer en af landbrugsministeriet ansat  

 sekretær.
 Bestyrelsen kan med landbrugsministeriets tilslutning antage maskin- og  

 museumstekniske rådgivere, der kan vederlægges efter nærmere af ministeriet  

 truffen bestemmelse. § 4.
 Bestyrelsen holder møde, så ofte formanden skønner det nødvendigt.  

 Endvidere skal der afholdes møde, såfremt 3 medlemmer af bestyrelsen overfor  

 formanden fremsætter skriftligt ønske derom.
 Indkaldelse til møde skal så vidt muligt ske med 14 dages varsel. § 5.
Formanden leder bestyrelsesmøderne.
Såfremt formanden er forhindret i at  

 deltage, leder en af denne blandt bestyrelsens øvrige medlemmer udpeget  

 suppleant møderne. § 6.
Bestyrelsens vedtagelser sker ved almindelig flertalsbeslutning.
Står  

 stemmerne lige, er formandens eller suppleantens stemme afgørende.  

 Bestyrelsen er beslutningsdygtig, når mindst 4 medlemmer er til stede.
Bestyrelsen kan i særlige tilfælde nedsætte arbejdsudvalg, der er  

 ansvarlige overfor bestyrelsen.
Denne fastlægger udvalgenes kompetence og  

 udpeger et medlem til formand. § 7.
Bestyrelsen fastslægger retningslinier for museets drift og træffer  

 beslutning om alle væsentlige dispositioner.
Dispositioner af større  

 økonomisk eller anden betydning samt ansættelser og afskedigelser af fast  

 personale forelægges landbrugsministeriet til godkendelse. § 8.
 Bestyrelsen skal hvert år behandle det af museumsinspektøren udarbejdede  

 budget for det kommende finansår og godkende regnskabet for det forløbne  

 finansår. § 9.
I bestyrelsesmøderne deltager normalt museumsinspektøren, dog uden  

 stemmeret.
Endvidere kan der efter formandens skøn til helt eller delvis at  

 deltage i møderne tilkaldes een eller flere af museets medarbejdere eller  

 andre uden for bestyrelsen.
Sådanne deltagere har ikke stemmeret. § 10.
Bestyrelsens sekretær optager referat af møderne.
Referatet tilstilles  

 efter afholdte møder bestyrelsens medlemmer og museumsinspektøren.  

 Indvendinger mod referatet må fremsættes overfor formanden. § 11.
 Bestyrelsens medlemmer oppebærer dagpenge og befordringsgodtgørelse i  

 overensstemmelse med de til enhver tid i tjenestemandsloven fastsatte regler  

 om vederlag til medlemmer af kommissioner og nævn m.m. § 12.
Museumsinspektøren udnævnes af landbrugsministeriet efter indstilling fra  

 bestyrelsen.
Han varetager den faglige og administrative ledelse af museet  

 efter de retningslinier, der fastlægges af bestyrelsen, drager omsorg for, at  

 bestyrelsens beslutninger bringes til udførelse, og har ansvaret for, at  

 museets bevillingsmæssige rammer overholdes, samt at museets regnskab  

 rettidigt fremsendes til landbrugsministeriet. § 13.
 Denne vedtægt er gældende indtil videre, men kan til enhver tid ændres af  

 landbrugsministeriet.
Landbrugsministeriet, den 26. maj 1971 P.
M.
V.
