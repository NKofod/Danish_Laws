Ændringsforslag stillet den 14. december 2018 Ændringsforslag til 3. behandling af Forslag til lov om fastsættelse af udgiftslofter for stat, kommuner og regioner for finansåret 2022 [af finansministeren (Kristian Jensen)]:
Til § 1 Af Benny Engelbrecht (S) og Lisbeth Bech Poulsen (SF):
 1) I stk. 1 ændres »217,1« til: »215,8«.
[Ændring af fordeling af det samlede udgiftsloft på stat og kommuner] 2) I stk. 2 ændres »250,8« til: »252,3«.
[Ændring af fordeling af det samlede udgiftsloft på stat og kommuner] Bemærkninger Til nr. 1 og 2 Ændringsforslagene ændrer ikke på det samlede udgiftsloft for 2022 og dermed heller ikke på de offentlige underskud m.v., men ændrer udelukkende på fordelingen af dette på stat og kommuner, således at man ikke på forhånd indregner det af regeringen ønskede bidrag fra moderniserings- og effektiviseringsprogrammet for 2022.
I følge budgetlovens § 7, stk. 2, lægger finansministeren udgiftslofterne som rammer for aftalerne med kommuner og regioner om disses økonomi m.v.
Vedtages lovforslaget og  lovforslaget om udgiftslofter for 2019-21 (lovforslag nr.
L 3) uden ændringer, er rammerne altså, at der indregnes et bidrag på 0,5 mia. kr. i 2020, 1,0 mia. kr. i 2021 og 1,5 mia. kr. i 2022.
Det ønsker forslagsstillerne ikke.
Udgiftslofterne for kommuner for 2020-2022 bør som udgangspunkt for forhandlingerne om kommunernes økonomi fastholdes på 2019-niveauet, dog bortset fra mere tekniske korrektioner, ændret opgavefordeling og lign.
 Såfremt finansministeren senere indgår en aftale med kommunerne, kan ministeren med tilslutning fra Folketingets Finansudvalg foretage en omfordeling af udgiftslofterne, jf. budgetlovens § 8.
 Uddrag af budgetloven:
 »§ 7. Finansministeren medtager på forslaget til finanslov en oversigt over de gældende udgiftslofter for stat, kommuner og regioner for de 3 følgende finansår og de foreslåede udgiftslofter for stat, kommuner og regioner for det fjerde af de følgende finansår.
 Stk. 2. Finansministeren lægger de i stk. 1 nævnte udgiftslofter til grund for budgetteringen af forslaget til finanslov og som rammer for aftalerne med kommuner og regioner om disses økonomi m.v.
