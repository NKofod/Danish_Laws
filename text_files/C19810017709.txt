 Lov om særlig indkomstskat m.v. er senest udsendt som lovbekendtgørelse  

 nr. 429 af 17. august 1981. I lovbekendtgørelsen er indarbejdet de ændringer  

 i forhold til lovbekendtgørelse nr. 561 af 13. december 1979, der følger af  

 lov nr. 583 af 19. december 1980 om ændring af lov om særlig indkomstskat  

 m.v. (Forhøjelse af beløbsgrænser for fradrag ved afståelse af goodwill og  

 landbrugsejendomme m.v.), lov nr. 206 af 13. maj 1981 om ændring af lov om  

 særlig indkomstskat m.v. (Ophævelse af grundværdibetingelsen for fritagelse  

 for parcelhuse m.v.), lov nr. 265 af 27. maj 1981 om ændring af lov om særlig  

 indkomstskat m.v. (Familieoverdragelse af landbrugsejendomme) og lov nr. 296  

 af 10. juni 1981 om ændring af forskellige skattelove (Aktieavancebeskatning  

 m.m.).
Ved sidstnævnte lov blev de hidtil gældende bestemmelser i lov om særlig  

 indkomstskat m.v. om fortjeneste eller tab ved afståelse af aktier m.m.  

 ophævet.
Denne ændring var en konsekvens af lov nr. 295 af 10. juni 1981 om  

 beskatning af fortjeneste ved afståelse af aktier m.v.
De nye regler om  

 beskatning af aktieavance vil blive omtalt i et særskilt cirkulære.
 I nærværende cirkulære omtales herefter følgende ændringer:
1. Ophævelse af grundværdibetingelsen Efter bestemmelsen i § 2A i lov om særlig indkomstskat m.v. svares der  

 ikke særlig indkomstskat ved afståelse af en- og tofamilieshuse, herunder  

 sommerhuse, såfremt visse betingelser er opfyldt.
Hidtil har det således  

 bl.a. været en betingelse, at den grundværdi, der er fastsat for den afståede  

 ejendom ved den sidste vurdering forud for afståelsen, skulle udgøre mindre  

 end halvdelen af ejendomsværdien ved samme vurdering.
 Denne betingelse er nu ophævet.
 Det er herefter alene en betingelse for skattefritagelse efter § 2 A, at  

 ejeren eller hans husstand har beboet eller benyttet huset i mindst 2 år af  

 det tidsrum, hvori han har ejet boligen, og at ejendommens samlede grundareal  

 er mindre end 1400 kvm Der kan dog ses bort fra det sidstnævnte krav, såfremt  

 der ifølge offentlig myndigheds bestemmelse ikke kan udstykkes grund fra  

 ejendommen til selvstændig bebyggelse, eller udstykning ifølge erklæring fra  

 statsskattedirektoratet vil medføre væsentlig værdiforringelse af restarealet  

 eller den bestående bebyggelse.
 Ophævelsen af grundværdibetingelsen har virkning for afståelser, der sker  

 i indkomståret 1981 eller senere.
2. Udvidelse af reglerne om fritagelse for beskatning  

 af erstatnings- eller forsikringssummer som følge af skade på fast ejendom Efter bestemmelsen i § 2B i lov om særlig indkomstskat m.v. skal der -  

 såfremt den skattepligtige anmoder herom og visse betingelser er opfyldt -  

 ved opgørelsen af særlig indkomst ikke medregnes fortjeneste, som er  

 indvundet ved modtagelsen af erstatnings- eller forsikringssum på grund af  

 beskadigelse af bygninger.
Baggrunden for bestemmelsen er, at erstatningssummer principielt behandles  

 som salgssummer.
Den skattepligtige, der modtager en erstatningssum på grund  

 af beskadigelse af bygninger, skal således beskattes af evt. fortjeneste.
Fritagelse kan som nævnt kun gives, såfremt nogle nærmere angivne  

 betingelser er opfyldt.
Det er således en betingelse, at den skattepligtige  

 indenfor et vist tidsrum foretager genopførelse af den skadelidte bygning  

 eller installation for et beløb, der mindst svarer til erstatningssummen.
Det  

 har endvidere været en betingelse, at genopførelse sker på samme ejendom, som  

 de skadelidte formuegoder lå på.
Ligningsrådet kan dog dispensere fra kravet  

 om, at genopførelse skal ske på samme ejendom, såfremt dette forhindres af  

 lov eller offentlig myndigheds bestemmelse.
 Bestemmelsen i § 2B er nu udvidet på to punkter.
For det første er ombygning af eksisterende bygninger blevet sidestillet  

 med genopførelse.
Bestemmelsen kan således også anvendes, såfremt den  

 skattepligtige benytter erstatningssummen til ombygning af eksisterende  

 bygninger, der findes på samme ejendom som den skadelidte.
Dernæst er der sket en udvidelse af ligningsrådets adgang til at  

 dispensere fra kravet om, at genopførelse (ombygning) skal ske på den  

 ejendom, hvor de skadelidte formuegoder fandtes.
Ligningsrådet skal også  

 kunne tillade, at reglen i § 2B anvendes i tilfælde, hvor to eller flere  

 erhvervsejendomme tilhører samme ejer og udgør en driftsenhed, selv om  

 genopførelse (ombygning) ikke sker på den ejendom, hvor de skaderamte  

 formuegoder findes, men på en anden af de ejendomme, som indgår i  

 driftsenheden.
 Ændringerne af § 2B har virkning i de tilfælde, hvor skaden på den  

 oprindelige ejendom er indtrådt den 1. januar 1981 eller senere.
Betingelserne for skattefrihed efter § 2B og de skattemæssige konsekvenser  

 heraf er i øvrigt omtalt i skattedepartementets cirkulære af 29. december  

 1975 under pkt. 19. Det er her nævnt, at det er en betingelse for  

 skattefritagelse, at der foretages genopførelse (ombygning) for et beløb, der  

 mindst svarer til erstatnings- eller forsikringssummen.
Det forudsættes, at  

 ganske uvæsentlige afvigelser mellem erstatnings- eller forsikringssummen og  

 det beløb, der anvendes til genopførelse eller ombygning, ikke skal udelukke,  

 at reglen i § 2B anvendes.
3. Ændring af reglerne om beskatning ved  

 familieoverdragelse af landbrugsejendomme Efter § 5, stk. 3-7, i lov om særlig indkomstskat m.v. gælder der særlige  

 regler om den skattemæssige beregning af afhændelsessummen ved  

 familieoverdragelse af landbrugsejendomme.
Princippet i reglerne er, at overdragerens afhændelsessum skal opgøres med  

 udgangspunkt i den handelsværdi, der lægges til grund ved beregningen af  

 gaveafgift for erhververen af ejendommen.
Denne handelsværdi skal imidlertid  

 nedsættes med det beløb, der i forbindelse med overdragelsen er ydet som  

 gave.
Efter de hidtil gældende regler må nedsættelsen dog ikke bringe  

 afhændelsessummen ned under den seneste ejendomsværdi forud for overdragelsen  

 med forskellige reguleringer.
 Efter lov nr. 266 af 27. maj 1981 bliver 17. almindelige vurdering som  

 hidtil foretaget af vurderingsrådene efter handelsprisen ved  

 normalprioritering, men ansættelsen omregnes derefter til kontantværdi.
 Reglerne om den skattemæssige beregning af afhændelsessummen ved  

 familieoverdragelse er derfor blevet ændret således, at ejendomsværdien ved  

 16. almindelige vurdering (eller evt. senere omvurdering forud for 1. april  

 1981) indtil videre skal benyttes som grundlag for beregningen af bundgrænsen  

 for afhændelsessummen ved familieoverdragelse af landbrugsejendomme.
 I cirkulære nr. 264 af 16. december 1977 er der gjort udførligt rede for  

 det nærmere indhold af reglerne om den skattemæssige opgørelse af  

 afhændelsessummen, når en landbrugsejendom skifter ejer som led i en  

 familieoverdragelse.
4. Ændring af bestemmelserne om beskatning ved  

 afståelse af goodwill Fortjeneste eller tab ved afhændelse, afståelse eller opgivelse af  

 goodwill, knyttet til en erhvervsvirksomhed, skal medregnes ved opgørelsen af  

 særlig indkomst, jfr. § 2, nr. 3, i lov om særlig indkomstskat m.v.  

 Fortjenesten opgøres på den måde, at anskaffelsessummen med fradrag af  

 foretagne afskrivninger fratrækkes i afståelsessummen.
Efter bestemmelsen i § 6 A kan personer, der er fuldt skattepligtige,  

 foretage et fradrag i den beregnede fortjeneste på goodwill.
Fradraget  

 opgøres som en procentdel af den beregnede fortjeneste, afhængig af den  

 periode, hvori den skattepligtige har ejet den virksomhed, som goodwill'en er  

 knyttet til.
Fradraget er nu forhøjet, idet det beregnes efter følgende  

 skala:
Ejertid Fradrag Fradraget kan dog højst udgøre 175.000 kr.
 Forhøjelsen af fradraget har virkning fra og med indkomståret 1981.
5. Ændring af reglerne om opgørelse af fortjeneste ved  

 afståelse af visse landbrugsejendomme Efter bestemmelsen i § 7A i lov om særlig indkomstskat m.v. opgøres  

 fortjeneste ved afståelse af fast ejendom med udgangspunkt i forskellen  

 mellem afståelses- og anskaffelsessum.
For ejendomme, der er erhvervet før  

 den 1. januar 1966, kan ejendomsværdien ved 13. almindelige vurdering  

 anvendes som anskaffelsessum.
Der er fastsat en række komplicerede regler,  

 som skal sikre, at beskatningen ikke rammer den "normale"  

 prisstigning på fast ejendom.
Anskaffelsessummen (eller 13. almindelige  

 vurdering) reguleres derfor dels med et fast tillæg på 30 pct., dels med et  

 varierende procenttillæg pr. besiddelsesår.
Efter § 7A, stk. 6, indrømmes der en række fradrag i den således opgjorte  

 fortjeneste.
Der kan således efter reglens 2. pkt. foretages et fradrag på  

 40.000 kr. ved alle afståelser af fast ejendom, herunder også de ejendomme,  

 der er erhvervet inden den 1. januar 1966.
Såfremt ejendomsværdien ved 13. almindelige vurdering har været anvendt  

 som anskaffelsessum, gives der efter reglens 3. pkt. et yderligere fradrag på  

 60.000 kr.
I disse tilfælde gives der altså fradrag på ialt op til 100.000  

 kr. i den beregnede fortjeneste.
 Fradragene i den beregnede fortjeneste er nærmere omtalt i  

 skattedepartementets cirkulære af 29. december 1975 under pkt. 12.
 Der er nu indført nye bestemmelser i reglens 4. og 5. pkt., hvorefter  

 dette yderligere fradrag skal forhøjes med 80.000 kr., hvis den afståede  

 ejendom på afståelsestidspunktet må anses for benyttet til landbrug,  

 gartneri, planteskole eller frugtplantage, jfr. vurderingslovens § 33, stk.  

 1, eller hvis ejendommen på afståelsestidspunktet er blevet drevet som skov  

 eller plantage, og den ved seneste vurdering før afståelsen var vurderet  

 efter vurderingslovens § 15. Ved afståelse af disse ejendomme vil der altså  

 kunne opnås et fradrag på op til 180.000 kr. i den beregnede fortjeneste.
 Forhøjelsen gælder for alle de nævnte ejendomme m.v., uanset om de helt  

 eller delvis er beliggende i landzone, byzone eller sommerhusområde.
Hvis skatteyderen i samme indkomstår både har afstået landbrugsejendomme  

 m.v. af den ovennævnte art og afstået andre ejendomme, er det de nye regler  

 om forhøjelse af fradraget med yderligere 80.000 kr., der skal anvendes.
Det  

 samme gælder, hvis kun en del af en i indkomståret afstået ejendom omfattes  

 af de nye regler om landbrugsejendomme m.v., eller hvis kun en del af en  

 landbrugsejendom afstås.
 Anvendelsen af det udvidede fradrag er begrænset således, at en skatteyder  

 i løbet af 4 på hinanden følgende indkomstår højst kan opnå et samlet fradrag  

 bestående af det faste fradrag på 40.000 kr. plus det udvidede fradrag på  

 140.000 kr., ialt højst 180.000 kr.
 Forhøjelsen af fradragsmulighederne for de nævnte ældre landbrugsejendomme  

 har virkning for afhændelser, der foretages i indkomståret 1981 eller senere.
 Reglen om, at skatteyderen i løbet af 4 på hinanden følgende indkomstår  

 højst kan opnå et samlet fradrag på 180.000 kr., finder første gang  

 anvendelse ved beregning af maksimumfradraget for indkomstårene 1978-1981.
