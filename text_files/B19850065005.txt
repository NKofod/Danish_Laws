§ 1 I bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø foretages følgende ændringer:
 1. § 5 affattes således:
»§ 5.  Arbejdsgiveren afholder udgifterne til  

 anskaffelse, vedligeholdelse og renholdelse af særligt arbejdstøj og  

 personlige værnemidler og har ejendomsretten hertil, jfr. dog § 16.« 2. § 16, stk. 2, ophæves, og i stedet indsættes:
 »Stk. 2.  Vedkommende arbejdsgiverpart og  

 arbejdstagerorganisation kan træffe aftale om fordeling af udgifterne til  

 anskaffelse, vedligeholdelse og renholdelse af værnefodtøj.
Stk. 3.  I virksomheder, der beskæftiger arbejdstagere,  

 som ikke er omfattet af kollektive overenskomster eller aftaler, kan  

 arbejdsgiveren indgå aftaler som nævnt i stk. 2 med de ansatte.
Sådanne  

 aftaler skal noteres i virksomhedens tilsynsbog.
Stk. 4.  § 5 finder ikke anvendelse på aftaler om  

 fordeling af udgifter til anskaffelse, vedligeholdelse og renholdelse af  

 værnefodtøj, eller på tilsvarende aftaler indgået før den 1. april 1979  

 vedrørende særligt arbejdstøj samt andre personlige værnemidler end  

 værnefodtøj.
Forpligtelsen efter § 3, stk. 2, berøres ikke af denne  

 bestemmelse.« Stk. 3  og 4 bliver herefter stk. 5 og 6.
§ 2 Bekendtgørelsen træder i kraft ugedagen efter bekendtgørelsen i  

 Lovtidende.
