Skriftlig fremsættelse (14. marts 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om tiltrædelse af Associeringsaftalen mellem De  

 Europæiske  

 Fællesskaber og deres medlemsstater på den ene side og Chile på den anden  

 side.
(Beslutningsforslag nr.
B 110).
 Den 18. november 2002 undertegnede jeg på vegne af den  

 Europæiske Union Associeringsaftalen mellem De Europæiske Fællesskaber og  

 deres  

 medlemsstater på den ene side og Chile på den anden side.
Det Europæiske Råd godkendte i 1995 en to-trins strategi om  

 økonomisk og handelsmæssigt samarbejde med Chile.
Der blev i første omgang  

 indgået en rammeaftale, som omfattede politiske og institutionelle  

 forbindelser, handel og samarbejde om integration.
Denne aftale trådte i  

 kraft  

 i 1999. Andet trin omfattede en egentlige associeringsaftale med henblik på  

 at  

 styrke et nært politisk, økonomisk og finansielt partnerskab inden for tætte  

 sociale, kulturelle og menneskelige forbindelser.
Det var denne aftale, jeg  

 undertegnede i Bruxelles i november sidste år.
Associeringsaftalen omfatter 3 hovedområder: (1) politisk  

 dialog, (2) økonomisk, videnskabeligt, socialt og kulturelt samarbejde samt  

 (3)  

 handelsaftale.
Respekten for de demokratiske principper og de grundlæggende  

 menneskerettigheder, bæredygtig økonomisk og social udvikling samt princippet  

 om god regeringsførelse udgør væsentlige elementer i aftalen.
Aftalen med Chile er EUs til dato mest ambitiøse og  

 omfangsrige associeringsaftale.
Dette skyldes især handelsdelen, som stort  

 set  

 omfatter alle former for kommercielle relationer mellem EU og Chile, og som  

 på  

 mange områder går længere end de gældende WTO-regler.
 De dele af aftalen, hvor Fællesskabet har enekompetence  

 hvilket vil sige store dele af handelsaftalen   er allerede trådt i kraft per  

 1. februar 2003. Den øvrige del af aftalen vil kunne træde i kraft efter  

 associeringsaftalens ratifikation i alle EU-medlemslandene.
 Regeringen finder, at indgåelsen af Associeringsaftalen vil  

 være et vigtigt signal om EU-landenes engagement i Latinamerika, og at den  

 kan  

 blive en vigtig målestok for fremtidige associeringsaftaler.
 Idet jeg i øvrigt henviser til de bemærkninger, der ledsager  

 forslaget, og idet jeg kan tilføje, at tiltrædelsen ikke vurderes at ville  

 medføre statsfinansielle udgifter, skal jeg tillade mig at anbefale det til  

 det  

 Høje Tings velvillige behandling.
