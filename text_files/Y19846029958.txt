 Et pengeinstitut havde beregnet sig overtræksrenter på en kundes  

 kassekredit af hele det trukne beløb på et tidspunkt, hvor kreditaftalen i  

 henhold til kontraktens bestemmelser udløb og skulle tages op til  

 nyforhandling.
Tilsynet udtalte, at det ikke var kritisabelt, at kreditten blev kodet  

 til 0, men at beregne overtræksrenter straks, var i strid med god bank- og  

 sparekssepraksis Tilsynets skrivelse af 25. juni 1984 vedrørende overtræksrente.
 Der klagedes over, at et pengeinstitut havde beregnet sig overtræksrente  

 på klagerens kassekredit af hele det trukne beløb på et tidspunkt, hvor  

 kreditaftalen i henhold til kontraktens bestemmelser udløb og skulle tages op  

 til nyforhandling.
 Tilsynet fandt det ikke kritisabelt, at kassekredittens maksimum blev  

 kodet til 0 kr. på det tidspunkt, der var fastsat som udgangspunkt for en  

 vurdering af kreditforholdets eventuelle fortsættelse.
 Tilsynet fandt derimod, at pengeinstituttet havde handlet i strid med god  

 bank- og sparekassepraksis ved at beregne sig overtræksrente af det trukne  

 beløb straks fra det nævnte tidspunkt, når det alene var aftalt, at kreditten  

 skulle tages op til vurdering omkring dette tidspunkt, og da der ikke forelå  

 oplysninger om, at pengeinstituttet havde opsagt kreditten til indfrielse.  

 Tilsynet fandt ikke, at bestemmelsen i et udsendt standardbrev, hvorefter . .  

 . . . ovennævnte kredit ifølge dokumentets bestemmelser udløber pr. . . . ,  

 kunne betragtes som en opsigelse af kreditaftalen.
