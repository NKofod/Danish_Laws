Konkurrencerådet har rettet henvendelse til Vestsjællands  

 Trafikselskab og henstillet, at en ansøgning fra busselskabet  

 »Gråhundbus« om forlængelse af tilladelse til at drive busrute  

 mellem Høje Tåstrup og Kalundborg imødekommes.
Det er rådets opfattelse, at  

 et afslag på forlængelse af tilladelsen vil være en krænkelse af  

 erhvervsfriheden - dvs. den frie og lige adgang til markedet - samt medføre  

 ulighed i konkurrencen mellem de forskellige transporttilbud og desuden  

 mindske markedskræfternes dynamik ved at forhindre, at transporttilbuddene  

 til stadighed afstemmes med ændringer i udbuds- og efterspørgselsforholdene  

 til skade for konkurrencen og dermed effektiviteten.
 »Denne henvendelse rettes til Vestsjællands Trafikselskab i medfør af  

 konkurrencelovens § 15.
Baggrunden for henvendelsen er oplysninger i pressen om en konkret sag  

 vedrørende ansøgning om forlængelse af tilladelse til buskørsel mellem Høje  

 Tåstrup og Kalundborg.
Henvendelsen skal ses som et led i Konkurrencerådets  

 administration af konkurrenceloven.
Oprettelse af en busrute, der forløber mellem to amter, kræver ifølge  

 lovbekendtgørelse nr. 450 af 15. juni 1990 om buskørsel tilladelse fra de  

 amtskommunale trafikselskaber/ Hovedstadsområdets Trafikselskab (HT) i hvis  

 område, busruten forløber.
I det konkrete tilfælde drejer det sig om  

 Vestsjællands Trafikselskab (VT) og HT.
Tilladelse eller afslag på tilladelse  

 forudsætter, at begge myndigheder er enige herom.
I tilfælde af uenighed de  

 to myndigheder imellem træffer Persontrafikrådet endelig bestemmelse om,  

 hvorvidt tilladelse skal gives eller ej.
Busselskabet, Gråhundbus ved Jørgen Andersen, Ballerup, opnåede ultimo  

 1990 tilladelse til buskørsel i 1 år frem til maj 1992 mellem Høje Tåstrup og  

 Kalundborg med passagerer, der løser billet til sejlads med Cittiships  

 hydrofoilfærger mellem Århus og Kalundborg.
HT tilkendegav i forbindelse med  

 ansøgningen om tilladelse, at selskabet ingen indvendinger havde mod, at  

 tilladelsen blev givet til Gråhundbus.
I overensstemmelse med sædvanlig  

 praksis sendte HT ansøgningen om tilladelsen til høring hos DSB, der ikke  

 reagerede på henvendelsen.
VT gav herefter som nævnt den ansøgte tilladelse.
Gråhundbus har ultimo 1991 ansøgt om en forlængelse af tilladelsen.
HT har  

 tilkendegivet, at selskabet intet har at indvende mod en forlængelse af  

 tilladelsen, men at HT er bekendt med, at der er aftalt forhandlinger mellem  

 Cittiship og DSB om et nærmere samarbejde, og at HT anbefaler VT at afvente  

 resultatet af disse forhandlinger, førend der tages endelig stilling til  

 ansøgningen om forlængelse af tilladelsen.
HT har endvidere bedt DSB kommentere ansøgningen, og DSB har i sit  

 høringssvar tilkendegivet, at DSB er klart imod en forlængelse af  

 tilladelsen.
DSB er af den opfattelse, at forbindelsen mellem hydrofoilbåden  

 og København kan betjenes af de eksisterende togforbindelser på denne  

 strækning.
DSB finder således, at den ansøgte rutekørsel udgør en unødvendig  

 dublering af den kollektive trafik på den pågældende rute.
I den forbindelse  

 henvises til buslovens § 4, hvori det hedder: » Ved afgørelsen af,  

 hvorvidt der kan gives tilladelse til rutekørsel, skal der tages hensyn til,  

 om behovet for kørslen er dækket eller vil kunne dækkes af bestående  

 kollektive trafikforbindelser«.
 DSB har endvidere overfor bestyrelsesformanden for VT anført, at en  

 forlængelse af tilladelsen kan få betydning for DSB10s togbetjening mellem  

 Kalundborg og Høje Tåstrup.
 Det er oplyst, at VTs bestyrelse på sit møde den 20. marts 1992 ventes at  

 træffe afgørelse i sagen.
 Som det vil være bekendt trådte den nye konkurrencelov i kraft den 1.  

 januar 1990.
 Lovens formål er at fremme konkurrencen og dermed styrke effektiviteten i  

 produktion og omsætning af varer og tjenesteydelser m.v. ved størst mulig  

 gennemsigtighed vedrørende konkurrenceforhold og ved foranstaltninger imod  

 begrænsninger i erhvervsfriheden og andre skadelige virkninger af  

 konkurrencebegrænsninger.
Det overordnede middel til opnåelse af effektivitet er ifølge  

 lovbemærkningerne virksom konkurrence.
Som en grundlæggende forudsætning for  

 virksom konkurrence og dermed effektivitet fremhæves i bemærkningerne den  

 frie og lige erhvervsudøvelse, forstået som etableringsfrihed og lige adgang  

 til markedet.
 Konkurrenceloven har således det generelle erhvervspolitiske sigte, at  

 konkurrenceforholdene og dermed også erhvervsstrukturen i første række skal  

 styres af markedskræfterne.
 Området for konkurrencelovens anvendelse omfatter såvel privat  

 erhvervsvirksomhed som offentlig og offentligt reguleret erhvervsvirksomhed.  

 Dermed er der tilsigtet en ligestilling af disse sektorer i konkurrenceretlig  

 henseende.
De konkurrenceretlige virkemidler, der kan bringes i anvendelse er  

 imidlertid ikke ganske de samme.
Konkurrencerådets almindelige  

 indgrebsbeføjelser i lovens §§ 11 - 14 over for konkurrencebegrænsninger, der  

 medfører skadelige virkninger for konkurrencen, kan ikke bringes i anvendelse  

 overfor offentlig og offentligt reguleret erhvervsvirksomhed.
 På disse områder kan Konkurrencerådet i stedet i medfør af lovens § 15  

 rette henvendelse til vedkommende offentlige myndighed og påpege mulige  

 skadelige virkninger for konkurrencen.
 Efter en gennemgang af sagen finder Konkurrencerådet, at et afslag på  

 forlængelse af tilladelse til at drive busruten mellem Kalundborg og Høje  

 Tåstrup vil have de i konkurrencelovens § 11 nævnte skadelige virkninger.
Disse virkninger består først og fremmest i begrænsningen af adgangen til  

 det omhandlede markedsområde og i begrænsningen i erhvervsfriheden.
Hindring  

 af den frie og lige adgang til markedet fører ud fra en konkurrenceretlig  

 bedømmelse til fravær af virksom konkurrence til skade for effektiviteten.  

 Konkurrencerådet lægger i den forbindelse tillige vægt på, at tilladelsen een  

 gang er givet, og at den omhandlede busrute har vist sig kommerciel  

 levedygtig.
De skadelige virkninger består endvidere i den ulighed i konkurrencen et  

 eventuelt afslag indebærer for konkurrence mellem alternative transporttilbud  

 ved at favorisere visse transporttilbud - i dette tilfælde DSB10s togrute  

 mellem Kalundborg og Høje Tåstrup og DSB10s færgerute mellem Århus og  

 Kalundborg - frem for andre.
Mangel på fri og lige adgang til markedet  

 mindsker desuden markedets dynamik og hindrer, at transporttilbudene til  

 stadighed afstemmes med ændringer i udbuds- og efterspørgselsmønstret med  

 størst mulig konkurrence og effektivitet til følge.
DSB10s tilsyneladende  

 afstandtagen fra konkurrence er derfor ud fra en konkurrenceretlig bedømmelse  

 aldeles ubegrundet.
 På denne baggrund finder Konkurrencerådet, at det ud fra en  

 konkurrenceretlig bedømmelse vil være i strid med intentionerne bag  

 konkurrenceloven, såfremt der gives afslag på den ansøgte forlængelse om  

 tilladelse til at drive busruten mellem Kalundborg og Høje Tåstrup.
Konkurrencerådet finder det derfor bedst stemmende med konkurrenceloven,  

 at henstille til VT, at selskabet ved sin stillingtagen til ansøgningen om  

 forlængelse af tilladelse til at drive den pågældende busrute inddrager de  

 her anførte konkurrenceretlige hensyn.
Såfremt afgørelsen på et senere  

 tidspunkt måtte blive overladt til Persontrafikrådet, bedes VT gøre rådet  

 bekendt med denne henvendelse.
Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres.' (* 1) Konkurrencerådet:
