 Patienten  

 klagede over beslutningerne til Det lokale Psykiatriske Patientklagenævn, som  

 godkendte beslutningen om tvangsbehandling, idet nævnet henviste til, at  

 patienten var sindssyg, og at det ville være uforsvarligt ikke at  

 tvangsbehandle hende, da udsigten til hendes helbredelse eller en betydelig  

 og  

 afgørende bedring i tilstanden ellers ville blive væsentligt forringet.  

 Nævnet  

 henviste til psykiatrilovens § 12, stk. 1, jf. § 5, stk. 1.
 Ved  

 efterfølgende brev til Sundhedsvæsenets Patientklagenævn oplyste Det lokale  

 Psykiatriske Patientklagenævn, at afgørelsen drejede sig om beslutningerne om  

 indgivelse af beroligende medicin.
Klage  

 over tvangmedicinering Sundhedsvæsenets Patientklagenævn oplyste, at psykiatrilovens §  

 12, stk. 1 regulerer adgangen til at tvangsbehandle psykiske lidelser hos en  

 psykiatrisk patient.
Patienten skal være indlagt og opfylde betingelserne for  

 tvangstilbageholdelse.
Indgivelse af beroligende injektion til en patient  

 falder uden for begrebet tvangsbehandling.
Adgangen hertil reguleres af  

 psykiatrilovens § 17, stk. 2. Anvendelse af et beroligende middel skal ske  

 med  

 henblik på at få en meget urolig patient til at falde til ro.
Det er således  

 ikke en betingelse, at patienten er sindssyg.
Sundhedsvæsenets Patientklagenævn fandt, at Det lokale Psykiatriske  

 Patientklagenævn ved formuleringen af afgørelsen og ved henvisningen til  

 psykiatrilovens § 12, stk. 1 har taget stilling til, om betingelserne for en  

 tvangsbehandling var opfyldt.
Sundhedsvæsenets Patientklagenævn fandt på  

 denne  

 baggrund, at den afgørelse, som er truffet af Det lokale Psykiatriske  

 Patientklagenævn vedrørende tvangsbehandlingen af patienten burde hjemvises  

 til  

 fornyet behandling.
