Cirkulære  

 om ansættelsesvilkår for ansatte, der overgår til ansættelse i staten mv. i  

 forbindelse med kommunalreformen (Til samtlige ministerier mv.) Indledning 1.  

  

 Cirkulæret vedrører løn- og andre ansættelsesvilkår for ansatte, der i  

 henhold til lovgivningen vedrørende kommunalreformen overgår til ansættelse  

 ved  

 statslige myndigheder og statsligt selvejende institutioner.
Lovgivningen Procedureloven 2.  

  

 Efter § 4, jf. § 5, i lov nr.  

 539 af 24. juni 2005 om visse proceduremæssige spørgsmål i forbindelse med  

 kommunalreformen overtager forskellige statslige myndigheder og statsligt  

 selvejende institutioner en række ansatte i forbindelse med kommunalreformen.
 3.  

  

 Det fremgår af procedurelovens  

 § 6, at de rettigheder og pligter, der følger af  

 virksomhedsoverdragelsesloven,  

 finder tilsvarende anvendelse for personale, der er ansat i henhold til  

 kollektiv overenskomst, bestemmelser om løn- og arbejdsforhold, der er  

 fastsat  

 eller godkendt af offentlig myndighed, eller individuel aftale, og som i  

 forbindelse med en overførsel efter procedurelovens § 4, jf. § 5, ikke er  

 omfattet af virksomhedsoverdragelsesloven.
 4.  

  

 Efter procedurelovens § 7, stk.  

 1, overgår tjenestemænd, der overføres efter § 4, jf. § 5, til ansættelse hos  

 den nye ansættelsesmyndighed på vilkår, der i øvrigt svarer til de hidtidige  

 vilkår.
 Regeringen har under behandlingen af lovforslaget  

 tilkendegivet bl.a., at det forudsættes, at der ikke sker forringelser af  

 lønvilkår og andre ansættelsesvilkår som følge af overgangen frem til den 31.  

 marts 2008, svarende til den 3-årige aftaleperiode på det statslige og  

 kommunale område.
 Bestemmelsen i § 7, stk. 1, indebærer, at  

 ansættelsesmyndigheden er vedkommende nye ansættelsesmyndighed, og at  

 ansættelsesområdet er det samme som for andre tjenestemænd, der ansættes hos  

 denne ansættelsesmyndighed.
 Tjenestemænd omfattet af procedurelovens § 7, stk. 1, får  

 ved pensionering fra ansættelsen under den nye ansættelsesmyndighed udbetalt  

 den samlede tjenestemandspension fra den nye ansættelsesmyndighed, jf.  

 procedurelovens § 7, stk. 2.
Tjenestemænd, der er omfattet af lov om tjenestemænd i  

 folkeskolen mv., jf. lovbekendtgørelse nr. 679 af 17. september 1998, bevarer  

 deres status som tjenestemænd i folkeskolen mv. (den lukkede  

 gruppe) ved  

 overgangen til den nye ansættelsesmyndighed.
Det indebærer, at de bevarer den  

 hidtidige ret til at blive ansat på tjenestemandsvilkår, hvis de senere  

 bliver  

 ansat inden for et af de undervisningsområder, der er nævnt i § 1 i lov om  

 tjenestemænd i folkeskolen mv.
 5.  

  

 Indenrigs- og sundhedsministeren  

 har i henhold til procedureloven mv. udstedt bekendtgørelse nr. 877 af 16.  

 september 2005 om fordeling af aktiver og passiver, rettigheder og pligter og  

 ansatte som følge af opgaveflytninger den 1. januar 2007 i forbindelse med  

 kommunalreformen.
 6.  

  

 Finansministeren har i henhold  

 til procedureloven og regionsloven udstedt bekendtgørelse nr. 965 af 14.  

 oktober 2005 om tjenestemandspensionsforpligtelser i forbindelse med  

 kommunalreformen.
 7.  

  

 Finansministeren vil i henhold  

 til procedureloven, skatteforvaltningsloven og inddrivelsesloven udstede en  

 bekendtgørelse om beregning af tjenestemandspensioner og om fordeling af  

 tjenestemandspensionsbyrden mellem staten og kommunerne for tjenestemænd, der  

 overgår til ansættelse i staten mv. fra en kommune mv.
 I bekendtgørelsen vil der blive fastsat bestemmelser om  

 tjenestemandspensionsforpligtelser i forbindelse med gennemførelsen af  

 kommunalreformen, herunder bestemmelser der sikrer tidligere kommunale  

 tjenestemænd mod forringelse af den pensionsret, de ville have optjent i  

 kommunalt regi den 31. marts 2008 eller på det tidligere tidspunkt, hvor de  

 pensioneres.
Statsligt selvejende  

 institutioner på undervisningsområdet 8.  

  

 Tjenestemandslovgivningen finder tilsvarende anvendelse for  

 tjenestemænd, som i henhold til lovgivningen om kommunalreformen overføres  

 til  

 statsligt selvejende institutioner for uddannelsen til studentereksamen, for  

 uddannelsen til højere forberedelseseksamen og for erhvervsrettet uddannelse  

 samt voksenuddannelsescentre, jf. § 13 i lov nr. 590 af 24. juni 2005.
Tjenestemandslovgivningen  

 finder tilsvarende anvendelse for tjenestemænd, som overføres til centre for  

 videregående uddannelse og andre selvejende institutioner for videregående  

 uddannelser mv., jf.
CVU-lovens § 26, stk. 4, som affattet ved § 1, nr. 3, i  

 lov nr. 591 af 24. juni 2005.
Skatte- og  

 inddrivelsesområdet 9.  

  

 Efter skatteforvaltningslovens § 67 og inddrivelseslovens § 7  

 overtager Skatteministeriet en række kommunalt ansatte på skatte- og  

 inddrivelsesområdet.
 Skatteforvaltningslovens  

 §§ 68 og 69 og inddrivelseslovens § 8 og 9 indeholder bestemmelser om de  

 ansattes forhold, der i det væsentlige svarer til procedurelovens  

 bestemmelser.
Aftale om  

 ansættelsesvilkår for ansatte, der overgår til ansættelse i staten mv. i  

 forbindelse med kommunalreformen 10.  

  

 Finansministeriet og  

 Statsansattes Kartel, Statstjenestemændenes Centralorganisation II, Lærernes  

 Centralorganisation, Overenskomstansattes Centralorganisation og  

 Akademikernes  

 Centralorganisation har den 21. december 2005 indgået en aftale om  

 ansættelsesvilkår for ansatte, der overgår til ansættelse i staten mv. i  

 forbindelse med kommunalreformen.
Aftalen er medtaget som bilag.
 Aftalen gælder i perioden indtil 1. april 2008. I  

 tilknytning hertil er CFU-forligets bilag Q implementeret i aftalens §§  

 10-14.  

 Disse bestemmelser, der omfatter ikketjenestemænd, gælder også efter 1. april  

 2008.
 Repræsentanter for personaleorganisationerne på det  

 kommunale område har deltaget i forhandlingerne.
 11.  

  

 Efter aftalen er de ansatte  

 med virkning fra overgangstidspunktet omfattet af de aftaler og  

 overenskomster,  

 der gælder for tilsvarende ansatte i staten mv., medmindre andet følger af  

 aftalens §§ 4-15.
 Aftalen regulerer alene tjenestemændenes ansættelsesvilkår  

 i perioden indtil 1. april 2008.
 Aftalen regulerer andre ansattes ansættelsesvilkår i  

 perioden indtil 1. april 2008, jf. dog aftalens §§ 10-15.
Bemærkninger til  

 aftalen 12.  

  

 I det følgende gives nogle  

 bemærkninger til de enkelte bestemmelser i aftalen.
Til § 1 Der er mellem parterne enighed om, at der efterfølgende  

 med udgangspunkt i denne aftale optages drøftelser om eventuel aftale om  

 særvilkår for tjenestemænd, der i forbindelse med tidligere opgaveomlægninger  

 har opretholdt deres ansættelsesforhold til staten.
Til § 1, stk. 3 Aftalen gælder ikke for gymnasierektorer og ledere ved  

 hf-kurser, der før overgangstidspunktet var ansat som tjenestemænd i henhold  

 til reglerne i lov om tjenestemænd, jf. § 26, stk. 1, i lov om institutioner  

 for uddannelsen til studentereksamen og § 35, stk. 1, i lov om institutioner  

 for uddannelsen til højere forberedelseseksamen.
Til §§ 2, 4 og 7 Overgangstidspunktet er det tidspunkt, de ansatte i  

 henhold til lovgivningen vedrørende kommunalreformen overgår til ansættelse i  

 staten eller ved en statsligt selvejende institution.
 Overgangstidspunktet er således 1. november 2005 for  

 ansatte, der overgår til ansættelse i staten i henhold til  

 skatteforvaltningslovens § 67 og inddrivelseslovens § 7, og 1. januar 2007  

 for  

 ansatte, der overgår til ansættelse i staten mv. i henhold til  

 procedurelovens  

 § 4, jf. § 5.
Den modtagende myndighed skal underrette den ansatte om  

 ændringer i væsentlige vilkår for ansættelsesforholdet.
Personalestyrelsen  

 anbefaler, at de ansatte får nye ansættelsesbeviser, der indeholder oplysning  

 om alle væsentlige vilkår for ansættelsesforholdet.
Oplysningerne kan dog  

 alternativt gives som tillæg til eksisterende ansættelsesbeviser.
Til tjenestemænd udstedes nyt ansættelsesbrev efter  

 reglerne i Finansministeriets cirkulære af 18. maj 2004 om ansættelsesområder  

 og ansættelsesbreve for tjenestemænd.
For tjenestemænd, der overgår til en  

 statsligt selvejende institution på undervisningsområdet, er  

 ansættelsesområdet  

 den pågældende statsligt selvejende institution.
Til §§ 4 og 6 I perioden indtil 1. april 2008 kan den ansatte være  

 omfattet af særvilkår på grundlag af lokale kutymer eller lokale aftaler, som  

 var gældende under den hidtidige ansættelsesmyndighed.
Det kan f.eks. være forhåndsaftaler, der er indgået før  

 overgangstidspunktet, men hvor den ansatte først opfylder kriterierne efter  

 dette.
Som konkret eksempel kan nævnes forhåndsaftaler, der fastlægger, at et  

 tillæg ydes, når den ansatte har gennemført en bestemt uddannelse.
 Det kan endvidere være aftaler om vilkår for den enkelte  

 ansatte, der er indgået før overgangstidspunktet i henhold til rammeaftaler.
 Sådanne særvilkår kan kun opsiges, i det omfang de  

 pågældende kutymer eller aftaler kunne opsiges før overgangen til staten mv.
Åremålsansættelse er dog omfattet af de hidtidige regler  

 om afsked og fratrædelsesbeløb i hele åremålsperioden, også selvom åremålet  

 først udløber den 1. april 2008 eller senere.
Tilsvarende ydes  

 åremålstillægget  

 med den hidtil aftalte procent i hele åremålsperioden, også ved eventuelle  

 ændringer i lønnen 1. april 2008 eller senere.
Endvidere gælder et eventuelt  

 vilkår om tilbagegangsstilling også efter 1. april 2008.
 Ansatte omfattet af en generationsskifteaftale er omfattet  

 af de hidtidige regler om økonomisk ramme og indhold samt afsked, også selvom  

 generationsskifteaftalen først udløber den 1. april 2008 eller senere.
For ansatte, der på overgangstidspunktet er ansat i en  

 seniorstilling, sker der kun aftrapning i lønnen, hvis det er fastsat i den  

 pågældende senioraftale.
Derimod sker der ikke aftrapning efter reglerne i  

 den  

 statslige aftale om senior- og fratrædelsesordninger, heller ikke efter 1.  

 april 2008.
 For ansatte, hvor der efter de hidtidige regler er aftalt  

 en fratrædelsesordning før overgangen til ansættelse i staten mv. med aftalt  

 fratræden efter 1. april 2008, gælder de individuelt aftalte vilkår herfor.
Til § 5 Lønforbedringer ydet efter § 5 videreføres efter overgang  

 til de statslige vilkår efter §§ 7 eller 16, medmindre andet aftales i  

 forbindelse med ydelsen af lønforbedringen.
Lønforbedringen omregnes til  

 statsligt grundbeløb.
Til § 5, stk. 2 Efter bestemmelsen ydes lønforbedringer efter  

 lokallønsaftalen uden for lokallønspuljen.
Pr. 1. april 2008 opskriver det enkelte ministerium eller  

 den, der er bemyndiget hertil, lokallønspuljen forholdsmæssigt på grundlag af  

 lønsummen for ansatte/stillinger, der er overgået til statslig aflønning, og  

 som fremover vil være omfattet af lokallønsordningen.
Opskrivningen omfatter   

 	  

 ledige midler,   

 	  

 midler, der  

 regenereres pr. 1. april 2008   

 	  

 eventuelle nye midler  

 som følge af opskrivning af lokallønspuljerne pr. 1. april 2008.
Til § 5, stk. 3 Efter bestemmelsen ydes lønforbedringer efter  

 cheflønsaftalen uden for cheflønspuljen.
Cheflønspuljen opskrives derfor  

 ikke,  

 når en nyoprettet stilling besættes med en ansat, der overgår i forbindelse  

 med  

 kommunalreformen.
 Når den ansatte overgår til statslig aflønning, jf. §§ 7  

 og 16, eller ved genbesættelse af stillingen, opskrives cheflønspuljen.
Ved overgang til statslig aflønning eller genbesættelse af  

 stillingen inden 1. april 2008 beregnes opskrivningen som differencen mellem   

 	  

 den hidtidige faste  

 løn eksklusive pensionsbidrag (løntrin samt eventuelle centralt og lokalt  

 aftalte  

 tillæg) og   

 	  

 stillingens  

 klassificering i staten eksklusive pensionsbidrag, (lønnen for den pågældende  

 lønramme samt eventuelle tillæg, der ikke er omfattet af cheflønspuljen,  

 f.eks.  

 topcheftillæg og rådighedstillæg).
 Der ses bort fra eventuelle åremålstillæg mv.
 Det herved fremkomne beløb forhøjes med en procentsats  

 svarende til den overenskomstmæssige pensionsbidragsprocent ved besættelse af  

 stillingen på overenskomstvilkår i staten.
 Beregningen foretages i det lønniveau, der er gældende på  

 tidspunktet for overgangen til statslig aflønning, henholdsvis genbesættelsen  

 af stillingen.
I de tilfælde, hvor der ikke er sket overgang til statslig  

 aflønning eller genbesættelse af stillingen inden 1. april 2008, opskrives  

 cheflønspuljen efter tilsvarende principper.
Heri modregnes udligningstillæg,  

 der ydes som følge af, at særvilkårene i § 4 i henhold til § 16 er  

 bortfaldet.
Til § 5, stk. 6 Som led i de kommunale overenskomstforlig for 2005-08 er  

 der som en del af overenskomstresultatet afsat midler til den lokale  

 løndannelse.
Størrelsen af disse midler varierer fra overenskomstområde  

 til overenskomstområde.
Eksempelvis kan det nævnes, at der for ansatte på de  

 administrative områder (medarbejdere på skatteområdet, administrative  

 medarbejdere på undervisningsområdet mv.) er afsat 1,25 pct. pr. 1. januar  

 2006  

 og 1,25 pct. pr. 1. januar 2007. For ansatte på hus- og rengøringsområdet  

 samt  

 teknisk service mv. (bl.a. rengøringspersonale, tekniske servicemedarbejdere  

 mv.) er der afsat 1,25 pct. pr. 1. januar 2007.
 Efter visse aftaler, f.eks. den kommunale aftale for bl.a.  

 administrative medarbejdere, skal lønforholdene for den enkelte ansatte  

 vurderes  

 ved en årlig lønforhandling.
Anvendelsen af midlerne er i de kommunale aftaler sikret i  

 form af en såkaldt udmøntningsgaranti.
Garantien sikrer en samlet  

 minimumsudmøntning  

 af Ny løn i den enkelte kommune.
 Udmøntningsgarantien videreføres ikke i det statslige  

 system.
Det er imidlertid ikke hensigten at stille de ansatte  

 ringere i lønudviklingen efter overgangen til staten.
Ansættelsesmyndigheden  

 bør derfor i forhandlingerne om løndannelsen i de nye lønsystemer for de  

 overførte kommunale medarbejdere tage højde for, at der i de kommunale forlig  

 er forudsat en lokal løndannelse.
 Lønforholdene for den enkelte ansatte skal vurderes ved en  

 årlig lønforhandling, hvis dette følger af den kommunale aftale, jf. ovenfor.
 Parterne er enige om, at § 5, stk. 6, i øvrigt udmøntes  

 således:
 Parterne nedsætter en følgegruppe, der følger løndannelsen  

 for de pågældende personalegrupper.
I vurderingen af løndannelsen skal følgegruppen være  

 opmærksom på, at en del af løndannelsen kan ske i forbindelse med eller efter  

 overgang til de statslige lønsystemer.
Endvidere skal følgegruppen være  

 opmærksom på, om der er andre faktorer, der påvirker løndannelsen for disse  

 grupper,  

 og som kan føre til en justering af den forventelige løndannelse.
Til § 6 Bilag 1 gør ikke udtømmende op med særvilkår, idet de  

 ansatte tillige omfattes af eventuelle særvilkår, der aftales på de enkelte  

 aftale-, (fælles)overenskomst- og organisationsaftaleområder, jf. § 6, stk.  

 2.
F.eks. indeholder bilag 1 bestemmelser om betaling mv. for  

 funktion i højere stilling for tjenestemænd.
Bestemmelser om betaling mv. for  

 funktion i højere stilling er for ikketjenestemænd normalt fastsat i  

 organisationsaftalerne, og eventuelle særvilkår vil derfor skulle aftales  

 mellem overenskomstparterne på de enkelte organisationsaftaleområder.
Til § 7 En tjenestemand kan i henhold til § 7, stk. 1, vælge at  

 overgå til de statslige lønvilkår.
Tjenestemanden er fortsat omfattet af  

 særvilkårene  

 i §§ 6 og 9.
 Ansættelsesmyndigheden skal orientere  

 tillidsrepræsentanten, når en ansat træffer valg i henhold til § 7, stk. 1 og  

 2. Valget er først bindende 10 arbejdsdage efter denne orientering.
Hvis der ikke er en tillidsrepræsentant, orienteres den  

 forhandlingsberettigede organisation.
Orientering af en cheflønsforhandler  

 eller lignende kan ikke træde i stedet for orientering af  

 tillidsrepræsentanten.
 Ikketjenestemænd, der overgår til ansættelse hos SKAT, kan  

 i henhold til aftalens § 7, stk. 2, senest 1. juni 2006 vælge, at  

 særvilkårene  

 i §§ 4-6 bortfalder med virkning fra overgangstidspunktet.
 Ikketjenestemænd, der i henhold til § 7, stk. 2 og 3,  

 overgår til de statslige vilkår, omfattes af §§ 9 og 15, men ikke af §§  

 10-14.
 Ved indplacering i det statslige lønsystem forhandles og  

 indgås der aftale med tillidsrepræsentanten efter de sædvanlige regler herom  

 i  

 den pågældende overenskomst eller aftale.
Til § 8, stk. 1 Tilkendegivelser i forbindelse med ønskerunder og  

 lignende, der indgår i ledelsens beslutningsgrundlag i forbindelse med  

 indplacering i en stilling, betragtes ikke som ansøgning om ansættelse i  

 anden  

 stilling.
Til § 8, stk. 2 Bestemmelsen omfatter såvel tjenestemænd som  

 ikketjenestemænd.
 Aftaler indgået i henhold til § 8, stk. 2, om at den  

 ansatte er omfattet af §§ 4-6, bortfalder uden opsigelse den 31. marts 2008,  

 jf. § 16.
Til §§ 10-15 Bestemmelserne  

 omfatter udelukkende ikketjenestemænd.
 De ansatte er  

 fuldt ud omfattet af de statslige overenskomster, der gælder for tilsvarende  

 ansatte i staten, jf. dog aftalens §§ 10-15.
 Bestemmelserne  

 i aftalens §§ 10-14 er ikke til hinder for, at der lokalt aftales bedre  

 vilkår.
 Ved  

 nettoløn forstås løn eksklusiv eget- og arbejdsgiverpensionsbidrag.
 Hvis  

 beskæftigelsesgraden ændres, ændres lønnen forholdsmæssigt.
 Ændringer  

 med hensyn til stedtillæg og arbejdstidsbestemte tillæg kan over for den  

 ansatte gennemføres i overensstemmelse med gældende regler.
 De ansatte vil blive orienteret om de ændringer i deres  

 ansættelsesvilkår, der sker pr. 1. april 2008. Eventuelle væsentlige  

 ændringer  

 i ansættelsesvilkårene skal varsles over for den ansatte med den pågældendes  

 individuelle opsigelsesvarsel efter de almindelige ansættelsesretlige regler  

 herom.
Til §§ 13 og 14 Varslet  

 kan afgives før 1. april 2008, men aftrapning/fastfrysning kan tidligst  

 iværksættes fra 1. april 2008.
Yderligere oplysninger 13.  

  

 Yderligere oplysning og  

 vejledning om personalemæssige spørgsmål i forbindelse med kommunalreformen  

 findes i Kommunalreformen og personalet  en vejledning, der  

 er udarbejdet af  

 Personalestyrelsen og Centralorganisationernes Fællesudvalg, og i  

 Vejledning  

 om kommunalreformen og personalejura, der er udarbejdet af  

 Personalestyrelsen.
Ikrafttræden 14.  

  

 Cirkulæret har virkning fra 1.  

 november 2005.
Finansministeriet, Personalestyrelsen, den  

 16. januar 2006 Marianne Brinch-Fischer Aftale om ansættelsesvilkår for ansatte, der  

 overgår til ansættelse i staten mv. i forbindelse med kommunalreformen Almindelige bestemmelser § 1.  

  

 Aftalen gælder for  

 tjenestemænd og ikketjenestemænd, der i henhold til lovgivningen vedrørende  

 kommunalreformen overgår til ansættelse ved statslige myndigheder og  

 statsligt  

 selvejende institutioner.
 Stk. 2.  

  

 For  

 ikketjenestemænd gælder aftalen dog kun, hvis den ansatte overgår til  

 ansættelse  

 i en stilling, der er dækket af en statslig overenskomst.
 Stk. 3.  

  

 Aftalen gælder  

 ikke for gymnasierektorer og ledere ved hf-kurser, der før  

 overgangstidspunktet  

 var ansat i henhold til reglerne i lov om tjenestemænd.
 § 2.  

  

 De ansatte er med  

 virkning fra overgangstidspunktet omfattet af de aftaler og overenskomster,  

 der  

 gælder for tilsvarende ansatte i staten mv., medmindre andet følger af  

 særvilkårene i §§ 4-15.
 § 3.  

  

 Forhandlings- og  

 aftaleretten udøves af de parter, der efter de statslige aftaler og  

 overenskomster  

 har forhandlings- og aftaleret på det pågældende område i staten mv.
Lønvilkår § 4.  

  

 Aflønning, herunder  

 indbetaling af pensionsbidrag, sker efter regler svarende til de kommunale  

 aftaler og overenskomster, der var gældende på overgangstidspunktet.
De  

 ansatte  

 omfattes af ændringer af lønnen, herunder pensionsbidrag, der er aftalt før  

 overgangstidspunktet.
 Stk. 2.  

  

 For ansatte, der før overgangstidspunktet var ansat  

 i henhold til ensidigt fastsatte regler eller i henhold til individuel  

 kontrakt, sker aflønning, herunder indbetaling af pensionsbidrag, i  

 overensstemmelse  

 med bestemmelserne heri.
 Stk. 3.  

  

 Pensionsbidrag indbetales til den pensionsordning,  

 som bidragene er blevet indbetalt til efter de kommunale regler.
 Stk. 4.  

  

 De ansatte  

 er omfattet af de kommunale regler om gruppelivsforsikring.
 § 5.  

  

 Til ansatte i  

 stillinger, der er omfattet af en aftale om nyt lønsystem i staten, kan der  

 ydes lønforbedringer efter reglerne i den pågældende aftale om nyt lønsystem.
Stk. 2.  

  

 Til ansatte i stillinger, der er omfattet af  

 aftalen om lokalløn, kan der ydes lønforbedringer efter reglerne i  

 lokallønsaftalen.
Tillæg ydes uden for lokallønspuljen.
Stk. 3.  

  

 Til ansatte i stillinger, der er omfattet af  

 aftalen om chefløn, kan der ydes lønforbedringer efter reglerne i  

 cheflønsaftalen.
Tillæg ydes uden for cheflønspuljen.
 Stk. 4.  

  

 Til tjenestemænd i stillinger, der er omfattet af  

 en aftale om nyt lønsystem i staten, kan tillæg eventuelt aftales i form af  

 tjenestemandspensionsgivende skalatrinsoprykninger.
 Stk. 5.  

  

 Tillæg fastsættes i grundbeløb og reguleres efter  

 regler svarende til de kommunale regler om grundbeløb og regulering af  

 tillæg,  

 der er fastsat før overgangstidspunktet.
 Stk. 6.  

  

 Det forudsættes,  

 at der som udgangspunkt ydes lønforbedringer svarende til de midler, der var  

 aftalt som led i de kommunale overenskomstforlig for 2005-08 for  

 personalegrupper,  

 der hidtil har været omfattet af en udmøntningsgaranti, og for hvem der ved  

 disse forlig er afsat særlige midler til den lokale løndannelse med virkning  

 fra eller efter tidspunktet for overgangen til staten.
Andre ansættelsesvilkår § 6.  

  

 De ansatte omfattes af  

 de særvilkår, der er anført i bilag 1. Bilag 1 omfatter dog ikke ansatte  

 omfattet af overenskomsten mellem Finansministeriet og Gymnasieskolernes  

 Lærerforening for lærere ved statslige og private gymnasieskoler,  

 studenterkurser samt HF-kurser.
 Stk. 2.  

  

 De ansatte  

 omfattes endvidere af de særvilkår, der aftales på de enkelte aftale-,  

 (fælles)overenskomst- og organisationsaftaleområder.
Bortfald af særvilkår inden 1.  

 april 2008 § 7.  

  

 En tjenestemand kan  

 vælge, at særvilkårene i §§ 4 og 5 bortfalder med virkning fra  

 overgangstidspunktet  

 eller fra et senere tidspunkt.
Tjenestemanden er herefter fuldt ud omfattet  

 af  

 de statslige aftaler, jf. dog §§ 6 og § 9.
 Stk. 2. En  

 ikketjenestemand kan i perioden indtil 6 måneder efter overgangstidspunktet  

 vælge, at særvilkårene i §§ 4-6 bortfalder med virkning fra  

 overgangstidspunktet.  

 Den ansatte er herefter fuldt ud omfattet af de statslige aftaler og  

 overenskomster,  

 jf. dog §§ 9 og 15.
Stk. 3.  

  

 Ansættelsesmyndigheden og en ikketjenestemand kan  

 dog efter udløbet af den i stk. 2 nævnte periode, hvis forholdene taler  

 herfor,  

 aftale, at særvilkårene i §§ 4-6 bortfalder.
En sådan aftale skal  

 formaliseres  

 mellem ansættelsesmyndigheden og vedkommende organisationsrepræsentant.
Det  

 forudsættes, at vedkommende organisation delegerer aftaleretten til den  

 lokale  

 organisationsrepræsentant.
Den ansatte er herefter fuldt ud omfattet af de  

 statslige aftaler og overenskomster, jf. dog §§ 9 og 15.
 § 8.  

  

 En ansat, der efter  

 ansøgning bliver ansat i en anden stilling, er med virkning fra denne  

 ansættelse  

 ikke omfattet af særvilkårene i §§ 4-6. Den ansatte er herefter fuldt ud  

 omfattet af de statslige aftaler og overenskomster.
Stk. 2.  

  

 Ansættelsesmyndigheden og den ansatte kan dog  

 aftale, at den pågældende fortsat skal være omfattet af særvilkårene i §§  

 4-6,  

 hvis 1)  

 	  

 den ansatte ansættes  

 i en retrætestilling, eller 2)  

 	  

 den ansatte i  

 forbindelse med overgangen ansættes efter opslag i en stilling, som den  

 pågældende  

 har pligt til at overtage, eller 3)  

 	  

 den ansatte i  

 forbindelse med overgangen modtager tilbud om ansættelse i en stilling, som  

 den  

 pågældende ikke har pligt til at overtage.
 § 9.  

  

 Den ansatte kan i de  

 tilfælde, der er nævnt i § 7 og § 8, stk. 2, vælge, at pensionsbidrag fortsat  

 skal indbetales til den pensionsordning, som bidragene er blevet indbetalt  

 til  

 efter de kommunale regler.
Særvilkår for ikketjenestemænd  

 fra 1. april 2008 § 10.  

  

 Til ikketjenestemænd,  

 der i henhold til lovgivningen om kommunalreformen er overgået til ansættelse  

 i  

 staten eller en statsligt selvejende institution i en stilling, der er dækket  

 af en statslig overenskomst, ydes med virkning fra 1. april 2008 tillæg til  

 udligning af en lønnedgang som følge af, at særvilkårene i § 4 i henhold til  

 §  

 16 er bortfaldet.
Tillæg fastsættes som anført i §§ 11-14.
§ 11.  

  

 Såfremt den samlede,  

 faste nettoløn i henhold til den statslige overenskomst eller aftale er  

 lavere  

 end den hidtidige samlede, faste nettoløn, ydes der et tillæg til udligning  

 af  

 lønforskellen.
Tillægget procentreguleres.  

 Der indbetales pensionsbidrag af tillægget efter reglerne i den  

 pågældende overenskomst eller aftale, i det omfang tillægget udligner  

 løndele,  

 der tidligere var pensionsgivende.
§ 12.  

  

 Såfremt det samlede pensionsbidrag  

 i henhold til den statslige overenskomst eller aftale er lavere end det  

 hidtidige samlede pensionsbidrag, ydes der et tillæg til udligning af  

 forskellen  

 i pensionsbidrag.
Pensionsudligningstillægget indbetales  

 til  

 pensionsordningen sammen med det ordinære pensionsbidrag.
Pensionsudligningst  

 illægget procentreguleres.
 Stk. 2.  

  

 I forbindelse med indgåelse af lokale aftaler om ydelse af løntillæg kan det  

 aftales, at løntillægget modregnes i pensionsudligningstillægget.
 Stk. 3.  

  

 Der  

 foretages modregning i pensionsudligningstillæg af eventuelle forhøjelser af  

 pensionsbidragsprocenten i forbindelse med kommende aftale- og  

 overenskomstfornyelser.
 Stk. 4.  

  

 En eventuel aftrapning eller fastfrysning af lønnen efter §§ 13 og 14  

 omfatter  

 også pensionsudligningstillægget.
 § 13.  

  

 Hvis der for en ikketjenestemand  

 gennemføres en væsentlig stillingsændring som følge af kommunalreformen, kan  

 en  

 eventuel ændring af lønnen ske med gældende varsel, dog tidligst fra 1. april  

 2008 og således, at lønnen kan aftrappes forholdsmæssigt til det nye niveau  

 over 3 år fra denne dato.
 § 14.  

  

 Hvis en ikketjenestemand i øvrigt  

 pr. 31. marts 2008 har en højere løn end det sædvanlige lønniveau hos  

 ansættelsesmyndigheden for den pågældende stillingskategori, og lønnen af  

 ansættelsesmyndigheden ønskes tilpasset lønniveauet for stillingskategorien,  

 kan lønnen med gældende varsel fastfryses, indtil lønnen svarer til  

 lønniveauet  

 for stillingskategorien.
 § 15.  

  

 Ikketjenestemænd, der  

 på grund af helbredsmæssige forhold ikke kan optages i en statslig  

 pensionsordning på vilkår, der svarer til den pågældendes hidtidige vilkår i  

 den kommunale pensionsordning, kan vælge, at pensionsbidrag fortsat skal  

 indbetales  

 til den hidtidige ordning.
 Stk. 2.  

  

 I tilfælde, der  

 ikke er omfattet af stk. 1, kan Finansministeriet og den  

 forhandlingsberettigede  

 (central)organisation aftale, at pensionsbidrag fortsat skal indbetales til  

 den  

 hidtidige ordning.
Virkning og ophør § 16.  

  

 Aftalen, herunder bilag  

 1, og aftaler på de enkelte aftale-, (fælles)overenskomst-,  

 organisationsaftaleområder  

 har virkning fra overgangstidspunktet og gælder i perioden indtil 31. marts  

 2008, på hvilket tidspunkt de ophører uden opsigelse, jf. dog stk. 2.
 Stk. 2. §§ 10-15 gælder  

 også efter 1. april 2008. Bestemmelserne kan opsiges skriftligt med 3  

 måneders  

 varsel til en 31. marts, dog tidligst 31. marts 2008.
København, den 21. december 2005 Statsansattes Kartel Peter Waldorff Ellen Lykkegård Statstjenestemændenes Centralorganisation II Tommy Agerskov  

 Thomsen Lærernes Centralorganisation Anders Bondo  

 Christensen Overenskomstansattes Centralorganisation Finn Busse Jensen Akademikernes Centralorganisation Martin Teilmann Finansministeriet P.M.V.
 E.B.
Marianne  

 Brinch-Fischer Bilag 1 Særvilkår efter aftalens § 6, stk. 1 Vilkår for tjenestemænd og overenskomstansatte A.
Aftale om barsel, adoption og omsorgsdage 1. Orlov før  

 fødslen (graviditetsorlov) I stedet for § 3, 2. pkt. gælder:
 Den ansatte har dog altid ret til orlov med løn i 8 uger  

 før forventet fødsel.
2. Orlov før  

 modtagelse (adoption) Som tillæg til § 4 gælder:
En ansat, der skal modtage adoptivbarn i udlandet, har ret  

 til løn under orlov i indtil 8 uger før modtagelsen i den periode  

 afgiverlandets myndigheder stiller krav om, at den adoptionssøgende eller de  

 adoptionssøgende ægtefæller skal opholde sig i afgiverlandet inden  

 modtagelsen  

 af barnet.
Dokumentation for afgiverlandets krav om ophold skal foreligge og  

 gives til arbejdsgiveren.
Den ansatte skal snarest muligt underrette  

 arbejdsgiveren om tidspunktet for afrejsen til afgiverlandet samt om  

 forventet  

 hjemkomst.
3. Aftalebaseret  

 udskudt orlov Som tillæg til § 7 gælder:
 Den ansatte skal ved afholdelse af udskudt forældreorlov  

 efter dagpengelovens § 13, stk. 6  medmindre et andet varsel er aftalt  

  med 8  

 ugers varsel underrette arbejdsgiveren om, hvornår orloven påbegyndes og  

 længden af orloven.
4. Løn Som tillæg til § 12, stk. 2, gælder:
 Modtager arbejdsgiveren nedsatte dagpenge som følge af den  

 ansatte udstrækning af forældreorloven (fra 32 til 40 eller 46 uger),  

 nedsættes  

 lønnen med et beløb svarende til nedsættelsen af dagpengene.
B.
Aftale om ferie 1. Omlægning af  

 påbegyndt ferie I stedet for § 5, stk. 2, gælder:
 Allerede påbegyndt ferie kan ikke omlægges.
2. Ændret  

 beskæftigelsesgrad i ferieåret I stedet for § 11 gælder:
 Til ansatte, der i ferieåret har en højere  

 beskæftigelsesgrad end i optjeningsåret, ydes løn under ferie svarende til  

 beskæftigelsesgraden på ferietidspunktet.
3. Feriegodtgørelse  

 af deltidsansattes merarbejde I stedet for § 12 gælder:
 Deltidsansatte, der har udført tjeneste ud over den  

 fastsatte beskæftigelsesgrad, uden at dette er blevet betalt som overarbejde,  

 har udover den almindelige feriegodtgørelse på 12,5 pct. krav på en  

 kontant godtgørelse for de særlige feriedage  

 på 2,5 pct. af merarbejdsgodtgørelsen.
4. Placering af  

 hovedferien uden for ferieperioden § 15 finder ikke anvendelse.
5. Udskydelse af  

 ferie § 16 finder ikke anvendelse.
6. Tjenestemænd,  

 der fratræder med aktuel pension efter forudgående sygefravær § 17 finder ikke anvendelse.
7. Ferie med løn  

 ved genindtræden Som tillæg til § 18, stk. 1, gælder:
 Den ansatte har ud over ret til fuld ferie ret til 5  

 særlige feriedage i det ferieår, der følger efter det ferieår, hvor  

 genindtræden sker.
 Som tillæg til § 18, stk. 2, gælder:
 Udover de 2,08 feriedag har den pågældende ret til  

 0,42 særlig feriedag for hver fulde  

 måned, der på genindtrædelsestidspunktet resterer af kalenderåret.
 Som tillæg til § 18, stk. 4, gælder:
 Tilsvarende gælder kontant godtgørelse for særlige  

 feriedage, som er optjent hos anden ansættelsesmyndighed, der er omfattet af  

 ferieaftalen.
8. Ikke-optjente  

 særlige feriedage Som tillæg til § 19 gælder:
 Har den ansatte ikke optjent ret til 5 særlige feriedage,  

 har den pågældende ret til tjenestefrihed uden løn i et antal dage svarende  

 til  

 antallet af ikke-optjente dage.
9. Afvikling af  

 særlige feriedage § 20, stk. 3, finder ikke anvendelse.
10. Særlige  

 feriedage til elever med uddannelsesaftale efter lov om erhvervsuddannelser Elever har udover 5 ugers ferie ret til 5 særlige  

 feriedage i første og andet hele ferieår, efter at ansættelsesforholdet er  

 begyndt.
 Er ansættelsesforholdet påbegyndt inden 1. juli i et  

 ferieår, har eleven en tilsvarende ret til 5 ugers ferie og 5 særlige  

 feriedage  

 i dette ferieår.
11.  

 Feriegodtgørelse af tillæg for rådighedsvagter Betaling for rådighedsvagt i hjemmet, som ydes efter en  

 aftale om arbejdstid, og som ikke indgår i løn under ferie, afregnes med en  

 kontant feriegodtgørelse på 12,5 pct. samt en kontant godtgørelse for de  

 særlige feriedage på 2,5 pct. af det beløb, der er udbetalt i optjeningsåret.
 Rådighedsvagtbetalingen indgår ikke i beregningsgrundlaget  

 for særlig feriegodtgørelse.
 Ved fratræden fratrækkes en forholdsmæssig andel af de  

 udbetalte beløb svarende til antallet af ikke-afholdte feriedage henholdsvis  

 ikke-afholdte særlige feriedage.
C.
Aftale om visse aspekter i forbindelse med  

 tilrettelæggelse af arbejdstiden 1. Pauser § 4, stk. 2,  

 finder  

 ikke anvendelse.
2. Natarbejde § 6, stk. 5,  

 finder  

 ikke anvendelse.
D.
Aftale om tjenesterejser 1. Private  

 transportmidler, bil eller motorcykel Som tillæg til § 14 gælder:
 Hvis det under tjenstlig kørsel i egen bil er nødvendigt  

 at have tilkoblet anhænger ydes pr. kørt kilometer, udover godtgørelsen efter  

 lav sats, et tillæg på 20 pct. heraf, som afrundes til nærmeste højeste  

 ørebeløb.
2. Private  

 transportmidler, skriftlig kørselsbemyndigelse Som tillæg til § 15 gælder:
 Hvis det under tjenstlig kørsel i egen bil er nødvendigt  

 at have tilkoblet anhænger ydes pr. kørt kilometer, udover godtgørelsen efter  

 høj sats, et tillæg på 20 pct. heraf, som afrundes til nærmeste højeste  

 ørebeløb.
E.
Aftale om tillidsrepræsentanter i staten  

 mv.
1. Valg af  

 tillidsrepræsentant I stedet for § 2, stk. 5, 1. pkt., gælder:
 Organiserede medarbejdere med mindst 6 måneders  

 tilknytning til ansættelsesmyndigheden kan vælges som tillidsrepræsentant.  

 Tilknytning til den hidtidige ansættelsesmyndighed medregnes.
F.
Ansatte, som ophører med at være  

 tillidsrepræsentant som følge af overgangen til ansættelse i staten mv.
1. Ophør af hvervet En ansat, som ophører med at være tillidsrepræsentant som  

 følge af overgangen til ansættelse i staten mv., har inden for et år efter  

 hvervets ophør krav på et opsigelsesvarsel på 5 måneder.
Hvis den pågældende  

 ved hvervets ophør har fungeret som tillidsrepræsentant i en sammenhængende  

 periode på mindst 5 år, skal der dog gives et varsel på mindst 6 måneder.
Afhængig af varigheden af hvervet og omfanget af  

 tillidsrepræsentantopgaverne kan der være behov for efteruddannelse af  

 medarbejderen.
Spørgsmålet drøftes mellem ledelse og medarbejder ved hvervets  

 ophør.
G.
Ansatte, som har fungeret som  

 tillidsrepræsentant i H:S 1. Ophør af hvervet En ansat, der overgår til ansættelse i staten fra H:S, og  

 som har fungeret som tillidsrepræsentant i mindst 1 år, har krav på et  

 opsigelsesvarsel efter reglerne i den overenskomst, den pågældende er  

 omfattet  

 af.
Afskediges den pågældende inden for 1 år efter hvervets ophør, skal der  

 dog  

 gives et varsel på mindst 5 måneder.
Hvis den pågældende har fungeret som  

 tillidsrepræsentant i en sammenhængende periode på mindst 5 år, skal der  

 gives  

 et varsel på 6 måneder.
Afhængig af varigheden af hvervet og omfanget af  

 tillidsrepræsentantopgaverne kan der være behov for efteruddannelse af  

 medarbejderen.
Spørgsmålet drøftes mellem ledelse og medarbejder ved hvervets  

 ophør.
H.
Aftale om pensionsforhold for ansatte i  

 staten og folkekirken mv. under fravær i henhold til § 29/efter 1. januar  

 2007  

 § 42 i lov om social service 1. Krav på  

 tjenestefrihed Den ansatte har krav på tjenestefrihed ved fravær i  

 henhold til servicelovens § 29/efter 1. januar 2007 § 42.
Vilkår for tjenestemænd I.
Aftale om betaling mv. under funktion i  

 højere stilling for tjenestemænd i staten og folkekirken 1. Karensdage Som tillæg til § 2, stk. 1, gælder:
 Når der lokalt indgås aftale om ydelse af et  

 funktionsvederlag er der ingen karensperiode.
2. Fastsættelse af  

 funktionsvederlag Som tillæg til § 3, stk. 1, gælder:
 Når der lokalt indgås aftale om ydelse af et  

 funktionsvederlag er funktionsvederlaget pensionsgivende, medmindre  

 funktionen  

 er af kortere varighed.
 Som tillæg til § 3, stk. 2, gælder:
 a)  

 	  

 Ikke-lokalt aftalt  

 funktionsvederlag er pensionsgivende ved funktion ud over 4 måneder.
 b)  

 	  

 En ansat som har  

 gjort tjeneste i en højere stilling ud over 4 måneder ydes et tillæg svarende  

 til 2 måneders funktionsvederlag, når funktionen afbrydes på arbejdsgivers  

 foranstaltning.
 a) og b) gælder frem til 31. marts 2007.
3. Sygdom og ferie Som tillæg til § 6 gælder:
 Ved lokalt aftalt funktionsvederlag ydes funktionsvederlag  

 i hele funktionsperioden, også under ferie, sygdom og andet fravær.
J.
Aftale om arbejdstidsregler for statens  

 tjenestemænd/efter 1. oktober 2006 aftale om arbejdstid for tjenestemænd i  

 staten 1. Fastsættelse af  

 merarbejdsgodtgørelse i form af afspadsering I stedet for § 25, stk. 2/efter 1. oktober 2006 § 7 gælder:
 Godtgørelse for merarbejde ydes så vidt muligt i form af afspadsering  

 af samme varighed som det præsterede merarbejde med et tillæg på 50 pct.
2. Fastsættelse af  

 merarbejdsgodtgørelse i form af betaling I stedet for § 26, stk. 1, 1. og 2. pkt./efter 1. oktober  

 2006 § 7 gælder:
 Hvis afspadsering  

 ikke kan ydes, godtgøres merarbejdet med timesats, der beregnes med 1/1924 af  

 tjenestemandens skalatrinsløn inkl. eventuelle generelle og særlige tillæg  

 (men  

 ekskl. eventuelt rådighedstillæg) med et tillæg på 50 pct.
K.
Aftale om løn mv. under suspension mv. og  

 ulovlig udeblivelse 1. Lønbegrebet når  

 en tjenestemand sættes fra tjeneste I stedet for § 2, stk. 4, gælder:
 En tjenestemand,  

 der midlertidigt sættes fra tjeneste, får udbetalt sin sædvanlige løn.
2.  

 Suspensionsperioden i relation til ferie og særlige feriedage I stedet for § 3, stk. 2, gælder:
Under suspension  

 optjenes ret til ferie og særlige feriedage, som om tjenestemanden var i  

 tjeneste.
Under afvikling af ferie og særlige feriedage, der er optjent under  

 suspensionen, har tjenestemanden krav på sædvanlig løn.
Vilkår for overenskomstansatte L.
Tidsbegrænset ansættelse 1. Timelønnede  

 vikarer En timelønnet vikar, der inden for den seneste 8 års periode  

 har haft 8 timers tjeneste eller mere gennemsnitligt pr. uge i 52 uger,  

 omfattes af en pensionsordning.
Perioden kan tidligst regnes fra den 1. juni  

 2002.
M.
Cirkulære om vilkår ved ansættelse af  

 erhvervsuddannelseselever og erhvervsgrunduddannelseselever i staten 1. Befordringsgodtgørelse I stedet for betingelsen i pkt.
I, l om, at den samlede  

 skolevej (hen- og tilbagerejsen) skal udgøre mindst  

 24 km  

 gælder:
 Den samlede skolevej (hen- og tilbagerejsen) skal udgøre  

 mindst  

 20 km.
2.  

 Befordringsgodtgørelse for indkvarterede elever I stedet for betingelsen i pkt.
I, l om, at den samlede  

 afstand (hen- og tilbagerejsen) fra skole/indkvarteringssted til bopæl for  

 indkvarterede elever skal udgør mindst  

 24  

 km  

 gælder:
 Den samlede afstand (hen- og tilbagerejsen) skal udgøre  

 mindst  

 20 km.
Uden for aftaleområdet Vilkår for tjenestemænd N.
Bekendtgørelse om ret for tjenestemænd til  

 tjenestefrihed uden løn til nærmere afgrænsede formål 1. Ret til  

 tjenestefrihed Som tillæg til § 1, stk. 1, gælder:
 Tjenestemænd, der ansættes i en kommune i Grønland, har  

 ret til tjenestefrihed uden løn.
2. Ret til  

 tjenestefrihed for ægtefælle I stedet for § 1, stk. 2, nr. 1, gælder:
 1) udsendes til tjeneste i udlandet for en offentlig  

 myndighed.
3. Ret til  

 tjenestefrihed for ægtefælle I stedet for § 1, stk. 2, nr. 4, gælder:
 4) ansættes i Grønlands hjemmestyre eller i en grønlandsk  

 kommune.
