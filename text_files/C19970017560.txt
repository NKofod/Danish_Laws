Fleksjob og skånejob med løntilskud 8.1 Indledning Kapitlet beskriver, hvordan kommuner og amtskommuner kan anvende  

 bestemmelserne i kapitel 7 i lov om aktiv socialpolitik (* 1).
Fleksjob Hovedelementer i reglerne om fleksjob er følgende:
 - Personer med varige begrænsninger i arbejdsevnen, der ikke modtager  

 social pension, og som ikke kan opnå eller fastholde beskæftigelse på normale  

 vilkår på arbejdsmarkedet, har mulighed for at blive ansat i fleksjob.
- Kommunen giver tilbud om job.
Amtskommunen kan give tilbud om job, når  

 amtskommunen selv er arbejdsgiver eller efter aftale med kommunen.
 - Løn- og øvrige arbejdsvilkår fastsættes som udgangspunkt efter de  

 kollektive overenskomster på ansættelsesområdet, herunder de sociale  

 kapitler.
 - Der kan ydes et tilskud til lønnen på 1/3, 1/2 eller 2/3 afhængig af  

 arbejdsevnen.
 - Løntilskuddet beregnes i forhold til den aftalte løn, men kan højest  

 udgøre 1/3, 1/2 eller 2/3 af den mindste overenskomstmæssige løn på det  

 aktuelle ansættelsesområde.
- Arbejdsgiveren udbetaler lønnen til arbejdstager.
Kommunen udbetaler  

 løntilskuddet til arbejdsgiveren.
 - Ved uforskyldt ledighed mellem to fleksjob udbetaler kommunen en  

 ledighedsydelse.
 - Ledighedsydelsen kan højest udgøre 82 pct. af den højeste sats for  

 arbejdsløshedsdagpenge.
 - Ledighedsydelsen kan højest udbetales i 3 måneder inden for en periode  

 på 24 måneder.
 - Staten yder refusion på 100 pct. af udgiften til løntilskud og 50 pct.  

 af udgiften til ledighedsydelse .
Skånejob med løntilskud Hovedelementer i reglerne om skånejob med løntilskud er følgende:
- Personer der får førtidspension efter lov om social pension, og som ikke  

 er i stand til at fastholde eller opnå beskæftigelse på nedsat tid på normale  

 vilkår på arbejdsmarkedet, har mulighed for at blive ansat i et skånejob med  

 løntilskud - Løn- og arbejdsvilkår aftales mellem arbejdsgiver og arbejdstager i  

 samarbejde med de faglige organisationer.
 - Kommunen giver et tilskud på 1/2 af den løn, som arbejdsgiver betaler,  

 dog højest 1/6 af den mindste overenskomstmæssige timeløn på det aktuelle  

 ansættelsesområde.
 - Staten yder refusion med 50 pct. af udgifterne til løntilskud.
8.2. Generelt om indsatsen Det rummelige arbejdsmarked Indsatsen med oprettelse af fleksjob og skånejob skal medvirke til, at  

 videreudvikle et rummeligt arbejdsmarked, hvor der er plads til personer, der  

 ikke har en fuld arbejdsevne i behold, men som kan gøre en indsats på  

 fleksible vilkår.
 Fleksjob og skånejob kan kun oprettes, hvis det ikke på anden måde, f.eks.  

 ved revalidering, er muligt at opnå arbejde uden løntilskud.
Formålet er at give så mange som muligt med varige begrænsninger i  

 arbejdsevnen en aktiv tilværelse.
Formålet med fleksjob er yderligere at  

 begrænse tilgangen til førtidspension ved i stedet at give et aktivt tilbud  

 på arbejdsmarkedet, der er tilpasset personens arbejdsevne Uafhængigt af indtægts- og formueforhold Tilbud om fleksjob og skånejob med løntilskud skal gives uafhængigt af  

 personens eller dennes ægtefælles indtægts- og formueforhold.
Uafhængigt af erhvervsevnetabserstatning Tilbud skal gives uanset om den pågældende modtager  

 erhvervsevnetabserstatning efter lov om forsikring mod følger af  

 arbejdsskade.
Uafhængigt af arbejdsindtægter i øvrigt Tilbud skal gives uanset, om den pågældende har arbejdsindtægter fra  

 supplerende beskæftigelse.
Mulighederne for arbejdsindtægter i øvrigt ved  

 ustøttet arbejde indgår imidlertid i bedømmelsen af arbejdsevnen og hermed af  

 retten til et fleksjob eller skånejob med løntilskud.
Uafhængigt af privat pension eller tjenestemandspension Tilbud om fleksjob og skånejob med løntilskud skal gives uanset, om  

 personen modtager en privat pension eller en tjenestemandspension.
8.2.1. Personkreds for skånejob med og uden løntilskud og fleksjob Sociale kapitler Sociale kapitler i overenskomsterne på arbejdsmarkedet kan indeholde  

 bestemmelser, der giver mulighed for at træffe aftale om særlige løn og  

 arbejdsvilkår for personer med nedsat arbejdsevne.
Bestemmelserne kan  

 medvirke til, at personer med varige begrænsninger i arbejdsevnen kan  

 fastholde eller erhverve et job i form af et aftalebaseret skånejob, et  

 fleksjob eller et skånejob med løntilskud.
Varige begrænsninger i arbejdsevnen Personer der kan opnå beskæftigelse uden løntilskud efter  

 overenskomsternes bestemmelser, f.eks. i et aftalebaseret skånejob, eller som  

 har en arbejdsevne, der kan forbedres ved revalidering, eller ved  

 kompensation i form af særlige arbejdsredskaber m.m, således, at der kan  

 opnås et job uden løntilskud, er ikke berettigede til fleksjob eller skånejob  

 med løntilskud.
Omfang af arbejdsevne Retten til tilbud forudsætter, at personen har en arbejdsevne af et sådant  

 omfang, at beskæftigelse på det almindelige arbejdsmarked er mulig.
Det  

 forudsættes således, at den personlige arbejdsindsats reelt kan svare til  

 arbejdsgivers andel af lønudgiften.
Retten til tilbud skal således ses i  

 sammenhæng med amtskommunernes forpligtelse til at yde tilbud om beskyttet  

 beskæftigelse.
Retten til tilbud skal også ses i sammenhæng med, at arbejdsevnen kan være  

 så begrænset, at 2/3 tilskud til et fleksjob ikke er tilstrækkeligt til at  

 kompensere for den nedsatte arbejdsevne.
I denne situation kan det overvejes  

 at søge førtidspension, evt. kombineret med et skånejob til personer, der  

 modtager social pension.
Beskyttet beskæftigelse Efter lov om social service varetager amtskommunen den beskyttede  

 beskæftigelse af personer, der ikke kan fastholde eller opnå beskæftigelse på  

 normale vilkår, og hvis arbejdsevne ikke muliggør en ansættelse i et fleksjob  

 eller - for førtidspensionisters vedkommende - skånejob med løntilskud.
Tilpasning mellem job og arbejdsevne Retten til tilbud skal ses i sammenhæng med kommunens generelle pligt til  

 at sørge for sådanne tilbud, dvs. inden for rimeligheden grænser når job og  

 person skal passe sammen.
8.2.2 Områder for beskæftigelse i fleksjob og skånejob med løntilskud Ansættelse i fleksjob og skånejob med løntilskud kan ske både hos private  

 og offentlige arbejdsgivere.
 Fleksjob og skånejob med løntilskud kan oprettes som enkeltpladser på  

 ordinære arbejdspladser eller i særlige enheder, der hovedsageligt  

 beskæftiger personer i fleksjob.
Der er således mulighed for ansættelse i alle private virksomheder,  

 bortset fra de undtagelser, der gælder som følge af EU-reglerne.
Der er  

 tillige mulighed for ansættelse i samtlige statslige, amtskommunale og  

 kommunale virksomheder.
Begrænsninger som følge af EU retten De begrænsninger, der gælder som følge af EU retten er følgende:
Fleksjob og skånejob kan ikke oprettes på skibsværfter omfattet af Rådets  

 direktiv af 21. december 1990 om støtte til skibsbygningsindustrien (  

 90/684/EØF) eller inden områder, der er omfattet af Traktaten om Det  

 Europæiske Kul- og Stålfællesskab (EKSFT) Det bemærkes, at i Danmark er det i dag kun Stålvalseværket, der er  

 omfattet af Traktaten om Det Europæiske Kul- og Stålfællesskab (EKSFT).
 Skibsværfter omfattet af EU direktiver og OECD-aftalen omfatter bygning og  

 reparation af følgende søgående skibe med metalskrog:
 - handelsskibe på mindst 100 BT til befordring af personer og /eller gods.
- fiskefartøjer på mindst 100 BT - muddermaskiner eller fartøjer til andet arbejde på havet på mindst 100  

 BT, bortset fra boreplatforme.
 - bugserbåde med maskineffekt på mindst 365 kW.
 Der gælder samme regler for gennemgribende ombygninger af de ovennævnte  

 skibe, hvis de er på mindst 1000 BT.
8.2.3. Oprettelse af og visitation til fleksjob og skånejob med løntilskud Kommunen Kommunen træffer afgørelse, om en person opfylder betingelserne for at  

 være berettiget til et fleksjob eller skånejob med løntilskud.
 Kommunen har som støtte for vurderingen mulighed for at modtage bistand  

 fra amtskommunen.
 Når kommunen har konstateret, at en person opfylder betingelserne for  

 fleksjob eller skånejob med løntilskud, skal den sørge for, at personen får  

 et tilbud herom.
 Kommunernes almindelige vejledningspligt indebærer, at der i forbindelse  

 med tilbud, skal gives en generel vejledning om andre muligheder efter den  

 sociale lovgivning.
 Når kommunen har konstateret, at en person opfylder betingelserne herfor,  

 skal den sørge for, at personen får et tilbud om fleksjob.
Når der gives tilbud om fleksjob og skånejob med løntilskud, skal der  

 tages udgangspunkt i personens ønsker og behov, og hvis det er muligt, bør  

 der gives flere tilbud at vælge mellem.
Tilbud skal være tilpasset personens  

 arbejdsevne.
Amtskommunen Når amtskommunen giver tilbud om fleksjob og skånejob med løntilskud, er  

 det amtskommunen, der træffer afgørelse om retten til tilbud og af graden af  

 den nedsatte arbejdsevne.
 Når amtskommunen har ansat en person i fleksjob eller skånejob med  

 løntilskud, skal amtskommunen straks orientere kommunen herom, f.eks. ved  

 tilsendelse af kopi af ansættelsesaftalen, således at kommunen kan beregne og  

 udbetale løntilskud og foretage opfølgning af jobbet.
 8.2.4. Forholdet til aktivering, revalidering, kontanthjælp,  

 førtidspension og invaliditetsydelse.
Aktivering Aktiveringstilbud er midlertidige beskæftigelsesfremmende tilbud til  

 personer, der er berettiget til kontanthjælp.
Aktivering er således først og  

 fremmest tiltænkt personer, der ikke har en konstateret varig nedsættelse af  

 arbejdsevnen.
Det drejer sig om personer, der enten alene har det problem, at  

 de mangler et arbejde, eller som på grund af sociale problemer ud over  

 ledighed, befinder sig i en mere uafklaret situation, hvor der kan være behov  

 for i aktiveringstilbuddet i første omgang at lægge vægt på en forbedring af  

 personens livskvalitet frem for det direkte erhvervsmæssige sigte.
 Personer med varige begrænsninger i arbejdsevnen skal derfor have andre  

 former for tilbud, f.eks. tilbud om revalidering, og tilbud om fleksjob hvis  

 revalideringsmulighederne er udtømt, eller tilbud af mere social karakter.
 En person vil være berettiget til et fleksjob eller skånejob med  

 løntilskud, hvis personen har gennemført et eller flere aktiveringsforløb,  

 uden at aktiveringen har ført til beskæftigelse uden offentligt tilskud, og  

 hvis kommunen vurderer, at revalidering ikke kan forbedre arbejdsevnen.
Revalidering Revalideringsmulighederne skal være udtømte inden en person tilbydes et  

 fleksjob.
Hvis der er tvivl om en persons arbejdsevne, skal kommunen foretage  

 en nærmere vurdering heraf.
Revalidering skal iværksættes, hvis arbejdsevnen  

 skønnes at kunne blive forbedret herved.
En forbedring af arbejdsevnen kan  

 også bestå i, at det bliver muligt at opnå et fleksjob, et fleksjob med  

 mindre offentligt tilskud eller et skånejob med løntilskud.
 Vurderingen af arbejdsevnen skal foretages også i forhold til  

 beskæftigelse i andre arbejdsfunktioner.
 Er der tvivl om, hvorvidt en person kan klare et fleksjob, og om hvor  

 nedsat arbejdsevnen er, er der også mulighed for at anvende bestemmelserne om  

 revalidering til at iværksætte et praktikophold på arbejdspladsen.
 Hvis kommunen vurderer, at revalidering ikke kan forbedre personens  

 arbejdsevne, kan en person overgå direkte fra aktivering, ordinært job, eller  

 andet til et fleksjob.
Afslag på tilbud Personer med varigt nedsat arbejdsevne, der ikke ønske at modtage tilbud  

 om fleksjob, skal vejledes af kommunen om øvrige muligheder, f.eks.  

 muligheder for pension.
Der vil kun være ret til kontanthjælp, hvis personen  

 i øvrigt opfylder betingelserne herfor.
Der henvises til reglerne om  

 kontanthjælp.
Mulighed for overgang til beskæftigelse uden tilskud Betingelsen om, at arbejdsevnen varigt skal være nedsat, udelukker ikke,  

 at personer, der ansættes i fleksjob, på at senere tidspunkt kan overgå til  

 ansættelse på normale overenskomstmæssige vilkår, f.eks. hvis arbejdsevnen i  

 relation til det aktuelle job forøges.
Førtidspension Førtidspensionister, der ønsker at få et tilbud om skånejob med  

 løntilskud, skal ikke forinden have afprøvet mulighederne for revalidering,  

 idet der i forbindelse med tilkendelsen af pension er taget stilling til  

 spørgsmålet.
En person, der modtager førtidspension, kan dog fortsat søge  

 kommunen om revalidering med henblik på forbedring af arbejdsevnen, jf.  

 bestemmelserne om revalidering.
Bestemmelserne om fleksjob har ikke ændret ved mulighederne for at modtage  

 førtidspension.
Dette indebærer, at personer med en arbejdsevne under 50 pct.  

 kan have mulighed for et valg mellem førtidspension og et fleksjob.
En person, der allerede modtager førtidspension, har ikke krav på et  

 tilbud om fleksjob, idet fleksjob er forbeholdt personer, der ikke modtager  

 social pension.
Det vil derfor være kommunen, som træffer afgørelse om  

 fleksjob skal tilbydes personer, der allerede modtager social pension.
 En førtidspensionist der afslår et tilbud om skånejob med løntilskud, vil  

 fortsætte med at modtage førtidspension.
Efter pensionsloven kan kommunen støtte en førtidspensionists ønske om at  

 komme i beskæftigelse, ved at bestemme, at retten til førtidspension gøres  

 hvilende.
Det er en forudsætning, at personen tilbydes et fleksjob og selv  

 ønsker dette.
Når en pension gøres hvilende, ophører pensionsudbetalingen,  

 men der er adgang til at få den genoptaget ved henvendelse til kommunen  

 herom.
Der skal i denne situation ikke søges om tilkendelse af pension på ny.
 Førtidspension kan kun gøres hvilende i 3 år.
Invaliditetsydelse Personer beskæftiget i fleksjob kan modtage invaliditetsydelse, hvis de i  

 øvrigt opfylder betingelserne herfor.
Dette betyder, at invaliditeten  

 lægeligt bedømt skal være så alvorlig, at personen ville have haft ret til  

 højeste eller mellemste førtidspension, hvis personen ikke havde haft en  

 erhvervsindtægt, der afskærer fra at opnå en sådan pension.
 Om retten til førtidspension og invaliditetsydelse henvises i øvrigt til  

 pensionslovgivningens bestemmelser herom.
8.2.5 Opfølgning - - - - - - - § 49 g.  Kommunalbestyrelsen skal løbende følge sager  

 efter reglerne i dette afsnit for at sikre sig, at betingelserne for at give  

 støtte fortsat er opfyldt.
Stk. 2.  Kommunalbestyrelsen skal foretage opfølgning af  

 en sag senest 6 måneder efter, at støtten er udbetalt første gang.
Herefter  

 skal opfølgningen ske senest 12 måneder efter, at sagen sidst har været  

 vurderet.
- - - - - - - Kommunen skal foretage opfølgning senest 6 måneder efter, at tilskuddet er  

 udbetalt første gang.
Herefter skal opfølgning ske senest 12 måneder efter,  

 at sagen sidst har været vurderet.
 Kommunen vil have mulighed for at modtage bistand fra amtskommunen i  

 forbindelse med opfølgning.
 Det kan aftales, at amtskommunen følger ansættelserne og foretager  

 vurderingen, f.eks. når amtskommunen har sørget for disse.
 Kommunen skal sikre, at betingelserne for tilskuddet fortsat er til stede,  

 og at tilskudsprocenten fortsat modsvarer graden af den nedsatte arbejdsevne.  

 Der skal tillige vurderes, om der er behov for at tilbyde anden form for  

 hjælp, f.eks. arbejdsredskaber.
 Reglerne om opfølgning udelukker ikke, at der i øvrigt kan ske opfølgning,  

 f.eks. kan en person i fleksjob rette henvendelse til kommunen med henblik på  

 at få forholdene vurderet.
8.2.6 Flytning til anden kommune Det er den kommune, hvor personen med nedsat arbejdsevne opholder sig, der  

 har pligt til at sørge for og give tilbud efter dette kapitel.
Hvis en person i et fleksjob eller skånejob med løntilskud flytter til en  

 anden kommune, er det denne kommune, som skal tage stilling til om personen  

 er berettiget til et job med løntilskud og hvor stort et tilskud, som den  

 nedsatte arbejdsevne kan berettige til.
Kommunen skal også tage stilling til,  

 om det nuværende fleksjob eller skånejob med løntilskud kan fortsætte  

 uændret.
Forpligtelsen til at yde tilskud overføres således ikke uden videre  

 til tilflytningskommunen.
Tilflytningskommunen skal selvstændigt tage  

 stilling til, om et fleksjob eller et skånejob med løntilskud kan  

 videreføres.
Orientering af tilflytningskommunen Inden en person i et fleksjob eller skånejob med løntilskud flytter  

 kommune, bør personen, evt. med bistand fra fraflytningskommunen, kontakte  

 tilflytningskommunen i god tid, med henblik på, at tilflytningskommunen kan  

 godkende berettigelsen til det aktuelle job og hermed fortsætte udbetalingen  

 af tilskuddet til arbejdsgiveren.
Kommunen bør, i forbindelse med, at den  

 sørger for et fleksjob eller et skånejob med løntilskud, gøre personen  

 opmærksom på, at flytning til anden kommune indebærer, at  

 tilflytningskommunen forinden skal søges om fortsættelse af tilskud til  

 jobbet.
8.3. Fleksjob - - - - - - - § 49 a.  Kommunalbestyrelsen sørger for, at personer  

 med varige begrænsninger i arbejdsevnen, der ikke modtager social pension, og  

 som ikke kan opnå eller fastholde beskæftigelse på normale vilkår på  

 arbejdsmarkedet, har mulighed for at blive ansat i fleksjob hos private eller  

 offentlige arbejdsgivere.
Mulighederne for revalidering til beskæftigelse på  

 normale vilkår skal være udtømte, før der kan tilbydes et fleksjob.
Stk. 2 Stk. 3 - - - - - - - Fleksjob er job med løntilskud til personer med varige begrænsninger i  

 arbejdsevnen, der ikke modtager social pension.
 Tilskud til fleksjob kan udbetales, så længe betingelserne herfor er  

 opfyldt, dvs. der er ingen varighedsbegrænsning for tilskuddet.
Kommunen sørger for og giver tilbud om fleksjob.
Amtskommunen kan dog give  

 tilbud om fleksjob, når den selv er arbejdsgiver, eller når den aftaler dette  

 med kommunen.
Betingelser for at få et fleksjob Forinden der gives et tilbud om fleksjob, skal kommunen sikre, at personen  

 opfylder betingelserne herfor.
 De betingelser, der skal være opfyldt er, at personen er under 67 år og  

 ikke modtager social pension i form af førtidspension eller folkepension, at  

 ansættelse ikke kan ske på normale vilkår, herunder efter overenskomstens  

 sociale kapitler, at arbejdsevnen er varigt nedsat, og at revalidering til  

 beskæftigelse uden løntilskud ikke er mulig.
Arbejdsevnen Arbejdsevnen kan være nedsat af fysiske, psykiske og sociale grunde.
Vurdering af arbejdsevnen foretages på baggrund af en samlet vurdering af  

 personens forhold, i lighed med vurderingen i forbindelse med revalidering.
I  

 vurderingen kan indgå helbredsoplysninger, en arbejdsbeskrivelse og  

 gennemførelse af et eller flere revalideringsforsøg eller en kombination  

 heraf.
Afgørende for vurderingen er personens evne til fremover at kunne  

 varetage et job.
I praksis betyder dette, at kommunen skal foretage en vurdering af, om  

 arbejdsevnen er nedsat, om den kan forbedres, om der kan kompenseres herfor  

 f.eks. med særlige arbejdsredskaber.
Kommunen skal tillige vurdere omfanget  

 af nedsættelsen.
Allerede ansatte For allerede ansatte medfører det, at kommunen først skal sikre, at  

 personen ikke har mulighed for at fortsætte på arbejdspladsen uden tilskud  

 til lønnen, at personen heller ikke gennem en særlig indsats som f.eks.  

 omplacering og oplæring i nye arbejdsfunktioner kan forbedre arbejdsevnen, så  

 beskæftigelse uden offentligt løntilskud er mulig.
Endelig skal der også  

 foretages en vurdering af, om det vil være muligt gennem revalidering, at  

 omskole den pågældende med henblik på ustøttet arbejde på en anden  

 arbejdsplads.
Personer der ikke er i beskæftigelse Forinden en person, der ikke er i beskæftigelse, skal have tilbud om  

 fleksjob, skal der ligledes foretages en samlet vurdering, f.eks. på baggrund  

 af en arbejdsprøvning, et revalideringsforsøg og af sygdomssymptomer.
Som eksempel på, hvornår det kan være en god ide først at undersøge andre  

 muligheder end fleksjob, kan nævnes personer med rygproblemer.
Her bør der  

 foretages en vurdering af, om optræning, hjælpemidler omplacering til mindre  

 rygbelastende arbejde m.m. kan afhjælpe problemet.
Hvis personen er i  

 beskæftigelse, vil grundlaget for vurderingen ofte kunne opnås på  

 arbejdspladsen kombineret med lægelige udtalelser.
 Afgørelsen af omfanget af den nedsatte arbejdsevne vil altid skulle  

 foretages ud fra en konkret vurdering i det enkelte tilfælde.
Tidlig indsats Der bør rettes særlig opmærksomhed på, at det, for at fastholde en person  

 på arbejdsmarkedet, også i et fleksjob, er vigtigt med en tidlig og  

 forebyggende indsats.
En tidlig indsats kan fremmes ved, at kommunen indgår i  

 et tværfagligt samarbejde typisk med de faglige organisationer, de lokale  

 virksomheder, de praktiserende læger, sygehusvæsenet, amtskommunen og  

 bedriftssundhedstjenesten.
Indsatsen her kan også være rettet mod  

 fastholdelse i et fleksjob.
Sygemeldte Om kommunens muligheder for at medvirke til at fastholde sygemeldtes  

 tilknytning til arbejdspladsen, kan der henvises til pkt. 5.3 i  

 Socialministeriets vejledning nr. 40 af 9. april 1997 om styrkelse af  

 opfølgningsreglerne på sygedagpengeområdet.
Personer med langvarig ledighed Der skal rettes særlig opmærksomhed på, om personer med langvarig  

 ledighed, der har modtaget dagpenge efter lov om arbejdsløshedsforsikring, og  

 som ikke længere opfylder betingelserne herfor, opfylder betingelserne  

 revalidering eller for et fleksjob.
Amtskommunen Når amtskommunen giver tilbud, er det amtskommunen som skal sikre, at  

 betingelserne herfor er opfyldt.
Det er den myndighed der opretter et fleksjob, som skal tage stilling til  

 om revalideringsmulighederne er udtømt.
Når amtskommunen foretager  

 vurderingen, skal der først at indhentes en udtalelse fra kommunen om  

 revalideringsmulighederne.
Koordinationsud-valgene Koordinationsudvalgene, som senest 31. december 1998 skal være nedsat i  

 alle kommuner, medvirker ved udvikling af samarbejdet mellem kommunen og  

 samarbejdspartnere i forbindelse med den arbejdsmarkedsrettede indsats, dvs.  

 også i forbindelse med arbejdsfastholdelse og etablering af fleksjob.
8.3.1. Tilbuddets omfang - - - - - - - § 49 c Stk. 2.  Kommunalbestyrelsen og amtsrådet har pligt til  

 at give tilbud efter § 49 a på fuld tid, medmindre den ansatte foretrækker  

 deltidsansættelse.
- - - - - - - Fleksjob skal tilbydes på fuld tid, med mindre den pågældende foretrække  

 deltidsansættelse.
Dette er begrundet i, at beskæftigelse efter ordningen  

 skal kunne være et tilstrækkeligt forsørgelsesgrundlag for den pågældende, da  

 der ikke er mulighed for at supplere lønnen med kontanthjælp.
 Tilbud om deltid kan gives efter personens eget ønske, f.eks. fordi  

 personen er vant til at være beskæftiget ved deltidsarbejde.
Tilrettelæggelse af arbejdstiden Ved tilrettelæggelsen af arbejdstiden skal der tages hensyn til karakteren  

 af den nedsatte arbejdsevne.
 Det betyder, at der skal tages hensyn til, at vedkommende kan have behov  

 for ekstra hvilepauser, behov for fravær eller behov for at gå ned i tid.  

 Sådanne reguleringer i forhold til arbejdstiden kan også foretages, når der  

 udbetales løn for fuld arbejdstid.
Den nedsatte arbejdsevne kan vise sig både ved, at den pågældende ikke kan  

 arbejde fuldt effektivt på fuld tid og ved, at den pågældende kan arbejde  

 fuldt effektivt, men da kun på nedsat tid.
Det betyder, at der midlertidigt,  

 men også mere permanent, er mulighed for at aftale, at personen  

 tilrettelægger sin arbejdsindsats således, at arbejdstiden begrænses, selv om  

 aflønningen sker i forhold til fuld normal arbejdstid.
Der er ikke nogen fast  

 grænse for, hvor langt en person kan gå ned i arbejdstid og samtidig modtage  

 løn for fuld arbejdstid.
Samlet set skal arbejdspræstationer sættes i forhold  

 til den begrænsning i arbejdsevnen, som danner grundlag for fastsættelsen af  

 løntilskuddet.
Det er arbejdsgiver og arbejdstager der i samarbejde med de faglige  

 organisationer beslutter hvordan arbejdet tilrettelægges i forhold til det  

 aktuelle job.
Det er dog kommunen, der i forbindelse med vurderingen af den  

 nedsatte arbejdsevne vurderer, om forudsætningerne for tilskud er opfyldt.
8.3.2. Løn og arbejdsvilkår - - - - - - - § 49 c.  Når kommunalbestyrelsen eller amtsrådet har  

 givet tilbud om fleksjob, fastsættes løn og øvrige arbejdsvilkår, herunder  

 arbejdstiden, som udgangspunkt efter de kollektive overenskomster på  

 ansættelsesområdet, herunder de sociale kapitler.
I ikke overenskomstdækket  

 ansættelse skal overenskomsten på sammenlignelige områder gælde.
Fastsættelse  

 af løn og øvrige arbejdsvilkår skal ske i samarbejde med de faglige  

 organisationer.
Stk. 2 - - - - - - - Løn og arbejdsvilkår fastsættes ved aftale mellem arbejdsgiver og  

 arbejdstager og i samarbejde med de faglige organisationer.
Overenskomsterne  

 kan indeholde nærmere bestemmelser herom 8.3.2.1. Fastsættelse af løn og arbejdsvilkår Når en kommune har givet tilbud om fleksjob og sikret, at arbejdsgiver er  

 indforstået med at tage det nødvendige hensyn til den nedsatte arbejdsevne,  

 fastsættes løn- og øvrige arbejdsvilkår, herunder arbejdstiden, som  

 udgangspunkt efter de kollektive overenskomster på ansættelsesområdet.  

 Såfremt der i overenskomsterne er sociale kapitler, der regulerer  

 lønfastsættelsen, kan løn- og arbejdsvilkår også fastsættes efter disse  

 bestemmelser, herunder efter bestemmelser om adgang til at indgå individuelle  

 aftaler.
Aftalen skal ske under respekt for skånebehovet.
Aftalen skal tillige  

 følge bestemmelserne i overenskomsten.
Forinden aftalen indgås, skal den  

 faglige organisation derfor inddrages.
 I ansættelsesforhold, som ikke er dækket af en overenskomst, fastsættes  

 løn og ansættelsesvilkår svarende til den overenskomst, der gælder for et  

 sammenligneligt område.
 Tilrettelæggelsen af arbejdet aftales mellem arbejdsgiver og arbejdstager.  

 Når arbejdstiden tilrettelægges, skal der tages hensyn til karakteren af den  

 nedsatte arbejdsevne.
8.3.2.2 Forholdet til anden lovgivning Ansatte i fleksjob er omfattet af lovgivningen for lønmodtagere, med  

 mindre de enkelte love herom har undtaget denne persongruppe.
Dagpenge ved sygdom eller fødsel Bestemmelserne i lov om dagpenge ved sygdom eller fødsel finder således  

 anvendelse ved beskæftigelse i fleksjob.
Der gælder dog særlige regler for  

 refusion af udgifter til løn i arbejdsgiverperioden.
Ferie Der afholdes ferie efter ferielovens regler.
Dette betyder bl.a., at  

 personer, der ansættes i fleksjob efter at have modtaget kontanthjælp, først  

 har ret til betalt ferie, når de har optjent ret dertil på baggrund af  

 beskæftigelsen i det første ansættelsesår.
En lønmodtager har dog ret til  

 feriefrihed i et vist omfang, selv om der ikke er optjent ret til betalt  

 ferie.
 Hvis virksomheden holder ferielukket, og personer ikke er berettiget til  

 feriepenge i den nævnte periode, kan kommunen udbetale kontanthjælp, hvis  

 betingelserne herfor i øvrigt er opfyldt.
Arbejdsskade Lov om forsikring mod følger af arbejdsskader gælder fuldt ud for personer  

 i fleksjob.
 Anmeldelse efter lov om forsikring mod følger af arbejdsskade skal ske af  

 arbejdsgiveren til dennes arbejdsskadeforsikringsselskab eller til  

 Arbejdsskadestyrelsen, hvis der ikke er tegnet forsikring, jf. § 17 i lov om  

 forsikring mod følger af arbejdsskade.
 Skat m.v.
Løn i fleksjob er skattepligtig.
Der skal betales arbejdsmarkedsbidrag og  

 ATP af lønnen som for øvrige lønmodtagere.
8.3.3. Udbetaling af løn og tilskud hertil - - - - - - - § 49 b.  Arbejdsgiveren betaler lønnen til den  

 ansatte.
Stk. 2.  Kommunalbestyrelsen giver arbejdsgiveren  

 tilskud til lønnen.
Tilskuddet er 1/3, 1/2 eller 2/3 af lønnen afhængig af  

 graden af den nedsatte arbejdsevne.
Stk. 3.  Tilskuddet beregnes af lønnen med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
Stk. 4 - - - - - - - 8.3.3.1. Udbetaling af løn Arbejdsgiver betaler lønnen til den ansatte.
8.3.3.2. Fastsættelse af tilskud Tilskuddet er 1/3, 1/2 eller 2/3 af lønnen afhængig af arbejdsevnen.
For  

 personer med en arbejdsevne på ca. 2/3 er tilskuddet 1/3 af lønnen, for  

 personer med en arbejdsevne på ca. 50 pct. er er tilskuddet 1/2 af lønnen.  

 For personer med arbejdsevne på ca. 1/3 er tilskuddet 2/3 af lønnen.
Omfanget af arbejdsevnen Omfanget af arbejdsevnen fastsættes i forbindelse med den vurdering af  

 arbejdsevnen, der skal ske, når der gives tilbud om fleksjob.
Endelig  

 fastsættelse af tilskuddet kan dog først ske i forhold til det aktuelle job.  

 I forbindelse med kommunens opfølgning, kan der senere ske ændringer i  

 tilskuddet som følge af ændring i arbejdsevnen.
8.3.3.3 Udbetaling af tilskud Kommunen giver arbejdsgiveren tilskud til lønnen.
Kommunen udbetaler  

 tilskuddet til arbejdsgiveren, dette gælder også, når det er amtskommunen,  

 der har sørget for stillingen.
Der er mulighed for at træffe aftale om, at  

 amtet udbetaler tilskud og får refusion for udgiften fra kommunen.
Dette kan  

 især have betydning, når amtet har sørget for stillingen.
Der er ikke i loven  

 fastsat særlige bestemmelser om, hvordan tilskuddet udbetales.
Kommunen må  

 derfor træffe nærmere aftale med arbejdsgiveren om, hvordan udbetaling skal  

 ske, f.eks. som et månedligt beløb i tilknytning til lønudbetalingen.
Da der  

 ikke skal udbetales løntilskud, når der ikke udbetales løn under sygdom, kan  

 det anbefales, at tilskuddet udbetales bagud, så der i tilfælde af sygdom kan  

 ske en ændret beregning af tilskuddet til arbejdsgiveren inden udbetaling  

 finder sted.
8.3.3.4 Beregningsgrundlag Tilskuddet beregnes af lønnen med tillæg af arbejdsgivers udgifter til  

 ATP, arbejdsmarkedsbidrag, lovpligtig arbejdsskadeforsikring samt eventuelle  

 udgifter til andre arbejdsgiverbidrag.
Hvis det f.eks. er et krav efter  

 overenskomsten, at der skal indbetales et bidrag til en pensionsordning, skal  

 der også betales et forholdsmæssigt tilskud til denne ordning.
8.3.3.5 Loft for tilskud Tilskuddet kan ikke overstige hhv. 1/3, 1/2 eller 2/3 af den mindste  

 overenskomstmæssige timeløn på det pågældende ansættelsesområde, eller den  

 løn, som sædvanligvis gælder for tilsvarende arbejde med tillæg af udgifter  

 til arbejdsgiverbidrag til ATP, arbejdsmarkedsbidrag, lovpligtig  

 arbejdsskadeforsikring samt eventuelle udgifter til andre arbejdsgiverbidrag.
Hvis overenskomsten på det pågældende ansættelsesområde ikke har en  

 mindsteløn, anvendes den løn, som en person uden forudgående kvalifikationer  

 ansættes med på det pågældende område.
De faglige organisationer på området  

 kan bidrage med oplysninger om lønnen.
 Hvis mindstelønnen varierer efter hvor i landet beskæftigelsen foregår, er  

 det den lokale mindsteløn, der finder anvendelse.
8.3.3.6 Nedsættelse af tilskud ved sygdom - - - - - - - § 49 b Stk. 3.  Tilskuddet beregnes af lønnen med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
Stk. 4.  Tilskuddet efter stk. 3 nedsættes med det  

 beløb, som arbejdsgiveren har ret til efter lov om dagpenge ved sygdom eller  

 fødsel.
Socialministeren kan fastsætte regler herom.
- - - - - - - Hvis arbejdsgiver efter lov om forsikring ved sygdom eller fødsel får  

 refunderet udbetalt løn under sygdom, nedsættes løntilskuddet med det beløb,  

 som arbejdsgiveren har ret til efter denne lov.
Hvis arbejdsgiver betaler løn under sygdom eller fødsel til en person i  

 fleksjob og modtager sygedagpenge fra kommunen, nedsættes løntilskuddet til  

 personen i fleksjob med det beløb, som arbejdsgiver har ret til efter lov om  

 dagpenge ved sygdom eller fødsel.
Dette vil i de fleste tilfælde bevirke, at  

 løntilskuddet helt bortfalder i tilfælde af sygdom eller fødsel.
 Løntilskuddet til arbejdsgiver bortfalder helt, når der ikke udbetales løn  

 under sygdom eller fødsel.
 Da arbejdsgiver skal have refunderet udgifter til sygdom eller fødsel fra  

 1. fraværsdag, skal arbejdsgiver orientere kommunen herom fra 1. fraværsdag  

 eller snarest herefter.
8.4 Ledighedsydelse - - - - - - - § 49 d.  Personer, som har været ansat i fleksjob  

 efter § 49 a i 12 sammenhængende måneder, får ved uforskyldt ledighed  

 udbetalt en ledighedsydelse af kommunalbestyrelsen.
Stk. 2.  Ydelsen udgør et beløb svarende til 82 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Ydelsen kan dog højst udgøre et beløb, der  

 svarer til, hvad den pågældende i de forudgående tre måneder i gennemsnit har  

 modtaget i løn eller dagpenge efter lov om dagpenge ved sygdom eller fødsel.
 Stk. 3.  Ledighedsydelsen kan udbetales i en periode på  

 sammenlagt 3 måneder inden for 24 måneder.
 Stk. 4.  Det er en forudsætning for udbetalingen af  

 ledighedsydelsen, at modtageren opfylder betingelserne for at få et fleksjob,  

 og at den pågældende ikke har et rimeligt tilbud om ansættelse i fleksjob.
 Stk. 5.  Ledighedsydelsen nedsættes med det beløb, som  

 den ansatte eventuelt modtager fra arbejdsgiveren eller fra Lønmodtagernes  

 Garantifond i forbindelse med ophør af ansættelsen.
 Stk. 6.  Socialministeren bekendtgør størrelsen af de  

 månedlige beløb, der kan udbetales efter stk. 1.
- - - - - - - Ledighedsydelse er en ydelse, der udbetales ved uforskyldt ledighed.
 Dette medfører, at ydelsen ikke kan udbetales, hvis personen selv er skyld  

 i ophør af stillingen, f.eks. fordi personen har selv opsagt jobbet.
Afslag på et rimeligt tilbud om ansættelse i fleksjob vil ligeledes  

 bevirke, at personen ikke er berettiget til ledighedsydelse.
Ved vurdering af  

 om et tilbud er rimeligt, gælder samme regler som ved vurdering af, om  

 kontanthjælp kan udbetales.
8.4.1. Personkreds Ydelsen gives til personer, der har været ansat i fleksjob i mindst 12  

 sammenhængende måneder.
 Ansættelse i individuelt beskyttede enkeltpladser til personer, der ikke  

 modtager social pension, indgår, når ansættelsesperioden skal opgøres.  

 Ansættelse på normale vilkår eller ledighed med arbejdsløshedsdagpenge indgår  

 ikke i beregningen af ansættelsesperioden.
 Der er ikke noget krav om, at personen skal være medlem af en  

 arbejdsløshedskasse for at modtage ledighedsydelse.
8.4.2 Varighed Ydelsen kan højest modtages i 3 måneder inden for 24 måneder.
 3 månedsperioden skal ses i sammenhæng med, at der normalt tillige vil  

 være et opsigelsesvarsel i fleksjobbet.
 3 månedsperioden samt opsigelsesvarslet vil være den periode, som kommunen  

 har til at finde et nyt passende fleksjob eller andet tilbud til den  

 pågældende.
 For at kommunen skal kunne give nyt tilbud om fleksjob hurtigst muligt,  

 bør kommunen i forbindelse med et tilbud om fleksjob sikre sig, at  

 arbejdsgiveren snarest muligt underretter kommunen, når en afskedigelse kan  

 blive aktuel.
8.4.2 Beregning af ydelsen Kommunen beregner ydelsen i overensstemmelse med Socialministeriets  

 bekendtgørelse herom.
Ledighedsydelsen udbetales som et månedligt beløb Ydelsen udbetales uden hensyn til modtagerens og ægtefællens indtægts- og  

 formueforhold.
 Fra 1. januar 1998 kan ledighedsydelsen højst udgøre 9.555 kr. pr. måned.
Ydelsen er 82 pct. af arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
Ydelsen kan dog højest udgøre et beløb,  

 der svarer til, hvad den pågældende i de forudgående 3 måneder i gennemsnit  

 har modtaget i løn eller dagpenge efter lov om dagpenge ved sygdom og fødsel.
Hvis personen modtager løn fra arbejdsgiver i forbindelse med ophør af  

 ansættelsen eller ydelser fra Lønmodtagerens Garantifond, modregnes beløbet i  

 ledighedsydelsen.
Dette vil normalt bevirke, at ledighedsydelsen helt  

 bortfalder i den periode, hvor disse ydelser udbetales.
Ydelsen er skattepligtig efter samme regler som gælder for kontanthjælp og  

 revalideringsydelse 8.4.3. Udbetaling af ydelsen Ledighedsydelsen udbetales af kommunen.
 Ydelsen udbetales første gang senest efter den første måneds ledighed.
8.4.4. Varighed Ydelsen kan højest udbetales i 3 måneder beregnet fra 1. ledighedsdag.
8.5. Arbejdsgivers udgifter til sygedagpenge Når en person er ansat i fleksjob, betaler kommunen i et vist omfang  

 dagpenge også i arbejdsgiverperioden - dvs. den periode, hvor arbejdsgiveren  

 efter dagpengelovens almindelige regler er forpligtet til at udbetale  

 dagpenge.
Private arbejdsgivere Det vil for en ansat i fleksjob hos en privat arbejdsgiver sige, at  

 kommunen udbetaler sygedagpenge i de første 14 dage efter sygefraværets  

 begyndelse.
Efter denne periode gælder de almindelige regler i dagpengeloven,  

 hvorefter kommunen udbetaler i den resterende periode.
Offentlige arbejdsgivere Er en person ansat i et fleksjob hos en offentlig arbejdsgiver, betaler  

 kommunen udgifterne til dagpenge i de første 8 uger.
Herefter gælder de  

 almindelige regler i dagpengeloven, hvilket vil sige, at den offentlige  

 arbejdsgiver selv udbetaler og afholder udgifterne til dagpenge i den  

 resterende sygeperiode.
Løn i sygeperioden I det omfang arbejdsgiveren udbetaler løn i sygeperioden, kan denne få  

 refusion for den del af lønnen, der svarer til dagpengene efter  

 dagpengelovens bestemmelser herom.
Den offentlige arbejdsgiver vil imidlertid  

 kun kunne få refusion for de første 8 uger af sygefraværet.
§ 28  aftale Efter § 28 i lov om dagpenge ved sygdom eller fødsel, er der adgang til at  

 indgå aftale med lønmodtagere om refusion af sygedagpenge for de første 2  

 ugers sygdom, hvis personens fraværsrisiko er væsentligt forøget på grund af  

 langvarig eller kronisk sygdom.
Da arbejdsgiver for personer i fleksjob  

 fremover efter loven modtager refusion for udgifter til sygedagpenge allerede  

 fra 1. sygefraværsdag, vil der formentlig ikke være behov for fremover at  

 indgå sådanne aftaler for personer i fleksjob.
8.6. Seniorydelse Bestemmelser om seniorydelse er fastsat i lov om seniorydelse.
Ordningen  

 hører under Arbejdsministeriet.
Nærmere oplysning om denne kan fås hos den  

 enkelte arbejdsløshedskasse eller hos direktoratet for  

 arbejdsløshedsforsikring. (* 2) Seniorydelse er en efterlønslignende ydelse, der kan udbetales til  

 personer, der i en årrække har været tilknyttet det almindelige  

 arbejdsmarked, og hvis de tillige senere har været ansat i et fleksjob.  

 Nærmere regler er fastsat i Direktoratet for arbejdsløshedsforsikrings  

 bekendtgørelse om seniorydelse.
 De væsentligste betingelser for ydelsen er, at personen er medlem af en  

 statsanerkendt arbejdsløshedskasse, er fyldt 60 år, har været medlem af en  

 arbejdsløshedskasse i mindst 20 år inden for de seneste 25 år, har været  

 ansat i et fleksjob eller modtaget ledighedsydelse ved overgangen til  

 seniorydelse og kan opfylde et krav om beskæftigelse på 52 uger inden for de  

 seneste 3 år, heraf mindst 13 uger umiddelbart før overgangen til ordningen.  

 Personen skal tillige have været dagpengeberettiget efter de almindelige  

 regler til det fyldte 50. år.
 Ydelsen er højest 82 pct. af højeste dagpenge i hele perioden for  

 henholdsvis fuldtidsforsikrede og deltidsforsikrede.
 8.7. Skånejob til personer, der modtager førtidspension.
Kommunen Det er kommunen, der giver tilbud om skånejob med løntilskud.
 Forinden der gives tilbud om skånejob med løntilskud, skal kommunen sikre,  

 at personen opfylder betingelserne herfor.
 De betingelser der skal være opfyldt er, at personen modtager  

 førtidspension, og ikke kan fastholde eller opnå beskæftigelse på nedsat tid  

 uden løntilskud.
Personer, der har søgt om førtidspension, men ikke har fået denne  

 tilkendt, er ikke berettiget til et skånejob med løntilskud.
Dette gælder  

 også, selv om der udbetales forskud på pensionen.
 Når en person opfylder betingelserne for at få et skånejob med løntilskud,  

 er der ret til et tilbud om job hos en privat eller offentlig arbejdsgiver.
Amtskommunen Amtskommunen kan give tilbud om job, når den er arbejdsgiver, eller hvis  

 den aftaler dette med kommunen.
 Når amtskommunen giver tilbud, er det amtskommunen, som skal sikre, at  

 betingelserne er opfyldt.
8.7.1.Tilbuddets omfang Tilbuddet skal være rimeligt, og kan være i form at deltidsbeskæftigelse.  

 Det er kommunen, der træffer afgørelse om, hvad der er et rimeligt tilbud.
 Når skånejobbet tilbydes af amtskommunen, er det amtskommunen, der træffet  

 afgørelse om omfanget af tilbuddet.
 8.7.2. Løn og arbejdsvilkår.
8.7. 2.1. Fastsættelse af løn og arbejdsvilkår Når en kommune eller amtskommune har givet tilbud om fleksjob og sikret,  

 at arbejdsgiver er indforstået med at tage det nødvendige hensyn til den  

 nedsatte arbejdsevne, fastsættes løn- og øvrige arbejdsvilkår, herunder  

 arbejdstiden, ved aftale mellem arbejdsgiver og arbejdstager i samarbejde med  

 de faglige organisationer.
 Såfremt personen ansættes inden for et område, der ikke er dækket af en  

 faglig overenskomst, skal der rettes henvendelse til den organisation, der  

 nærmest dækker det pågældende område.
8.7. 2. 2. Forholdet til anden lovgivning Ansatte i skånejob med løntilskud er omfattet af lovgivningen for  

 lønmodtagere, med mindre de enkelte love herom har undtaget denne  

 persongruppe.
Dagpenge §28 aftale De almindelige regler i lov om dagpenge ved sygdom eller fødsel finder  

 anvendelse ved beskæftigelse i skånejob med løntilskud Der skal særligt gøres opmærksom på den mulighed, der er efter § 28 i lov  

 om dagpenge ved sygdom eller fødsel, til at indgå en aftale med lønmodtagere  

 om refusion af sygedagpenge for de første to ugers sygdom, hvis personens  

 fraværsrisiko på grund langvarig eller kronisk sygdom er væsentligt forøget.
Ferie Der afholdes ferie efter ferielovens regler herom.
Arbejdsskade Lov om forsikring mod følger af arbejdsskade gælder fuldt ud for personer  

 i skånejob med løntilskud.
 Anmeldelse efter lov om forsikring mod følger af arbejdsskade skal ske af  

 arbejdsgiveren til dennes arbejdsskadeforsikringsselskab eller til  

 Arbejdsskadestyrelsen, hvis der ikke er tegnet forsikring, jf. § 17 i lov om  

 forsikring mod følger af arbejdsskade.
 Skat m.v.
Løn i skånejob med løntilskud er skattepligtig.
Der skal betales  

 arbejdsmarkedsbidrag og ATP af lønnen som for lønmodtagere i øvrigt.
8.7.3. Udbetaling af løn og tilskud hertil 8.7.3.1. Udbetaling af løn Arbejdsgiveren udbetaler lønnen til den ansatte.
8.7.3.2. Fastsættelse af tilskud Tilskuddet er 1/ 2 af den løn som arbejdsgiver betaler, dog højest 1/6 af  

 den mindste overenskomstmæssige timeløn på det pågældende ansættelsesområde  

 eller den løn, som sædvanligvis gælder for tilsvarende arbejde med tillæg af  

 arbejdsgiverbidrag til ATP samt udgifter til eventuelle andre  

 arbejdsgiverbidrag.
8.7.3.3. Udbetaling af tilskud Kommunen giver arbejdsgiveren tilskud til lønnen, dette gælder også, når  

 det er amtskommunen, som har sørget for stillingen.
Der er mulighed for at træffe aftale om, at amtet udbetaler tilskud og får  

 refusion for udgiften fra kommunen.
Dette kan især have betydning, når amtet  

 har sørget for stillingen.
Der er ikke i loven fastsat særlige bestemmelser om, hvordan tilskuddet  

 udbetales.
Kommunen må derfor træffe nærmere aftale med arbejdsgiveren om,  

 hvordan udbetaling skal ske, f.eks. som et månedligt beløb i tilknytning til  

 lønudbetalingen.
Da der ikke skal udbetales løntilskud, når den ansatte på  

 grund af sygdom ikke modtager løn, anbefales det, at tilskuddet udbetales  

 bagud, så der i tilfælde af sygdom kan ske en ændret beregning af tilskuddet  

 til arbejdsgiveren inden udbetaling finder sted.
8.7.3.4. Beregningsgrundlag Tilskuddet beregnes af lønnen med tillæg af udgifter til ATP,  

 arbejdsmarkedsbidrag, lovpligtig arbejdsskadeforsikring samt eventuelle  

 udgifter til andre arbejdsgiverbidrag.
Hvis det f.eks. er et krav efter  

 overenskomsten, at der skal indbetales et bidrag til en pensionsordning,  

 betales der også et forholdsmæssigt tilskud til denne ordning.
8.7.3.5. Loft for tilskud Tilskuddet kan højest udgøre 1/6 af den mindste overenskomstmæssige  

 timeløn på det pågældende ansættelsesområde, eller den løn som sædvanligvis  

 gælder for tilsvarende arbejde med tillæg af arbejdsgiverbidrag til ATP samt  

 udgifter, lovpligtig arbejdsskadeforsikring samt eventuelle udgifter til  

 andre arbejdsgiverbidrag.
 Hvis det f.eks. er et krav efter overenskomsten, at der skal indbetales et  

 bidrag til en pensionsordning, betales der også et forholdsmæssigt tilskud  

 til denne ordning.
Hvis overenskomsten ikke har en mindsteløn, anvendes den løn, som en  

 person uden forudgående kvalifikationer ansættes med på det pågældende  

 område.
De faglige organisationer på området kan bidrage med oplysninger om  

 lønnen.
Hvis mindstelønnen varierer efter hvor i landet beskæftigelsen  

 foregår, er det den lokale mindsteløn, der finder anvendelse.
 Hvis arbejdsgiver efter lov om dagpenge ved sygdom eller fødsel får  

 refunderet udbetalt løn under sygdom, nedsættes løntilskuddet med det beløb,  

 som arbejdsgiveren har ret til efter lov om dagpenge og fødsel.
8.8. Overgangsregler - - - - - - - § 3 Stk. 1.  Lovens ikrafttræden fastsættes af  

 socialministeren.
Stk. 2.  Personer, som ikke modtager social pension, og  

 som ved lovens ikrafttræden er ansat i individuelt beskyttede enkeltpladser,  

 jf. bistandslovens §§ 91-95 og § 138 f, bevarer indtil ansættelsens ophør  

 mindst det indtægtsniveau, der følger af punkt 74 i Socialministeriets  

 cirkulære nr. 154 af 17. december 1986 om bistandslovens bestemmelser om  

 institutioner under amtskommunerne, som ændret ved Socialministeriets  

 cirkulære nr. 208 af 14. december 1993, eller af forsøgsgodkendelser i medfør  

 af bistandslovens § 138 f.
Tilsvarende bevarer arbejdsgiveren indtil ophør af  

 stillingen mindst det procentvise løntilskud, der hidtil er givet i  

 stillingen.
- - - - - - - 8.8.1. Individuelt beskyttede enkeltpladser til personer, der ikke  

 modtager social pension.
 Loven træder i kraft 1. januar 1998.
Personer, der 31. december 1997 er ansat i individuelt beskyttede  

 enkeltpladser til personer, der ikke modtager social pension, herunder  

 individuelt beskyttede enkeltpladser oprettet efter forsøgsbestemmelsen i  

 bistandslovens § 138 f, overgår fra 1. januar 1998 til ansættelse efter  

 reglerne om fleksjob.
Løntilskuddet vil være uændret.
 I forbindelse med kommunens opfølgning af stillingerne i 1998 bør kommunen  

 som hidtil være opmærksom på, om der er behov for ændringer, herunder om der  

 er behov for ændring af tilskud, f.eks. som følge af ændring af arbejdsevnen.
 Hvis aflønningen i allerede oprettede stillinger ændres, finder  

 bestemmelserne om aflønning i fleksjob med løntilskud anvendelse.
Da udbetalingen af løntilskud fremover udelukkende kan ske til  

 arbejdsgiver, bevirker det, at der fra 1, januar 1998 skal ske en omberegning  

 af sygedagpenge til visse personer i fleksjob, som indtil 1. januar 1998 har  

 fået tilskuddet udbetalt direkte fra kommunen.
De personer, som skal have  

 omberegnet sygedagpenge, er personer i fleksjob, som inden lovens  

 ikrafttræden var ansat i en individuelt beskyttet enkeltplads til personer,  

 der ikke modtager social pension, og som modtog sygedagpenge ved lovens i  

 ikrafttræden d. 1. januar 1998.
 Der skal tillige ske en ændret beregning af feriepenge til den gruppe, som  

 tidligere har fået udbetalt løntilskuddet direkte fra kommunen.
 8.8.2. Individuelt beskyttede enkeltpladser til personer, der modtager  

 social pension.
Personer i individuelt beskyttede enkeltpladser til personer, der modtager  

 social pension, overgår fra 1. juli 1998 til ansættelse i skånejob med  

 løntilskud til personer, der modtager førtidspension.
Personerne bevarer dog  

 indtil ophør af stillingerne mindst den hidtidige lønindtægt.
 Tilskuddet vil indtil stillingernes ophør være uændret, dvs. 1/3 af  

 mindstelønnen på det aktuelle ansættelsesområde.
 Hvis aflønningen i allerede oprettede stillinger ændres, finder  

 bestemmelserne om aflønning i skånejob med løntilskud anvendelse.
Da udbetalingen af løntilskud fremover udelukkende kan ske til  

 arbejdsgiver, bevirker det, at der fra 1. juli 1998 skal ske en omberegning  

 af sygedagpenge til visse personer i skånejob, som indtil 1. juli1998 har  

 fået tilskuddet udbetalt direkte fra kommunen.
De personer, som skal have  

 omberegnet sygedagpenge, er personer i skånejob, som inden lovens  

 ikrafttræden var ansat i en individuelt beskyttet enkeltplads til personer,  

 der modtager social pension, og som modtog sygedagpenge ved lovens i  

 ikrafttræden d. 1. juli 1998.
 Der skal tillige ske en ændret beregning af feriepenge til den gruppe, som  

 tidligere har fået udbetalt løntilskuddet direkte fra kommunen.
8.9. Finansiering og regnskabsaflæggelse - - - - - - - § 135 a.  Staten refunderer en kommunes udgifter til  

 løntilskud til fleksjob efter § 49 b.
Stk. 2.  Staten refunderer 50 pct. af en kommunes  

 udgifter til - - - - - - - Staten refundere 100 pct. af en kommunes udgifter til løntilskud til  

 fleksjob.
 Staten refunderer 50 pct. af en kommunes udgifter til ledighedsydelse og  

 til skånejob med løntilskud til personer der modtager førtidspension.
 Staten afholder efter bistandslovens § 134 a, stk. 2, 100 pct. af  

 udgifterne til ledighedsydelse i de første 1 1/2 år efter datoen for, at en  

 udlænding ( flygtning ), der er omfattet af lovens § 107, stk.1, har fået  

 opholdstilladelse, herefter afholder staten i 5 år 75 pct. af kommunens  

 udgifter hertil.
Til personer i fleksjob afholder kommunen udgifterne til dagpenge under  

 sygdom.
Hvis en person er ansat i et fleksjob hos en offentlig arbejdsgiver  

 udbetaler kommunen sygedagpenge i 8 uger regnet fra 1. hele fraværsdag.  

 Staten refunderer 100 pct. af kommunens udgifter i denne periode.
Efter denne  

 periode gælder de almindelige regler dvs. offentlige arbejdsgivere afholder  

 selv dagpengeudgifterne i denne periode.
 Socialministeriets bekendtgørelse om kommunernes regnskabsaflæggelse,  

 statsrefusion og om revision af kommunernes regnskaber på visse dele af det  

 sociale områder finder anvendelse for kommunernes udgifter til fleksjob og  

 skånejob med løntilskud.
 Der henvises i øvrigt til Socialministeriets skrivelse af 30. oktober 1997  

 til samtlige kommuner og amtskommuner om statsrefusion af sociale udgifter i  

 regnskabsåret 1998 om bl.a anmeldelse til statsrefusion af udgifterne til  

 fleksjob, ledighedsydelse og sygedagpenge, herunder refusion af udgifter til  

 flygtninge.
Socialministeriet, d. 4. december 1997 Karen Jespersen / Eva Pedersen (* 1) I perioden fra 1. januar 1998 og indtil 1. juli 1998 er kapitlets  

 bestemmelser om fleksjob m.m. tillige vejledning om bestemmelserne i lov om  

 social bistand jf. lov nr. 459 af 10. juni 1997 om ændring af lov om social  

 bistand og lov om dagpenge ved sygdom og fødsel, der træder i kraft 1. januar  

 1998. Bistandslovens lovtekst er indsat i denne udgave, men vil blive  

 erstattet af de tilsvarende bestemmelser i lov om aktiv socialpolitik i  

 vejledningen om denne lov.
Bestemmelserne i bistandsloven afløses pr. 1 juli  

 1998 af bestemmelser om fleksjob og ledighedsydelse med tilsvarende indhold i  

 lov om aktiv socialpolitik.
Dette betyder, at nærværende vejledning om  

 fleksjob og ledighedsydelse gælder begge love.
Bistandslovens nuværende bestemmelser om individuelt beskyttede  

 enkeltpladser til personer, der modtager social pension, 1/3 stillingerne, er  

 ikke er omtalt i denne vejledning.
Reglerne fortsætter uændret efter 1.  

 januar 1998 efter bestemmelserne i pkt. 74 i cirkulære af 17. december 1986  

 om bistandslovens bestemmelser om institutioner under amtskommunerne, som  

 ændret ved cirkulære nr. 208 af 14. december 1993.
 Reglerne om individuelt beskyttede enkeltpladser, til personer der  

 modtager førtidspension, ændres, når lov om aktiv socialpolitik træder i  

 kraft 1. juli 1998. Det er de nye ændrede regler, som altså først træder i  

 kraft 1. juli 1998 er beskrevet i kapitlet.
 (* 2) Nedenstående regler gælder kun fuldt ud under forudsætning af  

 vedtagelse af L60 Forslag til lov om ændring af lov om seniorydelse  

 (konsekvensændringer som følge af vedtagelse af reglerne om  

 fleksjob)Forslaget foreslås at træde i kraft 1. januar 1998.
