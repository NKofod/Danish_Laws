 Efter af Folketinget den 19. oktober 1960 havde meddelt sit samtykke til  

 Danmarks ratifikation af overenskomsten af 26. januar 1960 om Den  

 internationale Sammenslutning for økonomisk Udvikling har hans majestæt  

 Kongen ved resolution af 3. november 1960 ratificeret den nævnte  

 overenskomst, der har følgende ordlyd:
OVERENSKOMST OM DEN INTERNATIONALE SAMMENSLUTNING FOR ØKONOMISK UDVIKLING De regeringer, på hvis vegne denne overenskomst undertegnes, er, i  

 betragtning af:
at gensidigt samarbejde om konstruktive økonomiske formål, en sund  

 udvikling af verdensøkonomien, og en harmonisk vækst i den internationale  

 handel skaber internationale forbindelser, som bidrager til opretholdelse af  

 fred og velstand i verden, at en forstærket økonomisk udvikling, der vil højne levevilkårene og  

 bidrage til den økonomiske og sociale fremgang i de mindre udviklede lande,  

 er ønskelig ikke blot for disse lande, men for hele det internationale  

 samfund; at opnåelsen af disse mål vil kunne lettes ved en forøgelse af den  

 internationale strøm af såvel offentlig som privat kapital, der skal bidrage  

 til udviklingen af de mindre udviklede landes hjælpekilder, blevet enige om  

 følgende:
INDLEDENDE ARTIKEL Den internationale Sammenslutning for økonomisk Udvikling (i det følgende  

 betegnet som »Sammenslutningen«) oprettes og skal virke i  

 overensstemmelse med følgende bestemmelser:
 ARTIKEL 1.
 Formål.
 Sammenslutningens formål er at fremme den økonomiske udvikling, øge  

 produktiviteten og derved højne levevilkårene i de mindre udviklede områder i  

 verden, der omfattes af Sammenslutningens medlemsskab, i særdeleshed ved at  

 stille kapital til rådighed for deres betydningsfalde udviklingsmæssige behov  

 på vilkår, som er mere smidige og vejer mindre tungt på betalingsbalancen end  

 almindelige lån, og derved fremme de for Den internationale Bank for  

 Genopbygning og økonomisk Udvikling (i det følgende betegnet som  

 »Banken«) opstillede udviklingsformål samt supplere dennes  

 virksomhed.
 Sammenslutningen skal i alle sine beslutninger være undergivet  

 bestemmelserne i denne artikel.
 ARTIKEL II.
 Medlemsskab; indskud ved tiltrædelsen.
 Afsnit 1. Medlemsskab.
a.
Sammenslutningens oprindelige medlemmer er de i vedføjede tillæg A  

 anførte medlemmer af banken, der senest på den i artikel XI, afsnit 2(c)  

 angivne dato tiltræder Sammenslutningen.
b.
Bankens øvrige medlemmer skal kunne optages på sådanne tidspunkter og  

 vilkår som Sammenslutningen måtte bestemme.
 Afsnit 2. Indskud ved tiltrædelsen.
a.
Ethvert medlem skal ved sin tiltrædelse indskyde det for vedkommende  

 medlem fastsatte kapitalbeløb.
Sådanne indskud betegnes heri som indskud ved  

 tiltrædelsen.
b.
Det for hvert af de oprindelige medlemmer fastsatte indskud ved  

 tiltrædelsen skal være det beløb, som er anført ud for dets navn i tillæg A,  

 udtrykt i US-dollars af den pr. 1. januar 1960 gældende vægt og finhed.
c.
Ti procent af det for hvert af de oprindelige medlemmer fastsatte  

 indskud ved tiltrædelsen skal erlægges i guld eller frit konvertibel valuta  

 på følgende måde: halvtreds procent heraf inden tredive dage efter den dato,  

 da Sammenslutningen ifølge artikel XI, afsnit 4, skal begynde sin virksomhed,  

 eller den dato, da vedkommende oprindelige medlem bliver medlem, idet det  

 seneste af de to tidspunkter skal være gældende; tolv en halv procent et år  

 efter begyndelsen af Sammenslutningens virksomhed, og derefter med årlige  

 mellemrum tolv en halv procent hvert år, indtil de ti procent af det  

 fastsatte indskud ved tiltrædelsen er betalt fuldt ud.
d.
De resterende halvfems procent af det for hvert af de oprindelige  

 medlemmer fastsatte indskud ved tiltrædelsen skal for de i tillæg A, del I  

 anførte medlemmers vedkommende erlægges i guld eller frit konvertibel valuta  

 og skal for de i tillæg A, del II anførte medlemmers vedkommende erlægges i  

 det indskydende medlems egen valuta.
Disse halvfems procent af de for de  

 oprindelige medlemmer fastsatte indskud ved tiltrædelsen skal erlægges i fem  

 lige store årlige rater på følgende måde: den første rate skal erlægges inden  

 tredive dage efter den dato, da Sammenslutningen ifølge artikel XI, afsnit 4,  

 skal begynde sin virksomhed, eller den dato, da det oprindelige medlem bliver  

 medlem, idet det seneste af de to tidspunkter skal være gældende; den anden  

 rate skal erlægges et år efter begyndelsen af Sammenslutningens virksomhed,  

 og de følgende rater skal erlægges hvert år derefter med årlige mellemrum,  

 indtil de halvfems procent af de fastsatte indskud ved tiltrædelsen er betalt  

 fuldt ud.
c.
I stedet for den del af et medlems egen valuta, som af medlemmet er  

 erlagt eller skal erlægges i medfør af foranstående stk. d eller artikel IV,  

 afsnit 2, og som Sammenslutningen ikke behøver i sin virksomhed, skal  

 Sammenslutningen modtage forskrivninger eller lignende af medlemmets regering  

 eller af det af dette udpegede forvaringssted udstedte gældsbeviser, som skal  

 bestå af ikke-omsættelige og ikke-rentebærende papirer, der på anfordring  

 indfries med deres pålydende værdi til godskrivning på Sammenslutningens  

 konto hos det af medlemmet udpegede forvaringssted.
f.
Med henblik på de ved denne overenskomst tilsigtede formål skal  

 Sammenslutningen som »frit konvertibel valuta« anse:
 1. et medlems valuta, der af sammenslutningen som  

 »frit konvertibel valuta« anse:
1. et medlems valuta, der af Sammenslutningen i samråd  

 med Den internationale Valutafond erklæres at kunne omveksles på  

 fyldestgørende måde til andre medlemmers valutaer til brug for  

 Sammenslutningens virksomhed; eller 2. et medlems valuta, som det pågældende medlem på  

 vilkår, der er tilfredsstillende for Sammenslutningen, indvilliger i at  

 omveksle til andre medlemmers valutaer til brug for Sammenslutningens  

 virksomhed.
g.
Ethvert af de i tillæg A, del I anførte medlemmer skal for den valuta,  

 der i medfør af dette afsnits stk. d er indbetalt som frit konvertibel valuta  

 opretholde samme konvertibilitet som på betalingstidspunktet.
Eventuelle  

 afvigelser herfra skal godkendes af Sammenslutningen.
h.
Vilkårene for erlæggelsen af de ved tiltrædelsen fastsatte indskud samt  

 størrelsen og betalingsvilkårene for sådanne indskud skal for andre medlemmer  

 end oprindelige medlemmer fastsættes af Sammenslutningen i medfør af denne  

 artikels afsnit 1, b.
 Afsnit 3. Begrænsning af ansvar.
 Intet medlem skal som følge af sit medlemsskab være ansvarligt for  

 Sammenslutningens forpligtelser.
 ARTIKEL III.
 Forøgelse af midlerne.
 Afsnit 1. Supplerende indskud.
a.
Sammenslutningen skal, når den måtte finde det hensigtsmæssigt, under  

 hensyntagen til den for erlæggelsen af de for de oprindelige medlemmer ved  

 tiltrædelsen fastsatte indskud udarbejdede plan, og derefter med ca. fem års  

 mellemrum, tage spørgsmålet om sine midlers tilstrækkelighed op til  

 overvejelse, og skal, såfremt den måtte finde det ønskeligt, tilvejebringe  

 hjemmel for en almindelig forøgelse af indskudene.
Uanset foranstående  

 bestemmelser kan der dog når som helst gives hjemmel til almindelige eller  

 individuelle indskudsforøgelser, men en individuel forøgelse skal alene kunne  

 tages under overvejelse på begæring af vedkommende medlem.
Indskud i medfør  

 af dette afsnit betegnes i det følgende som supplerende indskud.
b.
Med forbehold af bestemmelserne i nedenstående stk. c skal  

 Sammenslutningen ved udstedelse af hjemmel til supplerende indskud fastsætte  

 såvel beløbene som vilkårene for sådanne indskud.
c.
Når der udstedes hjemmel til supplerende indskud, skal der på sådanne  

 vilkår, som Sammenslutningen på rimelig måde måtte bestemme, gives hvert  

 medlem adgang til at tegne sig for et beløb, som vil sætte det i stand til at  

 bibeholde sit forholdsvise antal stemmer, men intet medlem skal kunne  

 forpligtes til at tegne sig for sådanne supplerende indskud.
d.
Alle beslutninger i henhold til dette afsnit skal træffes af et flertal  

 på to trediedele af samtlige stemmeberettigede.
 Afsnit 2. Yderligere midler tilvejebragt af et medlem i et andet medlems  

 valuta.
a.
Sammenslutningen kan på sådanne vilkår og betingelser, som er  

 forenelige med bestemmelserne i denne overenskomst, og som der kan opnås  

 enighed om, træffe aftaler om modtagelse af yderligere midler fra ethvert  

 medlem i et andet medlems valuta udover de beløb, førstnævnte medlem skal  

 erlægge som indskud ved tiltrædelsen eller som supplerende indskud, men en  

 sådan aftale skal ikke kunne træffes af Sammenslutningen, medmindre denne har  

 sikret sig, at det medlem, hvis valuta indgår i aftalen, giver sit samtykke  

 til, at dets valuta anvendes som yderligere midler og til de for en sådan  

 anvendelse gældende vilkår og betingelser.
De for modtagelsen af sådanne  

 midler gældende vilkår kan indeholde bestemmelser om, hvorledes der skal  

 forholdes med fortjeneste hidrørende fra disse midler og med selve midlerne,  

 såfremt det medlem, der har stillet dem tilrådighed, ophører med at være  

 medlem,eller såfremt Sammenslutningens virksomhed ophører.
b.
Sammenslutningen skal til det bidragende medlem udlevere et særligt  

 udviklingsbevis med angivelse af de ydede midlers størrelse og møntenhed samt  

 de ifølge aftalen gældende vilkår og betingelser for disse midler.
Sådanne  

 særlige udviklingsbeviser giver ingen stemmeret og skal alene kunne  

 overdrages til Sammenslutningen.
c.
Intet i dette afsnit skal afskære Sammenslutningen fra at modtage  

 midler fra et medlem i dettes egen valuta på vilkår, hvorom der kan opnås  

 enighed.
 ARTIKEL IV.
 Valutaer.
 Afsnit 1. Anvendelse af valutaer.
a.
Når Sammenslutningen i medfør af artikel II, afsnit 2, stk. d, har  

 modtaget en af de i tillæg A, del II, anførte medlemmers valuta til betaling  

 af den i nævnte artikel II, afsnit 2, stk. d, omhandlede halvfems procent  

 indbetaling i vedkommende medlems egen valuta, kan denne valuta uanset om den  

 er frit konvertibel eller ej, tillige med midler hidrørende derfra i det  

 pågældende medlems valuta - det være sig som hovedstol, rente eller andre  

 gebyrer - af Sammenslutningen anvendes til dækning af  

 administrationsudgifter, som Sammenslutningen har pådraget sig i det  

 pågældende medlems territorium; samt i det omfang det er foreneligt med sund  

 pengepolitik, til betaling for varer og tjenesteydelser, som er fremstillet  

 og ydet i det pågældende medlems territorium og som behøves til projekter,  

 der finansieres af Sammenslutningen og er beliggende i dette territorium; når  

 og i det omfang det efter aftale mellem medlemmet og Sammenslutningen findes  

 forsvarligt ud fra vedkommende medlems økonomiske og finansielle stilling,  

 skal medlemmets heromhandlede valuta være frit konvertibel eller på anden  

 måde anvendelig til projekter, som finansieres af Sammenslutningen, og som er  

 beliggende uden for medlemmets territorium.
b.
Anvendeligheden af valuta, som Sammenslutningen har modtaget som  

 indskud, der ikke udgør indskud ved oprindelige medlemmers tiltrædelse, samt  

 valuta, der hidrører derfra som hovedstol, rente eller andre gebyrer, skal  

 være undergivet de i hjemlen til sådanne indskud fastsatte vilkår og  

 betingelser.
c.
Anvendeligheden af valuta, som Sammenslutningen har modtaget som  

 supplerende midler, der ikke udgør indskud, samt valuta, der hidrører derfra  

 som hovedstol, rente eller andre gebyrer, skal være undergivet vilkårene i  

 den aftale, ifølge hvilken de er modtaget.
d.
Alle andre valutaer, der modtages af Sammenslutningen, kan frit  

 anvendes og omveksles af denne og må ikke være underkastet restriktioner fra  

 det medlemsside, hvis valuta anvendes eller omveksles.
Foranstående  

 bestemmelse skal dog ikke afskære Sammenslutningen fra at træffe aftale med  

 et medlem, på hvis territorium et projekt, der finansieres af  

 Sammenslutningen, er beliggende, om begrænsninger i Sammenslutningens  

 anvendelse af vedkommende medlems valuta, der er modtaget som hovedstol,  

 rente eller andre gebyrer i forbindelse med den pågældende finansiering.
c.
Sammenslutningen skal træffe passende forholdsregler til at sikre, at  

 de dele af indskud, der er indbetalt i henhold til artikel II, afsnit 2, stk.  

 d, af medlemmer, der er opført i tillæg A, del I, inden for rimelige tidsrum  

 anvendes af denne efter en omtrentlig pro rata målestok; idet dog de dele af  

 sådanne indskud, som er erlagt i guld eller i en anden valuta end det  

 indbetalende medlems egen, vil kunne anvendes hurtigere.
 Opretholdelse af valutabeholdningernes  

 værdi.
a.
Når papirværdien af et medlems valuta nedskrives, eller når  

 Sammenslutningen skønner, at værdien af et medlems valuta inden for dettes  

 område i forhold til fremmed valuta viser en betydelig nedgang, skal  

 medlemmet i sin egen valuta inden for en rimelig frist indbetale til  

 Sammenslutningen et beløb, der er tilstrækkeligt til at opretholde den værdi,  

 der var gældende, da medlemmets valutabeløb blev indbetalt til  

 Sammenslutningen ifølge artikel II, afsnit 2, stk. d, samt værdien af valuta,  

 der er tilvejebragt i henhold til bestemmelserne i dette stykke, uanset om  

 den pågældende valuta indehaves i form af forskrivninger, der er modtaget  

 ifølge artikel II, afsnit 2, stk. e, idet dog foranstående bestemmelser kun  

 skal finde anvendelse så længe og i den udstrækning, en sådan valuta ikke  

 oprindeligt er blevet udbetalt eller omvekslet i et andet medlems valuta.
b.
Når papirværdien af et medlems valuta opskrives, eller når  

 Sammenslutningen skønner, at værdien af et medlems valuta inden for dettes  

 område i forhold til fremmed valuta viser en betydelig stigning, skal  

 Sammenslutningen inden for en rimelig frist tilbagebetale medlemmet et beløb  

 i dettes egen valuta, svarende til værdistigningen af den valuta, på hvilken  

 bestemmelserne i stk. a i dette afsnit finder anvendelse.
c.
Bestemmelserne i ovenstående stykker kan af Sammenslutningen frafaldes,  

 når der af Den internationale Valutafond foretages en ensartet forholdsmæssig  

 ændring i pariværdien af samtlige medlemmers valutaer.
d.
Beløb, der tilvejebringes i henhold til bestemmelserne i dette afsnits  

 stk. a for at opretholde en valutas værdi, skal kunne omveksles og anvendes i  

 samme udstrækning som vedkommende valuta.
 ARTIKEL V.
 Virksomhed.
 Afsnit 1. Anvendelse af midler samt finansieringsvilkår.
a.
Sammenslutningen skal stille finansieringsmidler til rådighed til  

 fremme af udviklingen i de mindre udviklede områder af verden, der omfattes  

 af Sammenslutningens medlemsskab.
b.
Finansieringsmidler, der tilvejebringes af Sammenslutningen, skal tjene  

 udviklingsmæssige formål, som Sammenslutningen anser for at være stærkt  

 påkrævede på baggrund af vedkommende områdes eller områders behov og skal,  

 medmindre særlige omstændigheder foreligger, ydes til konkrete projekter.
c.
Sammenslutningen skal ikke stille finansieringsmidler til rådighed,  

 såfremt den skønner, at disse vil kunne tilvejebringes fra private kilder på  

 vilkår, der er rimelige for modtageren, eller såfremt midlerne ville kunne  

 tilvejebringes gennem lån af den type, som ydes af Banken.
d.
Sammenslutningen skal ikke stille finansieringsmidler til rådighed  

 undtagen efter indstilling afgivet af en kompetent udvalg efter en omhyggelig  

 undersægelse af forslaget.
Alle sådanne udvalg skal nedsættes af  

 Sammenslutningen og skal omfatte en repræsentant udpeget af vedkommende  

 medlems repræsentantskabsmedlem eller vedkommende medlemmers  

 repræsentantskabsmedlemmer, i hvis territorier det omhandlede projekt er  

 beliggende, samt et eller flere medlemmer af Sammenslutningens tekniske  

 personale.
Bestemmelsen om, at udvalget skal omfatte en repræsentant udpeget  

 af et eller flere repræsentantskabsmedlemmer, skal ikke finde anvendelse på  

 finansiering, der stilles til rådighed for en offentlig international eller  

 regional organisation.
 c. sammenslutningen skal ikke stille midler til rådighed for et projekt,  

 hvis det medlem, på hvis område projektet er beliggende, gør indvendinger  

 imod en sådan finansiering; det skal dog ikke være nødvendigt for  

 Sammenslutningen at sikre sig, om de enkelte medlemmer gør indvendinger mod  

 finansiering, der stilles til rådighed for en offentlig international eller  

 regional organisation.
f.
Sammenslutningen må ikke stille betingelser om, at provenuet af dens  

 finansiering skal anvendes på et bestemt medlems eller bestemte medlemmers  

 territorier.
Foranstående bestemmelse skal ikke afskære Sammenslutningen fra  

 af overholde sådanne restriktioner vedrørende anvendelsen af  

 finansieringsmidler, som er pålagt i overensstemmelse med de i disse artikler  

 fastsatte bestemmelser, herunder restriktioner, som er knyttet til  

 supplerende midler i medfør af en knyttet til supplerende midler i medfør af  

 en aftale mellem Sammenslutningen og det bidragende medlem.
g.
Sammenslutningen skal træffe forholdsregler til at sikre, at provenuet  

 af alle finansieringsmidler alene anvendes til de formål, til hvilke de er  

 ydet, med fornøden hensyntagen til økonomi, effektivitet og konkurrencedygtig  

 international handel og uden hensyn til politiske eller andre ikke-økonomiske  

 faktorer eller betragtninger.
h.
Midler, der skal tilvejebringes til finansieringsformål, skal alene  

 stilles til rådighed for modtageren til afholdelse af udgifter til projektet,  

 efterhånden som disse påløber.
 Afsnit 2. Finansieringsform og -vilkår.
a.
Sammenslutningens finansiering skal sek ved långivning.  

 Sammenslutningen kan dog stille finansieringsmidler til rådighed på anden  

 måde, enten 1. af midler, der tegnes som indskud i henhold til  

 artikel III, afsnit 1, og midler, hidrørende derfra som hovedstol, renter  

 eller andre gebyrer, såfremt benyndigelsen til sådanne indskud udtrykkelig  

 hjemler en sådan finansiering; eller 2. under særlige omstændigheder af supplerende midler,  

 der stilles til rådighed for Sammenslutningen, samt midler hidrørende derfra  

 som hovedstol, renter eller andre gebyrer, såfremt de aftaler, ifølge hvilke  

 sådanne midler tilvejebringes, udtrykkelig hjemler en sådan finansiering.
b.
Med forbehold af ovenstående stykke kan Sammenslutningen stille  

 finansieringsmidler til rådighed under sådanne former og på sådanne vilkår,  

 som den finder hensigtsmæssige under hensyn til det pågældende områdes eller  

 de pågældende områders økonomiske stilling og udsigter samt projektets art og  

 krav.
c.
Sammenslutningen kan stille finansieringsmidler til rådighed for et  

 medlem, for regeringen i et territorium, der omfattes af sammenslutningens  

 medlemsskab, for disses politiske underenheder, for en offentlig eller privat  

 enhed i eet eller flere medlemmers territorier eller for en offentlig  

 international eller regional organisation.
d.
For lån til en enhed, der ikke er en medlemsstat, kan Sammenslutningen  

 efter eget skøn kræve en passende regeringsgaranti eller garantier fra anden  

 side.
e.
Sammenslutningen kan i særlige tilfælde stille udenlandsk valuta til  

 rådighed til betaling af lokale udgifter.
 Afsnit 3. Ændringer af finansieringsvilkår.
 Sammenslutningen kan, når og i den udstrækning den finder det rimeligt på  

 baggrund af alle de foreliggende omstændigheder, herunder vedkommende medlems  

 finansielle og økonomiske stilling og udsigter og på sådanne betingelser, som  

 den måtte fastsætte, indvillige i en lempelse eller anden ændring af de  

 vilkår, på hvilke en finansiering er tilvejebragt.
 Afsnit 4. Samarbejde med andre internationale organisationer og medlemmer,  

 der yder hjælp til udvikling.
 Sammenslutningen skal samarbejde med de offentlige internationale  

 organisationer og medlemmer, der stiller økonomiske og teknisk bistand til  

 rådighed for verdens mindre udviklede områder.
 Afsnit 5. Forskellig virksomhed.
Foruden den virksomhed, som er nærmere anført andetsteds i denne  

 overenskomst, kan Sammenslutningen 1. skaffe midler ved låntagning med samtykke fra det  

 medlem, i hvis valuta lånet er ydet; 2. yde garanti for værdipapirer, i hvilke den har  

 anbragt kapital for at lette disse salg:
3. købe og sælge værdipapirer, som den har udstedt,  

 garanteret for eller anbragt kapital i; 4. i særlige tilfælde yde garanti for lån fra andre  

 kilder til formål, der ikke er uforenelige med bestemmelserne i disse  

 artikler; 5. efter et medlems anmodning yde teknisk bistand og  

 rådgivende tjenesteydelser; samt 6. udøve sådanne andre beføjelser i forbindelse med  

 dens virksomhed, som er nødvendige eller ønskelige til fremme af dens formål.
 Afsnit 6. Forbud mod politisk virksomhed.
Sammenslutningen og dens tjenestemænd må ikke gribe ind i et medlems  

 politiske anliggender.
Ej heller må de i deres afgørelser lade sig påvirke af  

 det pågældende medlemmers politiske karakter.
Deres beslutninger skal alene  

 træffes på grundlag af økonomiske hensyn, og disse hensyn skal afvejes  

 upartisk for at opnå de i denne overenskomst opstillede mål.
 Artikel VI.
 Organisation og ledelse.
 Afsnit 1. sammenslutningens struktur.
 Sammenslutningen skal have et repræsentantskab, en bestyrelse, en  

 præsident og andre tjenestemænd og funktionærer til at bestride de hverv, som  

 Sammenslutningen bestemmer.
 afsnit 2. Repræsentantskabet.
a.
Repræsentantskabet er Sammenslutningens højeste myndighed.
b.
Enhver repræsentant og dennes stedfortræder i Banken, der er udpeget af  

 et af bankens medlemmer, som tillige er medlem af sammenslutningen, skal  

 officio være henholdsvis medlem og stedfortrædende medlem af  

 Sammenslutningens repræsentantskab.
En stedfortræder kan ikke stemme,  

 undtagen når vedkommende medlem af repræsentantskabet er fraværende.  

 Formanden for Bankens repræsentantskab skal ex officio være formand for  

 Sammenslutningens repræsentantskab, undtagen hvis formanden for Bankens  

 repræsentantskab repræsenterer en stat, der ikke er medlem af  

 Sammenslutningen; i så tilfælde skal repræsentantskabet vælge et af sine  

 medlemmer til formand for repræsentantskabet.
Et medlem af repræsentantskabet  

 eller et stedfortrædende medlem skal træde tilbage, hvis det medlemsland, af  

 hvilket han er udpeget, ophører med at være medlem af Sammenslutningen.
c.
Repræsentantskabet kan overdrage bestyrelsen at udøve enhver af sine  

 beføjelser undtagen beføjelsen til 1. at optage nye medlemmer og fastsætte betingelserne  

 for deres optagelse; 2. at udstede bemyndigelse til supplerende indskud og  

 fastsætte betingelserne og vilkårene herfor; 3. at suspendere et medlem; 4. at træffe afgørelse i appelsager vedrørende  

 bestyrelsens fortolkning af denne overenskomst; 5. at træffe foranstaltninger ifølge denne artikels  

 afsnit 7 med henblik på samarbejde med andre internationale organisationer  

 (bortset fra uformelle foranstaltninger af midlertidig og administrativ  

 karakter); 6. at træffe beslutning om vedvarende suspension af  

 sammenslutningens virksomhed og udlodning af dens aktiver; 7. at fastsætte udlodningen af Sammenslutningens  

 nettoindkomst ifølge denne artikels afsnit 12; samt 8. at godkende foreslåede ændringer i denne  

 overenskomst.
d.
Repræsentantskabet skal afholde et årligt møde og sådanne andre møder,  

 som repræsentantskabet måtte bestemme, eller hvortil bestyrelsen indkalder.
e.
Repræsentantskabets årlige møde skal afholdes i forbindelse med Bankens  

 repræsentantskabs årlige møde.
f.
Et repræsentantskabsmøde er beslutningsdygtigt, når et flertal af  

 repræsentantskabet, der tilsammen råder over mindst to trediedele af det  

 samlede stemmetal, er til stede.
g.
Sammenslutningen kan fastsætte regler, hvorefter bestyrelsen kan opnå  

 et votum fra repræsentantskabet vedrørende et specielt spørgsmål uden at  

 indkalde til et repræsentantskabsmøde.
h.
Repræsentantskabet og bestyrelsen kan i det omfang de er bemyndiget  

 hertil, vedtage sådanne regler og bestemmelser, som måtte være nødvendige  

 eller hensigtsmæssige for Sammenslutningens virksomhed.
i.
Medlemmerne af repræsentantskabet og deres stedfortrædere skal udøve  

 deres funktioner uden vederlag fra Sammenslutningen.
 Afsnit 3. Afstemning.
a.
Hvert oprindeligt medlem skal i forhold til dets oprindelige indskud  

 have 500 stemmer plus een stemme for hver 5.000 dollars af dets oprindelige  

 indskud.
Indskud, der ikke udgør indskud ved de oprindelige medlemmers  

 tiltrædelse, skal efter forholdene tildeles stemmeret efter  

 repræsentantskabets bestemmelse i medfør af reglerne i artikel II, afsnit 1,  

 stk. b, eller artikel III, afsnit 1,stk. b, og c.
Forøgelse af midlerne  

 bortset fra indskud i medfør af artikel II, afsnit 1, stk. b, og supplerende  

 indskud i medfør af artikel III, afsnt 1, skal ikke medføre stemmeret.
b.
Med undtagelse af, hvad der andetsteds måtte være specielt foreskrevet,  

 skal alle sammenslutningens beslutninger træffes med et flertal af de afgivne  

 stemmer.
 Afsnit 4. Bestyrelsen.
a.
Bestyrelsen skal være ansvarlig for ledelsen af Sammenslutningens  

 almindelige virksomhed og kan i dette øjemed udøve alle de beføjelser, som er  

 tillagt den ifølge denne overenskomst eller overdrages til den af  

 repræsentantskabet.
b.
Sammenslutningens bestyrelse skal ex officio bestå af hvert  

 bestyrelsesmedlem i Banken, som enten 1) er udnævnt af et medlem af banken,  

 der tillige er medlem af Sammenslutningen, eller 2) er valgt ved afstemning,  

 hvor mindst eet medlem af Banken, der tillige er medlem af Sammenslutningen,  

 har stemt for den pågældende.
Stedfortræderen for et sådant bestyrelsesmedlem  

 i banken skal ex officio være stedfortrædende bestyrelsesmedlem i  

 Sammenslutningen.
Et bestyrelsesmedlem skal træde tilbage, hvis det medlem,  

 der har udnævnt ham, eller hvis alle de medlemmer, der har stemt for ham,  

 ophører med at være medlemmer af Sammenslutningen.
c.
Et bestyrelsesmedlem, som er udnævnt til bestyrelsesmedlem i banken,  

 skal være berettiget til at afgive det antal stemmer, som i sammenslutningen  

 tilkommer det medlem, af hvilket han er udpeget.
Et bestyrelsesmedlem, som er  

 valgt til bestyrelsesmedlem i Banken, skal være berettiget til at afgive det  

 antal stemmer, som i Sammenslutningen tilkommer det eller de medlemmer af  

 Sammenslutningen, der stemte for hans valg i Banken.
Alle de stemmer, som  

 tilkommer et bestyrelsesmedlem, skal afgives samlet.
d.
En stedfortræder for et bestyrelsesmedlem skal have fuldmagt til at  

 handle, mår det bestyrelsesmedlem, som har udpeget han, er fraværende.
Når et  

 bestyrelsesmedlem er til stede, kan hans stedfortræder deltage i møderne, men  

 har ingen stemmeret.
e.
Et bestyrelsesmøde er beslutningsdygtigt, når et flertal af  

 bestyrelsesmedlemmer, der repræsenterer mindst halvdelen af det samlede  

 stemmetal, er til stede.
f.
Bestyrelsen skal hold møde, så ofte som Sammenslutningens virksomhed  

 gør det påkrævet.
g.
Repræsentantskabet skal vedtage bestemmelser, i henhold til hvilke et  

 medlem af Sammenslutningen, som ikke er berettiget til at udnævne et  

 bestyrelsesmedlem i Banken, kan lade sig repræsentere ved ethvert møde i  

 Sammenslutningens bestyrelse, i hvilket et af det pågældende medlem fremsat  

 andragende eller en sag, der særligt angår medlemmet, er genstand for  

 behandling.
 Afsnit 5. Præsident og personale.
a.
Bankens præsident skal ex officio være Sammenslutningens præsident.  

 Præsidenten skal være formand for Sammenslutningens bestyrelse, men skal ikke  

 have stemmeret, undtagen når stemmerne står lige, i hvilket tilfælde hans  

 stemme skal være afgørende. han kan deltage i repræsentantskabets møder, men  

 har ikke stemmeret ved disse møder.
b.
Præsidenten skal være leder af sammenslutningens personale.
Han skal  

 efter bestyrelsens anvisning varetage Sammenslutningens daglige forretninger  

 og skal under bestyrelsens almindelige kontrol være ansvarlig for ledelse,  

 ansættelse og afskedigelse af tjenestemænd og funktionærer.
I den  

 udstrækning, det er praktisk gennemførligt, skal Bankens tjenestemænd og  

 funktionærer udpeges til samtidig at gøre tjeneste som tjenestemænd og  

 funktionærer i Sammenslutningen.
c.
Sammenslutningens præsident, tjenestemænd og funktionærer skal under  

 udøvelsen af deres gerning udelukkende være ansvarlige over for  

 Sammenslutningen og ikke over for nogen anden myndighed.
Ethvert medlem af  

 Sammenslutningen skal respektere tjenestegerningens internationale karakter  

 og skal afholde sig fra ethvert forsøg på at øve indflydelse på de pågældende  

 under varetagelsen af deres pligter.
d.
Ved udnævnelsen af Sammenslutningens tjenestemænd og funktionærer skal  

 præsidenten, med forbehold af den afgørende betydning af, at der sikres den  

 højeste grad af dygtighed og sagkundskab, tage skyldigt hensyn til  

 betydningen af, at personalet antages på en så bred geografisk basis som  

 muligt.
 Afsnit 6. Forbindelsen med Banken.
a.
Sammenslutningen skal være en fra Banken adskilt særlig enhed, og  

 Sammenslutningens midler skal holdes adskilt og afsondret fra Bankens.  

 Sammenslutningen må ikke låne fra eller udlåne til Banken, men dette skal dog  

 ikke afskære Sammenslutningen fra at anbringe kapital, der ikke er nødvendig  

 for dens finansieringsvirksomhed, i bankens gældsbeviser.
b.
Sammenslutningen kan træffe aftaler med Banken om hjælpemidler,  

 personale og tjenesteydelser samt aftaler om refusion af  

 administrationsudgifter, som i første omgang er betalt af den ene  

 organisation på den andens vegne.
c.
Intet i denne overenskomst skal gøre Sammenslutningen ansvarlig for  

 Bankens handlinger eller forpligtelser, eller gøre Banken ansvarlig for  

 Sammenslutningens handlinger eller forpligtelser.
 Afsnit 7. Forholdet til andre internationale organisationer.
 Sammenslutningen skal indgå behørige aftaler med De Forenede Nationer og  

 kan indgå sådanne aftaler med andre offentlige internationale organisationer,  

 der har særlige opgaver at varetage på beslægtede områder.
 Afsnit 8. Kontorernes beliggenhed.
 Sammenslutningens hovedsæde skal være Bankens hovedsæde.
 Sammenslutningen kan oprette andre kontorer på ethvert medlems  

 territorier.
 Afsnit 9. Forvaringssteder.
Hvert medlem skal udpege sin centralbank som forvaringssted for  

 Sammenslutningens beholdning af vedkommende lands valuta eller andre af dens  

 aktiver; hvis et medlem ikke har nogen centralbank, skal det til dette formål  

 udpege en anden institution, som kan godkendes af Sammenslutningen.
Såfremt  

 et andet forvaringssted ikke er udpeget for Banken, også være  

 Sammenslutningens forvaringssted.
 Afsnit 10. Forbindelsesled.
Hvert medlem skal udpege en dertil egnet myndighed, som Sammenslutningen  

 kan henvende sig til i forbindelse med spørgsmål, der opstår i henhold til  

 denne overenskomst.
Såfremt et andet forbindelsesled ikke er udpeget, skal  

 det forbindelsesled, der er udpeget for banken, også være Sammenslutningens  

 forbindelsesled.
 Afsnit 11. Offentliggørelse af beretninger og udsendelse af meddelelser.
a.
Sammenslutningen skal offentliggøre en årsberetning indeholdende en  

 revideret regnskabsopgørelse og skal med passende mellemrum tilstille  

 medlemmerne en summarisk oversigt over sin finansielle stilling samt  

 resultatet af sin virksomhed.
b.
Sammenslutningen kan offentliggøre sådanne andre beretninger, som den  

 finder ønskelige for opfyldelsen af sine formål.
c.
Eksemplarer af alle beretninger, redegørelser og publikationer, der  

 udsendes i medfør af dette afsnit, skal tilstilles medlemmerne.
 Afsnit 12. Dispositioner over nettoindkomsten.
 Repræsentantskabet skal fra tid til anden med skyldig hensyntagen til  

 henlæggelse til reserver og uforudsete begivenheder bestemme, hvorledes der  

 skal forholdes med Sammenslutningens nettoindkomst.
 ARTIKEL VII.
 Udtræden; suspension af medlemsskab; standsning af virksomheden.
 Afsnit 1. Medlemmernes udtræden.
 Et medlem kan til enhver tid bringe sit medlemsskab i Sammenslutningen til  

 ophør ved at indsende en skriftlig opsigelse til Sammenslutningens hovedsæde.  

 Udmeldelsen bliver virksom fra den dato at regne, da opsigelsen modtages.
 Afsnit 2. Suspension af medlemsskab.
a.
Hvis et medlem undlader at opfylde nogen af sine forpligtelser over for  

 sammenslutningen, kan denne suspendere dets medlemsskab ved en beslutning,  

 truffet af et flertal af repræsentantskabet, der råder over et flertal af det  

 samlede stemmetal.
Det således suspenderede medlem ophører automatisk med at  

 være medlem et år efter datoen for dets suspension, med mindre der med samme  

 flertal træffes beslutning om at genoptage vedkommende medlem.
b.
Så længe suspensionen varer, kan et medlem ikke udøve nogen rettighed i  

 henhold til denne overenskomst, bortset fra retten til udtræden, hvorimod det  

 vedblivende er underkastet alle forpligtelser.
 Afsnit 3. Suspension eller ophør af medlemsskab i Banken.
 Et medlem, hvis medlemsskab i Banken suspenderes eller bringes til ophør,  

 skal automatisk suspenderes fra medlemsskab i Sammenslutningen, respektive  

 ophøre at være medlem af denne.
 Afsnit 4. Rettigheder og forpligtelser for regeringer, der ophører at være  

 medlemmer.
a.
Når en regering ophører med at være medlem, skal den ikke have andre  

 rettigheder i henhold til denne overenskomst end dem, der følger af dette  

 afsnit og artikel X, stk. c, men den skal, med mindre andet er foreskrevet i  

 dette afsnit, fortsat være ansvarlig for alle økonomiske forpligtelser, som  

 den som medlem, låntager, garant eller på anden måde har påtaget sig over for  

 Sammenslutningen.
b.
Når en regering ophører med at være medlem, skal Sammenslutningen og  

 regeringen påbegynde en afvikling af deres mellemværender.
Som et led i en så  

 dan afvikling af mellemværender kan Sammenslutningen og regeringen træffe  

 aftale om de beløb, der skal betales til regeringen som a conto betalinger på  

 dens indskud, samt om tidspunkt og møntenhed for sådanne betalinger.  

 Udtrykket »indskud«, brugt i forhold til en medlemsregering, skal i  

 denne artikel omfatte såvel medlemsregeringens indskud ved tiltrædelsen som  

 dens supplerende indskud.
c.
Hvis ingen sådan aftale træffes inden seks måneder fra den dato, da  

 regeringen ophørte med at være medlem, eller et sådant andet tidspunkt, som  

 måtte være aftalt mellem Sammenslutningen og regeringen, skal følgende  

 bestemmelser finde anvendelse:
 1. Regeringen skal være fritaget for ethvert  

 yderligere ansvar over for Sammenslutningen som følge af dens indskud, idet  

 dog regeringen straks skal betale Sammenslutningen de beløb, som var  

 forfaldet og ikke betalt på det tidspunkt, da regeringen ophøret med at være  

 medlem, og som efter Sammenslutningens skøn er nødvendig for, at den kan  

 opfylde sine på det pågældende tidspunkt indgåede forpligtelser i forbindelse  

 med sin finansieringsvirksomhed.
 2. Sammenslutningen skal til regeringen tilbagebetale  

 de af denne som indskud erlagt beløb eller beløb hidrørende derfra som  

 tilbagebetalinger på hovedstol, og som Sammenslutningen var i besiddelse af  

 på det tidspunkt, da regeringen ophørte med at være medlem, undtagen i den  

 udstrækning disse midler efter Sammenslutningens skøn vil være nødvendige  

 for, at den kan opfylde sine på det pågældende tidspunkt indgåede  

 forpligtelser i forbindelse med sin finansieringsvirksomhed.
 3. Sammenslutningen skal til regeringen betale en pro  

 rata andel af alle tilbagebetalinger af hovedstole, der modtages af  

 Sammenslutningen efter den dato, på hvilken regeringen ophørte med at være  

 medlem, for så vidt angår forud optagne lån med undtagelse af de lån, der er  

 ydet af supplerende midler, som er stillet til rådighed for Sammenslutningen  

 i henhold til aftaler, der foreskriver særlige afviklingsrettigheder.
En sådan andel skal forholde sig til lånenes fulde hovedstol som hele det  

 beløb, som regeringen har indbetalt på sit indskud og som ikke er  

 tilbagebetalt til den ifølge stk. 2 ovenfor, forholder sig til hele det  

 beløb, som samtlige medlemmer har indbetalt på deres indskud, og som er  

 anvendt eller efter Sammenslutningens skøn vil være nødvendigt for at den på  

 det tidspunkt, regeringen ophører med at være medlem, kan opfylde sine  

 forpligtelser i forbindelse med sin finansieringsvirksomhed.
Disse betalinger  

 fra Sammenslutningen skal erlægges i rater, når og efterhånden som  

 tilbagebetalingerne på hovedstolen modtages af Sammenslutningen, men ikke  

 hyppigere end een gang om året.
Beløbene skal erlægges i de valutaer, hvori  

 de modtages af Sammenslutningen, men Sammenslutningen kan dog efter eget skøn  

 foretages betalingerne i vedkommende regerings valuta.
 4. Ethvert beløb, som regeringen har til gode på sit  

 indskud, kan tilbageholdes, så længe den pågældende regering eller regeringen  

 for et område, der omfattes af dens medlemsskab, eller en politisk  

 underafdeling eller et organ for et af de forannævnte, forbliver ansvarlig  

 over for Sammenslutningen som låntager eller garant, og dette beløb kan efter  

 Sammenslutningens valg anvendes til dækning af enhver sådan forpligtelse,  

 efterhånden som denne forfalder til betaling.
 5. regeringen skal ikke, ifølge dette stk. c, i noget  

 tilfælde modtage beløb, der til sammen overstiger det mindste af de to  

 følgende beløb: a) det beløb, der af regeringen er indbetalt på dens indskud,  

 eller b) en sådan andel af Sammenslutningens nettoaktiver, som  

 Sammenslutningens nettoaktiver, som Sammenslutningens bøger udviste på den  

 dato, da regeringen ophørte med at være medlem, og som dens indskud udgør i  

 forhold til alle medlemmers samlede indskud.
 6. Alle hertil fornødne beregninger skal foretages på  

 et sådant grundlag, som sammenslutningen på rimelig måde måtte fastsætte.
d.
Et beløb, som en regering har til gode i henhold til dette afsnit, skal  

 under ingen omstændigheder betales før seks måneder efter den dato, da  

 regeringen ophører med at være medlem.
Hvis Sammenslutningen standser sin  

 virksomhed i medfør af afsnit 5 i denne artikel inden seks måneder fra det  

 tidspunkt, da en regering ophører med at være medlem, skal alle denne  

 regerings rettigheder afgøres efter bestemmelserne i afsnit 5, og vedkommende  

 regering skal betragtes som medlem af Sammenslutningen for så vidt angår  

 afsnit 5, bortset fra, at den ikke skal have stemmeret.
 Afsnit 5. Standsning af virksomheden og afvikling af forpligtelser.
a.
Sammenslutningen kan vedvarende standse sin virksomhed ved en  

 beslutning, truffet af et flertal af repræsentantskabet, der råder over en  

 majoritet af det samlede stemmetal.
Efter en sådan standsning skal  

 Sammenslutningen straks ophøre med al virksomhed med undtagelse af, hvad der  

 står i forbindelse med behørig realisation, bevaring og sikring af dens  

 aktiver og afvikling af dens aktiver og afvikling af dens for pligtelser.  

 Indtil en endelig afvikling af sådanne forpligtelser og fordeling af sådanne  

 aktiver har fundet sted, skal Sammenslutningen forblive bestående, og alle  

 gensidige rettigheder og forpligtelser for Sammenslutningen og dens medlemmer  

 i henhold til denne overenskomst skal bestå uforandret bortset fra, at intet  

 medlem kan suspenderes eller udtræde, og at ingen udlodning kan finde sted  

 til medlemmer, undtagen som bestemt i dette afsnit.
b.
Ingen udlodning kan finde sted til medlemmer som følge af deres  

 indskud, før alle kreditorernes fordringer er dækkede, eller der er foretaget  

 henlæggelser til deres imødegåelse, og før repræsentantskabet ved en  

 beslutning truffet af et flertal, som råder over en majoritet af det samlede  

 stemmetal, har besluttet at foretage en sådan udlodning.
c.
Med forbehold af foranstående og af alle særaftaler om disposition over  

 supplerende midler, som er truffet i forbindelse med tilvejebringelsen af  

 disse, skal Sammenslutningen udlodde sine aktiver til medlemmerne pro rata i  

 forhold til de beløb, de har indbetalt på deres indskud.
Enhver udlodning  

 ifølge foranstående bestemmelser i dette stykke c skal foretages under  

 forudsætning af, at der i hvert enkelt tilfælde forinden har fundet afregning  

 sted af alle Sammenslutningens udestående fordringer på vedkommende medlem.  

 udlodningen skal finde sted på sådanne tidspunkter og i valutaer, kontanter  

 eller andre aktiver, som Sammenslutningen måtte finde rimelige og retfærdige.  

 udlodningen til de forskellige medlemmer behøver ikke at være ensartet med  

 hensyn til beskaffenheden af de aktiver, der udloddes, eller de valutaer,  

 hvori disse er udtrykt.
d.
Et medlem, der modtager aktiver, som af Sammenslutningen udloddes i  

 henhold til dette afsnit eller afsnit 4, skal nyde samme rettigheder med  

 hensyn til sådanne aktiver, som Sammenslutningen nød før deres udlodning.
Artikel VIII Retsstilling, immuniteter og privilegier.
 Afsnit 1. Artiklens formåd.
 For at sætte Sammenslutningen i stand til at varetage de opgaver, der er  

 pålagt den, skal den retsstilling, de immuniteter og de privilegier, der  

 omhandles i denne artikel, indrømmes Sammenslutningen inden for hvert medlems  

 territorier.
 Afsnit 2. Sammenslutningens retsstilling.
 Sammenslutningen skal i enhver henseende betragtes som en juridisk person  

 og i særdeleshed være berettiget til:
1. at indgå retshandeler, 2. at erhverve og afhænde fast ejendom og løsøre, 3. at anlægge retssager.
Afsnit 3. Sammenslutningens stilling med hensyn til retsforfølgning.  

 Retssager kan kun anlægges mod Sammenslutningen ved en kompetent domstol  

 inden for et medlemslands territorier, hvor Sammenslutningen har et kontor,  

 har udnævnt en befuldmægtiget til at modtage stævning eller varsel om  

 sagsanlæg eller har udstedet eller garanteret værdipapirer.
Ingen sag kan dog  

 anlægges af medlemmer eller personer, der optræder på et medlems vegne, eller  

 hvis fordringer hidrører fra medlemmer.
Sammenslutningens ejendele og aktiver  

 skal, uanset hvor de måtte bero, og i hvis besiddelse de måtte være, nyde  

 beskyttelse mod enhver form for beslaglæggelse, arrest eller udlæg, indtil  

 endelig dom, der går Sammenslutningen imod, er afsagt.
 Afsnit 4. Beskyttelse af aktiver mod beslaglæggelse.
 Sammenslutningens ejendele og aktiver skal, uanset hvor de måtte bero, og  

 i hvis besiddelse de måtte være, nyde beskyttelse mod ransagning,  

 rekvisition, konfiskation, ekspropriation eller enhver anden form for  

 beslaglæggelse ved administrativ eller lovgivningsmæssig foranstaltning.
 Afsnit 5. Arkivets ukrænkelighed.
 Sammenslutningens arkiv er ukrænkeligt.
 Afsnit 6. Aktivernes beskyttelse mod restriktioner.
 I det omfang, det er nødvendigt for udførelsen af den i denne overenskomst  

 omhandlede virksomhed, og med forbehold af overenskomstens bestemmelser skal  

 alle Sammenslutningens ejendele og aktiver være fritaget for restriktioner  

 samt regulerings-, kontor- og moratorieforanstaltninger af enhver art.
 Afsnit 7. Privilegium vedrørende forsendelser.
 Officielle forsendelser fra Sammenslutningen skal af hvert medlem  

 behandles på tilsvarende måde som officielle forsendelser fra andre  

 medlemmer.
 Afsnit 8. Tjenestemænds og funktionærers immunitet og privilegier.
 Alle medlemmer af Sammenslutningens repræsentantskab og bestyrelse,  

 stedfortrædere, tjenestemænd og funktionærer:
1. skal nyde beskyttelse mod retsforfølgning for så  

 vidt angår de af dem i tjenestens medfør udførte handlinger, med mindre  

 Sammenslutningen giver afkald på denne beskyttelse; 2. skal, dersom de ikke har indfødsret i  

 opholdslandet, have krav på den samme beskyttelse; 2. skal, dersom de ikke har indfødsret i  

 opholdslandet, have krav på den samme beskyttelse med hensyn til  

 indvandringsbegrænsninger, bestemmelser vedrørende fremmede statsborgernes  

 anmeldelsespligt og værnepligt og de samme lempelser med hensyn til  

 valutarestriktioner, som af det pågældende medlem indrømmes andre medlemmers  

 repræsentanter, tjenestemænd og funktionærer af tilsvarende rang; 3. skal have samme adgang til benyttelse af  

 samfærdselsmidler, som medlemmerne indrømmer andre medlemmers repræsentanter,  

 tjenestemænd og funktionærer af tilsvarende rang.
 Afsnit 9. Skattefrihed.
a.
Sammenslutningen, dens aktiver, ejendom og indtægter samt dens i  

 henhold til denne overenskomst hjemlede virksomhed og forretninger skal være  

 fritaget for al beskatning og alle toldafgifter.
Sammenslutningen skal  

 ligeledes være fritaget for ansvar med hensyn til opkrævning eller betaling  

 af skatter eller afgifter af enhver art.
b.
Ingen skat må opkræves af lønninger og emolumenter, der af  

 Sammenslutningen udbetales til bestyrelsesmedlemmer, stedfortrædere,  

 tjenestemænd eller funktionærer, som ikke er statsborgere, undersåtter eller  

 står i andet lokalt tilhørsforhold til opholdslandet.
c.
Ingen skal af nogen art må pålægges forskrivninger eller værdipapirer,  

 udstedt af Sammenslutningen (herunder udbytte eller renter deraf), uanset  

 hvem der er indehaver deraf, 1. dersom en sådan skat medfører en forskelsbehandling  

 af en sådan forskrivning eller et sådant værdipapir, udelukkende fordi det er  

 udstedt af Sammenslutningen, eller 2. dersom en sådan beskatning udelukkende er baseret  

 på det sted eller den valuta, hvori en sådan forskrivning eller et sådant  

 værdipapir er udstedt, skal indfries eller er indfriet, eller på  

 beliggenheden af et af Sammenslutningen benyttet kontor eller  

 forretningslokale.
d.
Ingen skal af nogen art må pålægges en forskrivning eller et værdipapir  

 garanteret af Sammenslutningen (herunder udbytte eller renter deraf), uanset  

 hvem der er indehaver deraf, 1. dersom dette medfører en forskelsbehandling af en  

 sådan forskrivning eller et sådant værdipapir udelukkende på grund af  

 Sammenslutningens garanti, eller 2. dersom beskatningen udelukkende er baseret på  

 beliggenheden af et af Sammenslutningen benyttet kontor eller  

 forretningslokale.
 Afsnit 10. Artiklens anvendelse.
 Hvert medlem skal træffe de inden for dets territorier nødvendige  

 foranstaltninger til gennem dets egen lovgivning at gennemføre de i  

 nærværende artikel indeholdte grundsætninger og give Sammenslutningen  

 underretning om, hvilke konkrete foranstaltninger medlemmet har truffet i så  

 henseende.
 Artikel IX.
 Ændringer.
a. Ændringsforslag til denne overenskomst skal, uanset om de stilles af en  

 medlemsstat, eller af et medlem af repræsentantskabet eller bestyrelsen,  

 meddeles formanden for repræsentantskabet, der forelægger forslaget for  

 dette.
Såfremt den foreslåede ændring godkendes af repræsentantskabet, skal  

 Sammenslutningen ved rundskrivelse eller telegram forespørge alle medlemmer  

 om, hvorvidt de kan godkende den foreslåede ændring.
Når tre femtedele af  

 medlemmerne, der repræsenterer fire femtedele af det samlede stemmetal, har  

 godkendt de foreslåede ændringer, skal Sammenslutningen bekræfte dette ved en  

 behørig meddelelse stilet til alle medlemmer.
b.
Uanset det ovenfor under stk. a anførte kræves godkendelse af alle  

 medlemmer, når det drejer sig om ændringer i:
1. retten til at udtræde af Sammenslutningen i henhold  

 til artikel VII, afsnit 1; 2. den ret, som er sikret ved artikel III, afsnit 1,  

 stk. c; 3. den begrænsning af ansvaret, som er fastsat i  

 artikel II, afsnit 3.
 c. Ændringer skal træde i kraft for alle medlemmer tre måneder efter  

 datoen for den behørige meddelelse, medmindre en kortere tidsfrist er angivet  

 i rundskrivelsen eller telegrammet.
 Artikel X.
 Fortolkning og voldgift.
a.
Ethvert spørgsmål om fortolkning af bestemmelserne i denne  

 overenskomst, der opstår mellem et medlem og Sammenslutningen eller mellem  

 Sammenslutningens medlemmer indbyrdes, skal forelægges bestyrelsen til  

 afgørelse.
Dersom spørgsmålet i særlig grad angår et af Sammenslutningens  

 medlemmer, som ikke er berettiget til at udnævnte et bestyrelsesmedlem i  

 Banken, har det pågældende medlem ret til at lade sig repræsentere i  

 overensstemmelse med artikel VI, afsnit 4, stk. g.
b.
Når bestyrelsen har truffet beslutning i henhold til ovenstående stk.  

 a, kan ethvert medlem forlange, at spørgsmålet forelægges repræsentantskabet,  

 hvis afgørelse skal være endelig.
Indtil resultatet af forelæggelsen for  

 repræsentantskabet foreligger, kan Sammenslutningen, i det omfang den anser  

 det for nødvendigt, handle på grundlag af bestyrelsens afgørelse.
c.
Hvis der opstår uoverensstemmelse mellem Sammenslutningen og et land,  

 der er ophørt med at være medlem, eller mellem Sammenslutningen og et medlem,  

 efter at Sammenslutningens virksomhed vedvarende er standset, skal en sådan  

 uoverensstemmelse forelægges en voldgiftsret bestående af tre voldgiftsmænd,  

 een udnævnt af Sammenslutningen og een udnævnt af det pågældende land og en  

 opmand, som, med mindre parterne bliver enige om en anden ordning, skal  

 udpeges af præsidenten for Den internationale Domstol eller en sådan anden  

 myndighed, som måtte være foreskrevet ved en af Sammenslutningen vedtagen  

 bestemmelse.
Opmanden har fuld beføjelse til at afgøre ethvert  

 procedurespørgsmål, når parter ikke kan enes herom.
 ARTIKEL XI.
 Slutningsbestemmelser.
 Afsnit 1. Ikrafttræden.
 Denne overenskomst træder i kraft, når den er undertegnet på de  

 regeringers vegne, hvis indskud omfatter mindst 65 pct. af det i tillæg A  

 anførte samlede indskud, og når de i denne artikels afsnit 2, stk. a,  

 omhandlede dokumenter er deponerede på deres vegne; overenskomsten skal dog i  

 intet tilfælde træde i kraft før den 15. september 1960.
 Afsnit 2. Undertegnelse.
a.
Enhver regering, på hvis vegne denne overenskomst undertegnes, skal hos  

 Banken deponere et dokument, hvori det anføres, at den har tiltrådt  

 overenskomsten i overensstemmelse med sin lovgivning og taget alle fornødne  

 skridt til at sætte den i stand til at opfylde alle sine forpligtelser i  

 henhold til overenskomsten.
b.
Enhver regering bliver medlem af Sammenslutningen fra den dato at  

 regne, da det under stk. a ovenfor nævnte dokument er deponeret på dens  

 vegne, dog således at ingen regering kan blive medlem, før denne overenskomst  

 træder i kraft i henhold til nærværende artikels afsnit.
c.
Regeringerne i de lande, hvis navne findes anført i tillæg A, skal have  

 adgang til at undertegne denne overenskomst i bankens hovedsæde indtil  

 kontortids ophør den 31. december 1960. Dog kan Bankens bestyrelse, såfremt  

 overenskomsten ikke er trådt i kraft på denne dato, forlænge den periode, i  

 hvilken overenskomsten skal være åben for undertegnelse, med indtil seks  

 måneder.
d.
Efter at denne overenskomst er trådt i kraft, skal den kunne  

 undertegnes af regeringen i ethvert land, hvis medlemsskab er blevet godkendt  

 i henhold til artikel II, afsnit 1, stk. b.
 Afsnit 3. Territorial anvendelse.
 Ved sin underskrift af denne overenskomst godkender enhver regering  

 overenskomsten såvel på egne vegne som for alle områder, for hvis  

 internationale forbindelser vedkommende regering er ansvarlig, bortset fra  

 sådanne som efter skriftlig meddelelse fra regeringen til Sammenslutningen  

 undtages herfra.
 Afsnit 4. Påbegyndelse af Sammenslutningens virksomhed.
a.
Så snart denne overenskomst træder i kraft i henhold til nærværende  

 artikels afsnit 1, skal præsidenten indkalde til et bestyrelsesmøde.
b.
Sammenslutningen skal begynde sin virksomhed på den dato, da et sådant  

 møde afholdes.
c.
Så længe det første repræsentantskabsmøde ikke er afholdt, kan  

 bestyrelsen udøve alle repræsentantskabets beføjelser, bortset fra dem, der  

 er forbeholdt repræsentantskabet i henhold til denne overenskomst.
 Afsnit 5. Registrering.
 Banken bemyndiges til at registrere denne overenskomst i De Forenede  

 Nationers sekretariat i overensstemmelse med artikel 102 i De Forenede  

 Nationers pagt og de af generalforsamlingen i henhold hertil vedtagne  

 bestemmelser.
 Udfærdiget i Washington i et enkelt eksemplar, som skal bero i arkivet for  

 Den internationale Bank for genopbygning og økonomisk Udvikling, som ved sin  

 underskrift nedenfor har tilkendegivet, at den er rede til at virke som  

 depositar for denne overenskomst, og til at registrere overenskomsten i De  

 Forenede nationers sekretariat samt til at underrette alle regeringer, hvis  

 navne er anført i tillæg A, om den dato, på hvilken denne overenskomst træder  

 i kraft i henhold til artikel XI, afsnit 1.
 TILLÆG A.
INDSKUD VED TILTRÆDELSEN (Millioner US-dollars) (1) Udenrigsministeriet, den 14. februar  

 1961.
J.O.
Krag.
