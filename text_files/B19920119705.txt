 I medfør af § 1, stk. 2, og § 12, stk. 3, i lov om hunde, jf.
lovbekendtgørelse nr. 380 af 26. juni 1969, som ændret senest ved lov nr. 1064 af 23. december 1992, fastsættes:
Almindelige bestemmelser § 1.  Alle hunde født efter den 1. januar 1993 skal  

 mærkes og registreres i Dansk Hunderegister.
 Stk. 2.  Mærkning og anmeldelse til registrering skal  

 foretages senest, når hunden er 4 måneder gammel.
 Stk. 3.  Pligten til at sørge for, at hunden er mærket  

 og registreret, påhviler den, der besidder hunden på det tidspunkt, hvor  

 hunden er 4 måneder gammel.
 Stk. 4.  Ved indførsel af en hund, der er over 4 måneder  

 gammel, påhviler det den, der indfører hunden her i landet, at sørge for, at  

 hunden inden 4 uger efter indførsel er mærket og registreret.
 Stk. 5.  Besidderen af en hund, der er over 4 måneder  

 gammel, skal opbevare dokumentation for, at hunden er registreret, jf. § 9,  

 stk. 4.
 § 2.  Dansk Hunderegister er ansvarlig for  

 registrering af hunde efter reglerne i denne bekendtgørelse.
 Stk. 2.  Dansk Hunderegister er en forening, der efter  

 aftale med justitsministeren er stiftet af følgende foreninger:
 Stk. 3.  Justitsministeren godkender foreningens  

 vedtægter.
 § 3.  Besidderen af en hund, som anmeldes til  

 registrering, skal efter reglerne i § 9 betale 120 kr. til Dansk  

 Hunderegister til dækning af foreningens omkostninger ved registreringen.
 § 4.  Dansk Hunderegister udarbejder blanketter til  

 brug for mærkning og registrering, jf. § 9 og § 10.
Stk. 2.  Blanketter til brug ved forudbetaling for og  

 anmeldelse af registrering udleveres på offentlige steder som fx. på posthuse  

 og biblioteker.
Blanketterne udleveres endvidere ved henvendelse til Dansk  

 Hunderegister.
 Stk. 3.  Blanketter til brug ved anmeldelse af ændringer  

 i de registrerede oplysninger udleveres gratis hos Dansk Hunderegister.
 Stk. 4.  Dansk Hunderegisters adresse og telefonnummer  

 er:
 Parkvej 1, 2680 Solrød Strand, telefon 56 14 80 66.
Mærkning § 5.  Mærkning foretages ved øre- eller  

 lysketatovering eller elektronisk ved injektion af en chip efter et system,  

 der er godkendt af Dansk Hunderegister.
Stk. 2.  En mærkning (hundenummer) består af et antal  

 bogstaver og/eller cifre, der udelukkende skal sikre en entydig  

 identifikation.
Hundenummersystemet administreres af Dansk Hunderegister.
 § 6.  Mærkning må kun foretages af de dyrlæger og  

 tatovører, der er registreret i Dansk Hunderegister.
 Stk. 2.  Udgifterne til mærkning afholdes af besidderen  

 af hunden.
 § 7.  Dansk Hunderegister udarbejder en vejledning om  

 rekvisition af hundenummer og om mærkningens gennemførelse.
Registrering § 8.  I Dansk Hunderegister må kun registreres  

 følgende oplysninger:
 § 9.  Besidderen indsender en udfyldt  

 registreringsblanket samtidig med indbetaling af 120 kr. til Dansk  

 Hunderegister.
 Stk. 2.  Dansk Hunderegister registrerer oplysningerne  

 og sender en udfyldt registreringsformular til besidderen.
 Stk. 3.  Den dyrlæge eller tatovør, der i henhold til §  

 6 mærker hunden, attesterer registreringsformularen og udleverer et eksemplar  

 af den attesterede registreringsformular til besidderen.
 Stk. 4.  Dyrlægen eller tatovøren indsender inden 1 uge  

 efter mærkningen et eksemplar af den attesterede registreringsformular til  

 Dansk Hunderegister, der herefter tilsender hundens besidder en fuldstændig  

 registerudskrift forsynet med hundenummer, jf. § 1, stk. 5.
 § 10.  Såfremt der sker ændringer i de registrerede  

 oplysninger, skal besidderen af hunden inden 4 uger foretage anmeldelse herom  

 til Dansk Hunderegister, jf. dog stk. 2 samt § 11.
 Stk. 2.  Såfremt en hund skifter ejer, påhviler pligten  

 efter stk. 1 erhververen.
 § 11.  Besidderen af en hund kan endvidere foretage  

 anmeldelse om hundens død til Dansk Hunderegister.
 § 12.  Anmeldelse efter §§ 10 og 11 er gratis.
 § 13.  Oplysningerne i Dansk Hunderegister slettes  

 automatisk efter 18 år.
 Stk. 2.  Sletning foretages endvidere, såfremt der  

 indgives anmeldelse efter § 11.
 Stk. 3.  Ved registrering af ændringer i de registrerede  

 oplysninger slettes de oplysninger, som anmeldelsen om ændring vedrører.
 Regnskab og revision m.v.
 § 14.  Dansk Hunderegister udarbejder hvert år inden  

 1. oktober et budget for det kommende regnskabsår, der er kalenderåret.
 Stk. 2.  Budgettet indsendes til Justitsministeriet.  

 Såfremt Justitsministeriet ikke kan godkende budgettet, fastsætter  

 Justitsministeriet foreningens budget.
§ 15.  Dansk Hunderegister skal foretage bogføring og  

 udarbejde årsregnskab bestående af balance, resultatopgørelse og noter efter  

 reglerne i eller fastsat i henhold til bogføringsloven.
Der skal endvidere  

 udarbejdes en årsberetning.
 Stk. 2.  Årsregnskabet skal udarbejdes, således at det  

 med revisionspåtegning foreligger i godkendt stand senest 4 måneder efter  

 regnskabsperiodens udløb. Årsregnskabet indsendes til Justitsministeriet til  

 godkendelse.
 § 16.  Dansk Hunderegister skal antage en eller flere  

 statsautoriserede eller registrerede revisorer.
 Stk. 2.  I forbindelse med sin kritiske gennemgang af  

 regnskabsmaterialet, skal revisor efterkomme de krav vedrørende revision, som  

 Justitsministeriet stiller.
 Stk. 3.  Justitsministeren kan afsætte revisor.
 § 17.  Dansk Hunderegisters regnskaber er undergivet  

 rigsrevisionens revision, jf. § 2, stk. 1, nr. 2, i lov om revisionen af  

 Statens regnskaber m.m.
Straf og ikrafttræden § 18.  Overtrædelse af § 1, § 6, stk. 1, § 8, § 9,  

 stk. 4, § 10 og §§ 13-16 straffes med bøde, medmindre højere straf er  

 forskyldt efter den øvrige lovgivning.
 § 19.  Bekendtgørelsen træder i kraft den 1. januar  

 1993.
