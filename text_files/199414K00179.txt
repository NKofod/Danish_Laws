Nr BTL 179 Betænkning over Forslag til lov om afgift af blyakkumulatorer og hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

  

 Nr L 179 1994-95, 1. samling Afgivet af Skatteudvalget Afgivet: 19950426 Udvalget har behandlet lovforslaget i nogle møder.
 Endvidere har udvalget modtaget mundtlige og/eller skriftlige henvendelser  

 fra Foreningen for Indsamling af Genopladelige Batterier og  

 Leverandørforeningen for Transportabelt Elværktøj.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren, tiltrådt af udvalget:
 Til § 32 1) I stk. 1, nr. 2, ændres »§ 34, stk.  

 3-6« til: »§ 34, stk. 4, 5 og 7«.
 Til § 34 2) Stk. 1 affattes således:
»Skatteministeren fastsætter tidspunktet for lovens ikrafttræden.  

 Loven kan dog tidligst træde i kraft den 1. januar 1996. Skatteministeren kan  

 undlade at sætte lovens regler om blyakkumulatorer i kraft.
Skatteministeren  

 kan bestemme, at bestemmelserne i § 3, stk. 1, skal træde i kraft forud for  

 lovens øvrige bestemmelser.
 3) Stk. 3 udgår.
 Stk. 4-7 bliver herefter stk. 3-6.
 4) I stk. 6, 1. pkt., der bliver stk. 5, 1. pkt., ændres  

 »stk. 4, 2. pkt., eller af stk. 5« til: »stk. 3, 2. pkt.,  

 eller af stk. 4«.
Bemærkninger Til nr. 1, 3 og 4 Der er alene tale om tekniske ændringer.
 Det vil i den bekendtgørelse, hvorved loven sættes i kraft, blive fastsat,  

 at virksomheder, der skal registreres, skal anmelde sig til registrering  

 senest 8 dage før lovens generelle ikrafttræden.
Til nr. 2 Miljø- og energiministeren agter at indgå en aftale i henhold  

 til miljøbeskyttelseslovens § 10 med Foreningen til indsamling af  

 blyakkumulatorer i Danmark (ReturBat) om indsamling m.v. af blyakkumulatorer  

 og tilskud til erhvervsmæssig indsamling og bortskaffelse til genanvendelse  

 og om gebyr på blyakkumulatorer.
Da denne ordning indeholder regler om støtte  

 til indsamling af blyakkumulatorer, skal den notificeres efter  

 statsstøttereglerne i Traktatens art. 92-93. Ordningen skal endvidere  

 forhandles med de i miljøbeskyttelseslovens § 11 nævnte myndigheder og  

 organisationer.
Når aftalen herefter kan underskrives af miljø- og  

 energiministeren, undlader skatteministeren at sætte lovens regler om afgift  

 af blyakkumulatorer i kraft.
Skatteministeren agter i givet fald  

 efterfølgende at fremsætte forslag til ændring af loven, således at den ikke  

 indeholder bestemmelser om blyakkumulatorer.
 Såfremt Kommissionens godkendelse af aftalen mod forventning ikke måtte  

 foreligge inden den 1. januar 1996, agter ministeren på dette tidspunkt alene  

 at sætte lovforslaget i kraft, for så vidt angår nikkel-cadmium-batterierne,  

 således at spørgsmålet om ikrafttrædelse af den del af lovforslaget, der  

 vedrører blybatterierne, endeligt afgøres, når Kommissionens stillingtagen  

 foreligger.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tilføjelse til tillægsbetænkning Udvalget har, efter at 3. behandling blev standset og lovforslaget henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de af  

 skatteministeren i tillægsbetænkningen stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse .
Mindretallet støtter den frivillige aftale, der er indgået mellem ReturBat  

 og Miljø- og Energiministeriet.
Frivillige aftaler inddrager og ansvarliggør  

 erhvervslivet på en helt anden og mere direkte måde end traditionel  

 lovgivning.
Mindretallet fastholder modstanden mod nikkel-cadmium-afgiften, der er en  

 ren fiskal afgift.
Lovforslaget er ødelæggende for den frivillige indsamling  

 i butikkerne.
Der eksisterer en aftale indgået med 25 organisationer om  

 indsamling af genopladelige batterier.
Mindretallet har vanskeligt ved at se,  

 at en højere afgift kan løse problemerne med indsamling af genopladelige  

 batterier.
Det er mindretallets opfattelse, at dansk erhvervsliv og det  

 danske samfund i dag er så skatte- og afgiftsbelastet, at der ikke er  

 grundlag for at indføre nye skatter eller afgifter.
Der er tværtimod behov  

 for, at skatter og afgifter nedsættes eller fjernes, så der kan skabes  

 incitamenter til nye investeringer til miljøforbedringer og nedbringelsen af  

 arbejdsløsheden.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de i tillægsbetænkningen og  

 tilføjelsen til tillægsbetænkningen stillede ændringsforslag.
 ÆndringsforslagAf et mindretal (V og KF), tiltrådt af et  

mindretal (FP):
 Til § 1 5) I paragraffen udgår ordene »og hermetisk forseglede  

 nikkel-cadmium-akkumulatorer«.
 Til § 2 6) I stk. 1 udgår nr. 4 og 5.
 Til § 2 7) I stk. 2 udgår ordene »120 kr. pr. kg  

 nikkel-cadmium-akkumulatorer og«.
 Til § 3 8) I stk. 1 udgår ordene »eller  

 nikkel-cadmium-akkumulatorer«.
 Til § 34 9) I stk. 6 udgår i 2. pkt. ordene »og  

 120 kr. pr. kg nikkel-cadmium-batteri«.
Bemærkninger Til nr. 5-9 Ændringsforslagene har til formål at fjerne afgiften på  

 nikkel-cadmium-akkumulatorer fra lovforslaget.
Herefter er der kun afgiften  

 på blyakkumulatorer tilbage i lovforslaget.
På dette område er der indgået en  

 frivillig aftale mellem foreningen til indsamling af blyakkumulatorer i  

 Danmark (ReturBat) og miljø- og energiministeren om indsamling og  

 genanvendelse af blyakkumulatorer.
