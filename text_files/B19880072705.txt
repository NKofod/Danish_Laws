 I medfør af lov om realkreditinstitutter, jf. lovbekendtgørelse nr. 547 af  

 14. august 1986 med senere ændringer, § 10 b, stk. 2, §§ 20 a-20 c og 23,  

 stk. 9, som affattet ved lov nr. 374 af 6. juli 1988, fastsættes:
Generelt om refinansieringslånene § 1.  Realkreditinstutterne, herefter benævnt  

 instituttet, kan yde refinansieringslån til hel eller delvis indfrielse af  

 restgælden på realkreditlån inkl. restancer, der er forfaldne til betaling  

 inden 1. maj 1988, og andre lån i landbrugsejendomme m.v., der af  

 landbrugsministeren er tilladt indfriet og erstattet med refinansieringslån i  

 henhold til lov om refinansiering af realkreditlån m.v. i landbrugsejendomme.
 Stk. 2.  Refinansieringslån kan desuden ydes til  

 følgende dokumenterede finansieringsomkostninger:
Stk. 3.  Refinansieringslån efter stk. 1 kan ydes som  

 jordbrugslån efter lov om indeksregulerede realkreditlån , som udlandslån,  

 jf.
Boligstyrelsens bekendtgørelse om udlandslån m.v. i landbrugsejendomme  

 m.v., og som 30-årige annuitetslån, jf. §§ 3-6.
 Stk. 4.  Ved bevilling af refinansieringslån påser  

 instituttet, at refinansieringen med hensyn til beløbsstørrelser af de af  

 instituttet indfriede lån opfylder bestemmelserne i lov om refinansiering af  

 realkreditlån m.v. i landbrugsejendomme, samt at lånene placeres inden for de  

 lånegrænser, der er fastsat for de pågældende typer af refinansieringslån.
 § 2.  Boligstyrelsen fastsætter nærmere retningslinier  

 for ydelse af lån, der ikke overstiger 55.000 kr. pr. lån.
Særlige 30-årige annuitetslån § 3.  I medfør af § 10 b, stk. 2, i lov om  

 realkreditinstitutter, kan refinansieringslån ydes som 30-årige annuitetslån,  

 der finansieres ved salg af nominelle, fast forrentede obligationer.
Stk. 2.  De i stk. 1 nævnte obligationer udstedes med en  

 pålydende rente, der fastsættes og offentliggøres af Hypotekbanken.
Ved  

 rentefastsættelsen anvendes satser med 1/2 procentenheder.
 Stk. 3.  De i stk. 1 nævnte obligationer udstedes som  

 inkonvertible obligationer med 4 debitorterminer og 4 kreditorterminer.
 Stk. 4.  De i stk. 1 nævnte obligationer skal udstedes i  

 særlige serier, der ikke kan anvendes til andre formål.
 Stk. 5.  De i stk. 3 nævnte obligationsserier lukkes  

 senest ved udgangen af 1990.
 Stk. 6.  Obligationerne optages til notering på  

 Københavns Fondsbørs og overtages af Hypotekbanken efter de bestemmelser, der  

 er fastsat i Landbrugsministeriets bekendtgørelse om refinansiering af  

 realkreditlån m.v. i landbrugsejendomme.
 § 4.  Lån baseret på de i § 3 nævnte obligationer kan  

 kun ydes i det omfang, de placeres med sikkerhed ud over en lånegrænse på 45  

 pct. af ejendommens handelsværdi som defineret i lov om refinansiering af  

 realkreditlån m.v. i landbrugsejendomme.
§ 5.  Lånene indfries kontant til en kurs fastsat  

 således, at den effektive rente svarer til 2/3 af den effektive rente på  

 fastforrentede obligationer med tilsvarende restløbetid.
Instituttet opkøber  

 fra Hypotekbanken de til lånet svarende obligationer til den ovenfor  

 beregnede kurs.
Markedskursen beregnes og offentliggøres af Hypotekbanken.
 § 6.  Reserverne for lån, der ydes på basis af de i §  

 3 nævnte obligationer, skal til enhver tid udgøre mindst 10 pct. af  

 pantebrevenes restgæld.
 Stk. 2.  I institutter, hvor låntagerne er solidarisk  

 ansvarlige for lån, der ydes på basis af de i § 3 nævnte obligationer, skal  

 reserverne dog udgøre mindst 5 pct. af pantebrevenes restgæld.
Indfrielse med andre obligationer § 7.  Boligstyrelsen kan tillade, at  

 obligationsrestgælden på realkreditlån , hvor pantebrevet er erstattet med en  

 tilsvarende fordring på staten, jf. § 20 a i lov om realkreditinstitutter,  

 kan indfries med obligationer fra andre serier, aldersklasser og  

 rentefodsafdelinger end dem, hvori det oprindelige lån er effektueret.
Stk. 2.  Indfrielse med andre obligationer end  

 obligationer fra den serie, hvori lånet er effektueret, kan dog kun finde  

 sted med obligationer med højst samme pålydende rente som obligationer fra  

 den serie, hvori lånet er effektueret.
Endvidere kan indfrielse ikke finde  

 sted ved indlevering af konvertible obligationer, hvor de for lånet bagved  

 liggende obligationer er inkonvertible.
Stk. 3.  Indfrielse med andre obligationer end  

 obligationer fra den serie, hvori lånet er effektueret, forudsætter  

 endvidere, at de samlede indtægter fra disse obligationer, eller fra  

 obligationer, som eventuelt senere træder i stedet for disse, svarer til de  

 indtægter, som instituttet ville have haft på de indfriede lån inkl. bidrag i  

 lånenes restløbetid.
De årlige ydelsesindtægter kan dog maksimalt afvige 5  

 pct. fra de indtægter, inkl. bidrag, som instituttet ville have haft på de  

 indfriede lån i det pågældende år.
 § 8.  De i § 7 nævnte obligationer indgår i en pulje,  

 der kan anvendes til opkøb af de til de indfriede lån svarende obligationer.
 Stk. 2.  Puljens obligationer indgår sammen med de  

 pantsatte ejendomme og instituttets reserver i det grundlag, der tjener som  

 sikkerhed for instituttets forpligtelser over for obligationsejerne, og  

 træder i stedet for den statslige forpligtelse, jf. lov om refinansiering af  

 realkreditlån m.v. i landbrugsejendomme § 8.
 Stk. 3.  Instituttet kan foretage udtrækning af  

 obligationer i de serier, hvori de indfriede lån er effektueret, i det  

 omfang, der sker udtrækning af de obligationer, der indgår i den i stk. 1,  

 nævnte pulje.
§ 9.  De obligationer, der indgår i puljen efter § 8,  

 skal regnskabsmæssigt holdes adskilt fra instituttets øvrige aktiver.  

 Instituttet skal hvert år i en note til regnskabet vise en opgørelse over de  

 lån, der er indfriet med obligationer fra andre serier eller aldersklasser  

 end de, hvori lånene er effektueret.
Opgørelsen skal indeholde følgende  

 oplysninger:
 Stk. 2.  Instituttets revisor skal optage bemærkning i  

 revisionsprotokollen om de i stk. 1 nævnte forhold.
 Tilsyn m.v.
 § 10.  På tidspunktet for effektuering af  

 refinansieringslån indberetter instituttet oplysninger om den konkrete  

 lånesag som anført i bilaget.
 Stk. 2.  Instituttet indberetter endvidere ved førtidige  

 indfrielser af refinansieringslån, samt i tilfælde af delvis indfrielse og  

 betaling af ekstraordinære afdrag.
Stk. 3.  På tidspunktet for afgivelse af lånetilbud  

 indberetter indstituttet endvidere oplysninger om det samlede omfang af hver  

 enkelt lånetype, samt oplysninger om låntagerne.
Instituttet indberetter  

 ligeledes ved bortfald af lånetilbud samt ikke accepterede lånetilbud.
 Stk. 4.  Indberetningerne sker efter retningslinier  

 fastlagt af Tilsynet med Realkreditinstitutter i samarbejde med Hypotekbanken  

 samt Landbrugsministeriet.
Stk. 5.  Udgifter forbundet med instituttets  

 indberetninger afholdes af instituttet.
Udgifter forbundet med Tilsynet med  

 Realkreditinstitutters anvendelse af indberetningerne til brug for  

 tilsynsvirksomhed indgår i de samlede tilsynsudgifter efter § 8 i lov om  

 realkreditinstitutter.
 § 11.  Instituttets lånesag skal indeholde kopi af det  

 attesterede ansøgningsskema om refinansiering.
 Stk. 2.  Instituttets lånesag skal endvidere indeholde  

 kopi af samtlige lånetilbud samt kopi af afregningsskrivelser for hvert  

 enkelt lånetype, der indgår i refinansieringsordningen.
 Stk. 3.  De i stk. 1 og 2 nævnte kopier skal opbevares  

 på instituttets lånesag i mindst 5 år.
 Ikrafttræden m.v.
 § 12.  Bekendtgørelsen træder i kraft den 15. december  

 1988.
