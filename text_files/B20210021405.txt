Bekendtgørelse om ændring af bekendtgørelse om rådighed § 1 I bekendtgørelse nr. 1172 af 25. november 2019 om rådighed, som ændret ved bekendtgørelse nr. 1347 af 11. september 2020, bekendtgørelse nr. 1827 af 7. december 2020 og bekendtgørelse nr. 1968 af 15. december 2020, foretages følgende ændring:
 1. Efter § 5 indsættes:
»§ 5 a.
Et medlem, som modtager tilskud til uddannelse efter pulje om certifikater til ledige flyveledere og piloter, kan få dagpenge på enkeltdage under uddannelse i et andet land.
Det er et krav, at uddannelsen opfylder betingelserne i § 32. Medlemmet skal inden afrejsen godtgøre over for a-kassen at have en aftale med uddannelsesstedet i det andet land.
Medlemmet skal give meddelelse om opholdets varighed til jobcenteret og a-kassen før rejsen.
Medlemmet skal komme tilbage til Danmark inden for 5 dage.« § 2 Bekendtgørelsen træder i kraft den 17. februar 2021.
