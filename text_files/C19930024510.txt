Til samtlige ministerier, styrelser og kommunalbestyrelser Byggestyrelsens cirkulære nr. 91 af 25. juni 1986 om ansvarsforhold ved  

 byggearbejder ophæves med virkning fra denne skrivelses dato for så vidt  

 angår byggearbejder, der udbydes efter Almindelige Betingelser for arbejder  

 og leverancer i bygge- og anlægsvirksomhed af 1992 (AB 92).
 Baggrunden for ophævelsen er, at det nævnte cirkulære i vidt omfang indgår  

 i AB 92, der er obligatorisk i statsligt og statsstøttet byggeri fra den 1.  

 januar 1994.
 Hvad angår pligten til at indføje byggeleveranceklausulen med det 5-årige  

 leverandøransvar i entreprenørens og dennes underentreprenørers aftaler om  

 leverancer til entreprisens udførelse kan entreprenørerne - eller bygherrerne  

 ved bygherreleverancer - enten henvise til AB 92 § 10, stk. 4 og § 5, stk. 5,  

 eller de kan fortsat bruge byggeleveranceklausulens tekst fra  

 ansvarscirkulæret.
 Der kan fortsat aftales leverancevilkår, der er gunstigere for bygherre  

 eller entreprenør end byggeleveranceklausulen.
Som en følge af ansvarscirkulærets ophævelse er Byggestyrelsens vejledning  

 af april 1987 om ansvarsforhold ved byggearbejder udgået.
En del af stoffet  

 er medtaget i Bygge- og Boligstyrelsens vejledning om AB 92, som udkommer i  

 januar 1994.
