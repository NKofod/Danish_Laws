 Vedrørende en hurtigere og smidigere  

 behandling af ansøgninger om opholdstilladelse til udenlandske  

 studerende og gæsteforskere.
 Direktoratet for Udlændinge har i en  

 skrivelse af 15. august 1995 anmodet Rigspolitiet om at underrette samtlige  

 politikredse om en mellem Direktoratet for Udlændinge og  

 Rektorkollegiets Internationale Udvalg indgået aftale, der skal sikre  

 en hurtigere og smidigere behandling af ansøgninger om  

 opholdstilladelse til udenlandske studerende og gæsteforskere.
 I den forbindelse vedlægges Direktoratet for  

 Udlændinges ovennævnte skrivelse af 15. august med  

 tilhørende bilag.
Det bemærkes, at der, såfremt der opstår  

 tvivlsspørgsmål vedrørende den aftalte  

 ansøgningsprocedure, bedes rettet henvendelse til Direktoratet for  

 Udlændinge herom.
Boye Bilag:
Direktoratet for Udlændinge	15. august 1995 1. kontor Vedrørende en hurtigere og smidigere  

 behandling af ansøgninger om opholdstilladelse til udenlandske  

 studerende og gæsteforskere.
 I april 1995 blev der på foranledning af  

 Indenrigsministeriet nedsat en arbejdsgruppe med deltagelse af  

 repræsentanter for Rektorkollegiet og Direktoratet for Udlændinge  

 med henblik på at gennemføre en hurtigere og smidigere  

 behandling af ansøgninger om opholdstilladelse til udenlandske  

 studerende og gæsteforskere.
Arbejdsgruppen har nu afsluttet sit arbejde, idet der er  

 indgået en aftale mellem Rektorkollegiets Internationale Udvalg og  

 Direktoratet for Udlændinge.
Aftalen skal sikre, at ansøgninger  

 om opholdstilladelse fra udenlandske studerende og gæsteforskere som  

 hovedregel behandles indenfor 1 måned fra modtagelsen af  

 ansøgningen i direktoratet.
Den hurtige sagsbehandling er dog betinget  

 af, at den enkelte uddannelsesinstitution indestår for, at den  

 pågældende ansøger har tilstrækkelige midler under  

 sit ophold i Danmark.
 Af aftalen fremgår endvidere fremgangsmåden  

 ved indgivelse af ansøgninger om opholdstilladelse fra udenlandske  

 studerende og gæsteforskere, hvilke persongrupper der er omfattet af  

 aftalen, samt en oversigt over kontaktpersoner i direktoratet og på  

 uddannelsesinstitutionerne.
 Idet 60 kopier af aftalen med bilag vedlægges, skal  

 direktoratet herved anmode Rigspolitichefen, afdeling E, Den Centrale  

 Politiafdeling om ved fremsendelse af et eksemplar af aftalen at underrette  

 samtlige danske politimesterembeder om den indgåede aftale og  

 især den vedtagne fremgangsmåde for indgivelse af  

 ansøgninger, der medfører, at ansøgninger - herunder om  

 forlængelse - der indgives ved et politimesterembede, skal  

 vedlægges det som bilag 1 (førstegangsansøgninger) eller  

 2 (forlængelser) til aftalen vedlagte tillægsskema, som tillige  

 skal medsendes ved politimesterembedets fremsendelse af ansøgningen  

 til direktoratet.
Det bemærkes, at tillægsskemaerne kun  

 opbevares af Rektorkollegiet eller dets uddannelsesinstitutioner, og at  

 tillægsskemaerne skal være udfyldt af både  

 uddannelsesinstitutionen og ansøgeren ved indgivelsen af  

 ansøgningen ved politimesterembedet.
De enkelte politimesterembeder  

 skal således ikke have eksemplarer af tillægsskemaerne liggende  

 med henblik på udlevering til ansøgere.
 Opmærksomheden henledes i øvrigt på  

 fremgangsmåden for indgivelse af ansøgninger fra denne  

 persongruppe, der fremgår af bilag 3 til ovennævnte aftale.
 Direktoratet skal endelig bemærke, at  

 Rektorkollegiet samtidig hermed har tilskrevet de uddannelsesinstitutioner,  

 der er omfattet af aftalen, hvorfor det kan forventes, at proceduren meget  

 snart vil blive taget i anvendelse af ansøgere til det kommende  

 akademiske år, hvorfor direktoratet skal henstille til  

 Rigspolitichefen, afdeling E, Den Centrale Politiafdeling, at  

 politimesterembederne orienteres snarest muligt.
 PROCEDURE FOR BEHANDLING AF ANSØGNINGER OM  

 OPHOLDSTILLADELSE TIL UDENLANDSKE STUDERENDE OG FORSKERE.
 Direktoratet for Udlændinge og Rektorkollegiets  

 Internationale Udvalg har indgået følgende aftale om proceduren  

 for behandlingen af ansøgninger for studerende og forskere,  

 således at der sikres en hurtig og smidig sagsbehandling.
 Til dette formål er udarbejdet 2 skemaer for  

 henholdsvis 1. gangsansøgninger (bilag 1) * og ansøgninger om  

 forlængelse (bilag 2) *.
 Beskrivelse af procedure:
 1)	Skemaet udfyldes af henholdsvis den  

 studerende/forskeren samt uddannelsesinstitutionen (bilag 3).
 2)	Den studerende/forskeren vedlægger det komplet  

 udfyldte skema ved indgivelsen af ansøgning om opholdstilladelse.
 3)	Ved modtagelsen i direktoratet vil skemaet tjene som  

 identifikation af sagstypen, og ansøgningen vil således hurtigt  

 blive sagsplaceret til den enkelte sagsbehandler.
 4)	Såfremt alle de relevante data fremgår  

 af skemaet, herunder at uddannelsesinstitutionen har attesteret for  

 ansøgerens finansieringsgrundlag, vil opholdstilladelse blive meddelt  

 inden for 1 måned, dog i sommer- og juleferieperioder inden for 2  

 måneder.
 Det er endvidere aftalt, at der udpeges faste  

kontaktpersoner i direktoratet og Rektorkollegiet, som vil tilse  

 aftalens gennemførelse (bilag 4) *.
 Persongruppe omfattet af aftalen:
 -	Studerende, hvor der fra dansk  

 uddannelsesinstitution foreligger dokumentation for optagelse samt  

 dokumentation for tilstrækkelige midler til eget underhold.
 -	Gæsteforskere, herunder Ph.D-studerende,  

 hvor der fra dansk uddannelsesinstitution foreligger dokumentation for, at  

 den pågældende er sikret arbejdsplads samt  

 løn/forskningsmidler.
 Det er således kun de ansøgninger fra  

 studerende og gæsteforskere, hvor uddannelsesinstitutionen  

 indestår for, at den pågældende har  

tilstrækkelige midler under sit ophold i Danmark, der vil blive  

 omfattet af aftalen.
 Ansøgning om opholdstilladelse for  

 medfølgende ægtefælde og børn behandles efter de  

 hidtil gældende regler.
 Uddannelsesinstitutioner omfattet af  

 aftalen: Se bilag 5 *.
 * Bilag ikke vedlagt.
 Bilag 3:
 Sagsgang ved ansøgning om  

 opholds-/arbejdstilladelse for gæster ved danske uddannelses-  

 institutioner.
 1)	Skema sendes fra værtsinstitutionen til  

 gæsten.
 2)	Gæsten udfylder skemaet med personlige data,  

 information om medfølgende familiemedlemmer og evt. finansielle  

 oplysninger (hvis opholdet ikke finansieres via  

 værtsinstitutionen).
 3)	Gæsten returnerer det udfyldte skema til  

 værtsinstitutionen.
 4)	Værtsinstitutionen udfylder skemaet med  

 oplysninger om institutionen, ansvarlig kontaktperson, gæstens  

 tilknytning til institutionen, samt evt. finansielle oplysninger.
 5)	Skemaet returneres atter til gæsten, som  

 indleverer det til en dansk repræsentation sammen med sin  

 ansøgning om opholds-/arbejdstilladelse.
