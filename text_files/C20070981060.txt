Klagevejledning  

 for stofmisbrugere i behandling (Fælles for den sundhedsfaglige  

 og den sociale behandling) Indledning Behandling for stofmisbrug sker både  

 på sundhedsområdet og på det sociale område.  Myndighedsansvaret for  

 stofmisbrugsbehandling er placeret hos kommunalbestyrelsen, som er ansvarlig  

 for visitation af stofmisbrugere til sundhedsfaglig og socialfaglig  

 behandling.
Den  

 sundhedsfaglige behandling  

  

 for stofmisbrug  

 omfatter primært undersøgelse for og behandling af misbruget/afhængigheden.  

 Herudover omfatter den sundhedsfaglige behandling af stofmisbrugere  

 undersøgelse for og sikring af behandling af de fysiske og psykiske  

 problemstillinger tilknyttet stofmisbruget.
Behandlingen kan ved afhængighed  

 af  

 opioider (heroin, morfin m.v.) omfatte substitutionsbehandling med metadon  

 eller buprenorphin.
Den  

 socialfaglige behandling  

  

 forudsætter en  

 visitation, der kan munde ud i en beslutning om enten dag- eller ambulant  

 behandling eller døgnbehandling.
Der skal iværksættes social behandling inden  

 for en tidsfrist på 14 dage.
Tidsfristen regnes fra den første personlige  

 henvendelse med ønske om at komme i behandling.
Stofmisbrugere, der er  

 visiteret til behandling, har ret til at vælge mellem offentlige  

 behandlingstilbud og godkendte private behandlingstilbud af tilsvarende  

 karakter som det, der er visiteret til.
Hvem kan klage? Den person, der er blevet behandlet  

 m.v., kan selv klage, men kan også ved fuldmagt lade sig repræsentere af en  

 anden person, en forening eller af en advokat.
 I det følgende gennemgås  

 klagereglerne på henholdsvis det sundhedsfaglige og det socialfaglige område.
Klage over sundhedsfaglig  

 behandling for stofmisbrug Hvad kan der klages over   

 og til hvem? En klage over den faglige virksomhed,  

 der udøves af personer inden for sundhedsvæsenet, skal rettes til  

 Sundhedsvæsenets Patientklagenævn.
 Ved faglig virksomhed forstås det  

 arbejde, som udføres af sundhedspersonale, f.eks. af læger og sygeplejersker,  

 i  

 forbindelse med eksempelvis undersøgelse (udredning og diagnosticering) og  

 behandling.
 Sundhedsvæsenets Patientklagenævn kan  

 eksempelvis tage stilling til klager over manglende eller utilstrækkelig  

 lægelig undersøgelse forud for iværksættelse af substitutionsbehandling,  

 klager  

 over en læges afslag på behandling med bestemte lægemidler, klager over  

 ændringer af dosisstørrelse, klager over omfanget og karakteren af  

 kontrolforanstaltninger, klager over udleveringshyppighed, klager over  

 mulighed  

 for og omfanget af tag-hjem-ordninger m.v.
 Klageadgangen omfatter også spørgsmål  

 som information og samtykke, udfærdigelse af lægeerklæringer, journalføring,  

 afgørelser om aktindsigt i helbredsoplysninger og overtrædelse af reglerne om  

 tavshedspligt i det sundhedsfaglige arbejde.
Sundhedsvæsenets Patientklagenævns  

 afgørelser indeholder i hovedparten af klagesagerne en vurdering af, om  

 sundhedspersonen har overtrådt lov om autorisation af sundhedspersoner og om  

 sundhedsfaglig virksomhed samt regler udstedt i medfør heraf.
Dette kan  

 f.eks.  

 være overtrædelse af Sundhedsstyrelsens vejledning om ordination af  

 afhængighedsskabende  

 lægemidler og behandling af personer med stofmisbrug.
Sundhedsvæsenets Patientklagenævn kan  

 ikke påbyde en sundhedsperson at give en bestemt behandling eller at ændre en  

 konkret behandling.
Nævnet tager stilling til, om der er grundlag for at  

 kritisere de sundhedspersoner, der har haft ansvaret for behandlingen.
Ved  

 afgørelsen af, om der er grundlag for at udtale kritik, vurderer nævnet, om  

 de  

 enkelte sundhedspersoner har handlet under normen for almindelig anerkendt  

 faglig standard.
Nævnet tager således ikke stilling til, om en patient har  

 modtaget den bedst mulige behandling.
 Sundhedsvæsenets Patientklagenævn er  

 en selvstændig og uvildig forvaltningsmyndighed, som har en dommer som  

 formand.  

 Nævnet er ved sine afgørelser uafhængig af de myndigheder, der har ansvaret  

 for  

 sundhedsvæsenets drift, og er uafhængig af fagpolitiske interesser.
 Klage over andre forhold i  

 forbindelse med behandlingen end det rent sundhedsfaglige, f.eks. klager over  

 serviceniveau, lokaleforhold, personalets opførsel, visitation og ventetider,  

 skal som udgangspunkt rettes til kommunen.
Hvordan og hvornår skal der  

 klages? En klage over sundhedsfaglig  

 virksomhed skal sendes til Sundhedsvæsenets Patientklagenævn.
Klagen kan også  

 sendes til embedslægeinstitutionen eller til regionens patientkontor.
Et klageskema, der kan gøre det  

 lettere at udforme klagen, kan findes på Sundhedsvæsenets Patientklagenævns  

 hjemmeside eller kan fås ved telefonisk henvendelse til nævnet,  

 embedslægeinstitutionerne og regionernes patientkontorer.
På regionens  

 patientkontor kan man også få hjælp til at udforme en klage.
En klage skal være indsendt til  

 Sundhedsvæsenets Patientklagenævn inden 2 år efter det tidspunkt, hvor  

 klageren  

 var eller burde have været bekendt med det forhold, der klages over.
Dog skal  

 klagen være indsendt senest 5 år efter den dag, hvor klageforholdet har  

 fundet  

 sted.
Sendes klagen til regionens patientkontor, afbrydes klagefristen i  

 forhold til Sundhedsvæsenets Patientklagenævn.
Klage over social  

 behandling for stofmisbrug Hvad kan der klages over -  

 og til hvem? En klage over den afgørelse,  

 kommunalbestyrelsen har truffet i den konkrete sag, kan indbringes for det  

 sociale nævn.
Det kan fx være klage over afslag på  

 behandling efter servicelovens § 101, herunder manglende iværksættelse af  

 tilbud senest 14 dage efter henvendelsen til kommunalbestyrelsen med  

 anmodning  

 om behandling.
Det kan være klage over, at kommunen beslutter at ændre  

 indholdet af den afgørelse, som kommunen tidligere har truffet.
Hvis  

 stofmisbrugeren har søgt om at komme i døgnbehandling, og kommunens afgørelse  

 munder ud i et tilbud om dag/ambulant behandling, kan der ligeledes klages.  

 Der  

 kan klages over et afslag på at kunne vælge et andet tilbud af samme art som  

 det, kommunen har visiteret til.
 Der kan klages over, at reglerne for  

 sagsbehandling ikke er blevet overholdt, fx hvis kommunen har givet afslag på  

 at give aktindsigt, eller hvis stofmisbrugeren ikke er blevet inddraget i  

 behandlingen af sagen.
 Der kan desuden klages over  

 personalet i kommunen.
 En klage skal altid afleveres til  

 kommunen.
Klager over afgørelser eller over, at  

 reglerne for sagsbehandling ikke er blevet overholdt, bliver behandlet af det  

 sociale nævn.
Men kommunen skal først have mulighed for at se på sagen igen  

 og  

 vurdere, om de har truffet den rigtige afgørelse.
Kommunen har fire uger til  

 genvurdering.
Hvis kommunen fastholder sin oprindelige afgørelse, sender  

 kommunen selv klagen videre til det sociale nævn sammen med papirerne i  

 sagen.
Klager over personalet i kommunen  

 skal stiles til dem, der er ansvarlige for personalets optræden.
Det er i  

 sidste ende borgmesteren i kommunen.
Hvordan og hvornår skal der  

 klages? Der er ingen krav om, hvad der skal  

 skrives i en klage.
Det er nok at skrive, at der klages.
Der kan også klages  

 mundtligt, så skal kommunen skrive klagen ned.
Det kan være en god ide at forklare,  

 hvad man mener kommunen har gjort forkert i sagen.
Hvis der er kommet nye  

 oplysninger, som er vigtige for sagen, kan de vedlægges.
Det er også en god ide at tjekke, om  

 de oplysninger, kommunen har, er rigtige, inden der klages.
Stofmisbrugeren  

 kan  

 bede kommunen om at få aktindsigt, også efter at afgørelsen er modtaget.
Selv  

 om der bedes om aktindsigt, skal klagefristen stadig overholdes.
Der må ikke gå mere end præcis fire  

 uger, fra stofmisbrugeren har fået afgørelsen i sagen, til klagen er modtaget  

 i  

 kommunen.
Kommunen skal have klagen inden for 28 dage  inklusive  

 weekender og  

 helligdage.
 En skriftlig afgørelse med et afslag  

 skal indeholde en klagevejledning med oplysning om den fire ugers klagefrist.  

 Hvis kommunen har glemt at give klagevejledning, gælder fristen først fra den  

 dag, vejledningen modtages.
Udløber klagefristen en lørdag eller  

 en helligdag, forlænges klagefristen til første hverdag efter.
Kommunen skal  

 modtage klagen inden for arbejdstiden.
 Der er ingen klagefrist for klager  

 over kommunens personale eller for klager om aktindsigt.
I statsforvaltningen sigter man på en  

 gennemsnitlig sagsbehandlingstid på 13 uger i sagsbehandlingen i de sociale  

 nævns sekretariater.
Sagsbehandlingstiden afhænger af, hvor hurtigt alle  

 involverede svarer på henvendelser fra statsforvaltningen.
Det drejer sig i  

 mange sager om både stofmisbrugeren, kommunen og eventuelt særlige sagkyndige  

 som lægekonsulenter mv.
Mange sager skal behandles af nævnene på møde.
Det  

 betyder også i nogle sager, at ventetiden bliver lidt længere.
I nogle sager  

 kan det således gå hurtigere end 13 uger.
I andre sager kan der gå længere  

 tid.  

 Det er den overordnede målsætning, at sagsbehandlingstiden ikke skal være  

 mere  

 end 13 uger i gennemsnit.
Én klagebehandling Som udgangspunkt er det sociale nævn  

 den eneste klagemulighed i sociale sager.
Hvis stofmisbrugeren mener, at  

 sagen  

 er blevet afgjort eller behandlet forkert, efter at det sociale nævn har  

 behandlet klagen, er der dog i nogle tilfælde mulighed for, at Ankestyrelsen  

 kan behandle klagen.
 Ankestyrelsen skal vurdere, at sagen  

 vil få betydning for afgørelsen af andre sager, før de kan behandle klagen.  

 Det  

 vil sige, at sagen er principiel eller generel.
Hvis der klages til Ankestyrelsen,  

 skal klagen afleveres til det sociale nævn.
Ankestyrelsen vil herefter tage  

 stilling til, om de kan behandle klagen.
 Der gælder de samme regler, frister  

 og retningslinier for en klage til Ankestyrelsen som for en klage til det  

 sociale nævn.
Yderligere information Yderligere information om  

 klageadgangen kan søges hos kommunerne  og for så vidt angår den  

 sundhedsfaglige behandling for stofmisbrug tillige hos regionernes  

 patientkontorer, embedslægeinstitutionerne og Sundhedsvæsenets  

 Patientklagenævn.
 En oversigt over adresser, e-mail  

 adresser og telefonnumre på relevante myndigheder samt nyttige links findes  

 som  

 bilag til denne vejledning.
Socialministeriet og Indenrigs- og  

 Sundshedsministeriet, den 27. juli 2007 Bilag 1 Region Embedslægeinstitution Patientkontor Region Hovedstaden Sundhedsstyrelsen  

  

 Embedslægeinstitutionen Hovedstaden  

  

 Borups Alle 177, 4.  

  

 2400 København V  

  

 Tlf.nr.: 72 22 74 50  

  

 E-post:  

  

 hvs@sst.dk Region Hovedstadens  

 patientkontor  

  

 Regionsgården  

  

 Kongens Vænge 2  

  

 3400 Hillerød  

  

 Tlf.nr.: 48 20 57 17  

  

 E-post:  

  

 patientkontor@regionh.dk Region Sjælland Sundhedsstyrelsen  

  

 Embedslægeinstitutionen Sjælland  

  

 Rolighed 7, 2.  

  

 4180 Sorø  

  

 Tlf.nr.: 72 22 74 46  

  

 E-post:  

  

 sjl@sst.dk Region Sjællands patientkontor  

  

 Patientkontoret  

  

 Alleen 15  

  

 4180 Sorø  

  

 Tlf.nr.: 70 15 50 01  

  

 E-post:  

  

 patientkontoret@regionsjaelland.dk Region Syddanmark Sundhedsstyrelsen  

  

 Embedslægeinstitutionen Syddanmark  

  

 Sorsigvej 35  

  

 6760 Ribe  

  

 Tlf.nr.: 72 22 74 40  

  

 E-post:  

  

 syd@sst.dk Region Syddanmarks  

 patientkontor  

  

 Patientkontoret  

  

 Damhaven 12  

  

 7100 Vejle  

  

 Tlf.nr.: 76 63 14 90  

  

 E-post:  

  

 patientkontor@regionsyddanmark.dk Region Midtjylland Sundhedsstyrelsen  

  

 Embedslægeinstitutionen Midtjylland  

  

 Lyseng Allé 1  

  

 8270 Højbjerg  

  

 Tlf.nr.: 72 22 79 70  

  

 E-post:  

  

 midt@sst.dk Region Midtjyllands  

 patientkontor  

  

 Patientkontoret  

  

 Skottenborg 26  

  

 8800 Viborg  

  

 Tlf.nr.: 87 28 48 70  

  

 E-post:  

  

 patientkontoret@STAB.RM.dk Region Nordjylland Sundhedsstyrelsen  

  

 Embedslægeinstitutionen Nordjylland  

  

 Vesterbro 81B, 1.  

  

 Postboks 1826  

  

 9100 Aalborg  

  

 Tlf.nr.: 72 22 74 39  

  

 E-post:  

  

 nord@sst.dk Region Nordjyllands  

 patientkontor  

  

 Patientkontoret  

  

 Niels Bohrs vej 30  

  

 Postboks 8300  

  

 9220 Aalborg Ø  

  

 Tlf.nr.: 96 35 10 10  

  

 E-post:  

  

 patientkontor@rn.dk Sundhedsvæsenets  

 Patientklagenævn  

  

 Frederiksborggade 15, 2. sal  

  

 1360 København K  

  

 Telefon 33 38 95 00  

  

 E-post:  

  

 pkn@pkn.dk  

  

 H  

 jemmeside:  

  

 www.pkn.dk De sociale nævn  

  

 Statsforvaltningerne  


  

 www.statsforvaltning.dk Nyttige links:
