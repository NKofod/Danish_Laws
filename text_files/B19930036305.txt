 I henhold til § 9 i lov om grundlæggende social- og sundhedsuddannelser  

 inden for bistands-, pleje- og omsorgsområdet m.v., jf. lovbekendtgørelse nr.  

 671 af 29. juli 1992, fastsættes:
Adgangsprøven § 1.  Adgangsprøven skal sikre tilstedeværelsen af den  

 almene studieegnethed, der er nødvendig for at søge optagelse på en  

 videregående social- og sundhedsuddannelse.
 § 2.  Adgangsprøven omfatter tre skriftlige delprøver  

 på gymnasialt niveau dækkende følgende områder, jf. dog stk. 4:
Stk. 2.  Spørgsmålene ved adgangsprøven gives på  

 grundlag af udleveret materiale.
Det udleverede materiale omfatter  

 engelsksprogede tekster.
 Stk. 3.  Hver af delprøverne varer 5 timer.
 Stk. 4.  For social- og sundhedsassistenter omfatter  

 adgangsprøven kun de to delprøver, der dækker det sproglige område og det  

 matematisk-naturvidenskabelige område.
 § 3.  Adgangsprøven skal sikre tilstedeværelsen af den  

 almene studieegnethed ved at prøve eksaminandens evne til at analysere og  

 fortolke tekster, evne til logisk tænkning, abstraktionsniveau,  

 formuleringsevne og almene viden inden for de tre områder.
Tilmelding og adgang til at aflægge prøven m.v.
 § 4.  Skriftlig tilmelding til adgangsprøven sker til  

 den institution, hvor prøven finder sted, jf. § 12, inden den 1. december.
§ 5.  Eksaminanderne betaler 500 kr. for at deltage i  

 adgangsprøven.
Betalingen sker til den amtskommune, på hvis  

 uddannelsesinstitution prøven finder sted, jf. § 12. Det er en forudsætning  

 for deltagelse i prøven, at betalingen er sket inden 1. januar.
 Stk. 2.  Hvis eksaminanden framelder sig prøven senest  

 14 dage før dens afholdelse, tilbagebetales det indbetalte beløb.
 § 6.  En person kan højst deltage i adgangsprøven to  

 gange, inkl. eventuel omprøve efter § 15.
 Stk. 2.  En person, der har bestået adgangsprøven, jf. §  

 9, kan ikke på ny indstille sig til prøven.
Bedømmelse § 7.  Besvarelserne bedømmes af 2 censorer, som  

 beskikkes af Undervisningsministeriet.
Stk. 2.  Censor skal gøre notater til brug for  

 bedømmelsen.
Notaterne skal opbevares til brug ved en eventuel klagesag, jf.  

 § 18.
§ 8.  Censorerne skal Stk. 2.  Finder censor, at kravene efter stk. 1 ikke er  

 opfyldt, afgiver censor indberetning herom til ministeriet.
Desuden afgiver  

 censor på opfordring fra ministeriet indberetning om prøvens afvikling og  

 resultater.
 § 9.  Bedømmelsen gives ved en karakter efter  

 13-skalaen, jf. bekendtgørelse om karakterskala.
 Stk. 2.  Det er en forudsætning for at bestå  

 adgangsprøven, at der er opnået mindst 6 i karakter ved hver af de tre  

 delprøver i samme eksamenstermin, herunder sygeprøveterminen, jf. dog § 2,  

 stk. 4.
 § 10.  Efter censorernes bedømmelse tilbagesendes  

 besvarelserne til den uddannelsesinstitution, hvor prøven er aflagt.  

 Institutionen giver eksaminanderne meddelelse om prøvens udfald og udsteder  

 attestation til de eksaminander, der har bestået prøven.
 Stk. 2.  Til social- og sundhedsassistenter, jf. § 2,  

 stk. 4, udstedes attestationen først, når der foreligger dokumentation for  

 gennemført uddannelse, jf. bekendtgørelse om de grundlæggende uddannelser  

 inden for bistands-, pleje- og omsorgsområdet m.v. § 33.
Prøvens afholdelse § 11.  Undervisningsministeriet stiller opgaverne til  

 prøven.
Forslag hertil udarbejdes af en opgavekommission, der nedsættes af  

 ministeriet.
§ 12.  Prøverne afholdes i januar måned (den ordinære  

 eksamenstermin) og finder sted på et antal gymnasiale  

 uddannelsesinstitutioner efter ministeriets nærmere bestemmelse.
Desuden  

 afholdes sygeprøve, jf. § 14.
 Stk. 2.  Lederen af den pågældende  

 uddannelsesinstitution er ansvarlig for prøvernes afholdelse.
 § 13.  Bestemmelserne om skriftlig eksamen, om  

 lommeregnere og skrivemaskiner, om særlige regler for elever/studerende med  

 handicap eller med fremmedsproget baggrund og om eksamensprotokol i  

 bekendtgørelse om studentereksamen og om højere forberedelseseksamen  

 (studenter- og hf-eksamensbekendtgørelsen) finder tilsvarende anvendelse ved  

 afholdelsen af adgangsprøven.
 Stk. 2.  Ud over ordbøger, lommeregnere og  

 skrivemaskiner er ingen hjælpemidler tilladt ved prøverne.
§ 14.  Bliver en eksaminand forhindret af sygdom i at  

 møde til en eller flere af delprøverne, skal uddannelsesinstitutionen straks  

 underrettes.
Er en sådan meddelelse ikke givet inden prøvens afslutning,  

 betragtes den pågældende som udeblevet fra prøven.
 Stk. 2.  Hvis en eksaminand trods sygdom gennemfører  

 prøven, har den pågældende ikke ret til sygeprøve.
 Stk. 3.  En eksaminand skal tilmelde sig sygeprøve  

 bilagt lægeerklæring senest en uge efter den ordinære prøves afholdelse.
 Stk. 4.  Undervisningsministeriet fastsætter tidspunkt  

 og sted for sygeprøvernes afholdelse.
 § 15.  Eksaminander, som ikke består adgangsprøven i  

 den ordinære termin, kan tilmelde sig omprøve i sygeprøve-terminen i de  

 delprøver, hvori der ikke er opnået mindst karakteren 6. Tilmelding skal ske  

 til den uddannelsesinstitution, hvor prøven aflægges, inden en uge før  

 omprøvens afholdelse.
 § 16.  Betalingen efter § 5 dækker også deltagelse i  

 sygeprøve efter § 14 eller omprøve efter § 15.
Dispensation og klage § 17.  Ministeriet kan dispensere fra bekendtgørelsens  

 regler i særlige tilfælde.
 § 18.  Klage over prøveforløbet eller bedømmelsen af  

 prøven indgives af eksaminanden til lederen af den institution, hvor prøven  

 har fundet sted, inden to uger efter, at bedømmelsen er meddelt den  

 pågældende.
 Stk. 2.  Klagen indgives skriftligt og skal begrunde og  

 præcisere klagepunkterne.
Stk. 3.  Hvis klagen vedrører bedømmelsen, indhenter  

 lederen snarest muligt udtalelser fra censorerne.
Udtalelserne forelægges for  

 klageren, der inden for en uges frist gives lejlighed til at kommentere dem.
 Stk. 4.  Klagen og alle udtalelser forelægges  

 ministeriet, der træffer afgørelse i sagen.
Ikrafttræden § 19.  Bekendtgørelsen træder i kraft den 1. juli 1993 Stk. 2.  Samtidig ophæves bekendtgørelse nr. 830 af 1.  

 oktober 1992 om adgangsprøven til de videregående social- og  

 sundhedsuddannelser.
