 Resume (udarbejdet af Socialministeriet) Et flertal blandt dommerne  

 fandt, at en Kommunes beslutning om ændring af anbringelsesstedet i  

 forbindelse med tvangsfjernelse af et barn skulle ske efter bistandslovens  

 regler.
Af sag 7-B.1991/1987 - A (adv.
Eva Kristoffersen, Esbjerg, e.o) mod Den  

 Sociale Ankestyrelse (kammeradv. v/adv.
Birthe Eskildsen) - fremgik, at Den  

 sociale udvalg i Esbjerg kommune den 16. juni 1987 i medfør af bistandsloven  

 § 123, stk. 1, nr. 1, besluttede at anbringe sagsøgerens søn S uden for  

 hjemmet på en døgninstitution, og at udvalget den 21. juni 1987 besluttede,  

 at S skulle have ophold i familiepleje hos familien F.
Sagsøgeren klagede til  

 sagsøgte, der den 25. august stadfæstede begge afgørelser.
Sagsøgeren  

 begærede sagsøgtes afgørelse indbragt for landsretten og nedlagde her påstand  

 om, at S blev hjemgivet, subsidiært at S anbragtes andetsteds end i den  

 nuværende familiepleje.
Sagsøgte påstod sin afgørelse stadfæstet.
Ved V.L.D. 22. december 1987 blev afgørelsen stadfæstet for så vidt angik  

 spørgsmålet om hjemgivelse.
Det siges videre i dommen:
3 af de voterende finder i overensstemmelse med det af Socialministeriet  

 og Den Sociale ankestyrelse indtagne standpunkt og de bærende  

 retssikkerhedshensyn i bistandsloven kap.
VIII, at spørgsmålet om  

 anbringelsesstedet under tvangsanbringelsen er omfattet af bistandsloven  

 kapitel om hjælpeforanstaltninger uden samtykke.
Disse voterende finder  

 tillige, at betingelserne for at ændre anbringelsesstedet --- er opfyldt,  

 jfr. bistandsloven § 123, stk. 1, nr. 3, og stemmer derfor også at stadfæste  

 denne del af ankestyrelsens afgørelse.
2 af de voterende finder efter formuleringen af bistandsloven § 123, stk.  

 1, sammenholdt med § 33, stk. 4, og § 66, stk. 4, at spørgsmålet om  

 anbringelsesstedet under en tvangsmæssig anbringelse ikke er omfattet af  

 bistandsloven afsnit VIII, og at rettens prøvelser som følge heraf ikke  

 omfatter dette spørgsmål.
Disse voterende stemmer derfor for, at spørgsmålet  

 om barnets anbringelsessted ikke tages under påkendelse ved landsretten.
 Der træffes afgørelse efter stemmeflertallet, og landsretten stadfæster  

 derfor i det hele Den Sociale Ankestyrelses afgørelse.
