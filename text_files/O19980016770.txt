Resumé  


  

 En journalist bad Justitsministeriet om aktindsigt i sagen om udpegning af  

 medlemmer til undersøgelseskommissionen vedrørende den færøske banksag.  

 Journalisten ønskede aktindsigt i de dokumenter der vedrørte spørgsmålet om  

 medlemmernes habilitet.
Ombudsmanden kunne ikke kritisere at  

 Justitsministeriet  

 afslog anmodningen under henvisning til at offentlighedslovens regler om  

 aktindsigt ikke fandt anvendelse på sager om ansættelse eller forfremmelse i  

 det offentliges tjeneste. (J.nr. 1997-2683-601).
Aktindsigt i dokumenter om habiliteten hos medlemmerne af  

 undersøgelseskommissionen vedrørende den færøske banksag En journalist havde den 1.  

 september 1997 telefonisk anmodet Justitsministeriet, Lovafdelingen, om  

 aktindsigt i sagen om udpegning af medlemmer til undersøgelseskommissionen  

 vedrørende den færøske banksag.
Ifølge det notat om telefonsamtalen som  

 Lovafdelingen udfærdigede, var aktindsigtsanmodningen begrænset til  

 dokumenter  

 vedrørende spørgsmålet om medlemmernes habilitet, herunder habiliteten for  

 sekretariatschefen.
Journalisten bad samtidig om aktindsigt i en eventuel  

 akt-  

 og sagsliste.
 Justitsministeriet,  

 Lovafdelingen, traf den 22. september 1997 følgende afgørelse i sagen:
 "...
 I den anledning skal  

 Justitsministeriet meddele, at man ikke finder grundlag for at imødekomme  

 Deres  

 anmodning.
 Begrundelsen herfor er  

 følgende:
 Efter offentlighedslovens §  

 2, stk. 1, 2. pkt., finder lovens regler om aktindsigt ikke anvendelse på  

 'sager om ansættelse eller forfremmelse i det offentliges tjeneste'.  

 Baggrunden for bestemmelsen er navnlig, at offentlighed omkring  

 ansættelsessager dels vil kunne afholde personer fra at søge en stilling i  

 det  

 offentlige, dels vil gøre det mere vanskeligt for den ansættende myndighed at  

 indhente fuldstændige erklæringer fra andre myndigheder og mulige ansøgere,  

 jf.  

 herved betænkning nr. 325/1963 om offentlighed i forvaltningen, side 52, og  

 betænkning 857/1978 om offentlighedslovens revision, side 107 ff og side 388  

 ff.
 Efter Justitsministeriets opfattelse  

 er materialet om udpegning af undersøgelseskommissionens medlemmer m.v.  

 omfattet af offentlighedslovens § 2, stk. 1, 2. pkt.
Justitsministeriet har herved  

 navnlig lagt vægt på ordlyden af bestemmelsen sammenholdt med de hensyn, der  

 ligger bag bestemmelsen, herunder kandidaternes mulighed for at give  

 Justitsministeriet oplysninger om deres personlige og økonomiske forhold samt  

 om klientforhold m.v. uden risiko for, at disse oplysninger offentliggøres.  

 Det  

 samme gælder for andre myndigheders mulighed for frit at kunne afgive  

 udtalelser m.v. til brug for Justitsministeriets vurdering af de pågældende  

 kandidaters egnethed.
Justitsministeriet har endvidere lagt vægt på, at de  

 pågældende medlemmer m.v. virker i offentlig tjeneste.
Det bemærkes herved,  

 at undersøgelseskommissionen  

 er etableret med status som en offentlig myndighed, se hertil § 5, stk. 2, i  

 loven om den færøske banksag og bemærkningerne til bestemmelsen.
Justitsministeriet har  

 overvejet, om det pågældende materiale burde udleveres efter princippet om  

 meroffentlighed, se hertil offentlighedslovens § 4, stk. 1, 2. pkt.  

 Justitsministeriet har imidlertid ikke fundet grundlag herfor.
Der er herved  

 lagt vægt på de samme hensyn som dem, der ligger til grund for  

 undtagelsesbestemmelsen i offentlighedslovens § 2, stk. 1, 2. pkt." Den 29. september 1997  

 klagede journalisten til mig over afgørelsen idet han anførte at en sag om  

 udpegning af medlemmer til en undersøgelseskommission efter hans opfattelse  

 ikke kan henregnes til offentlighedslovens § 2, stk. 1, 2. pkt.
 I anledning af klagen bad jeg  

 Justitsministeriet, Lovafdelingen, om en udtalelse og om udlån af sagens  

 akter.  

 I udtalelse af 1. december 1997 meddelte Justitsministeriet at ministeriet  

 kunne henholde sig til sin afgørelse af 22. september 1997 med den deri  

 angivne  

 begrundelse.
Ombudsmandens udtalelse "Offentlighedslovens § 2, stk. 1, 2. punktum, har følgende ordlyd:
'For sager om ansættelse eller forfremmelse i det offentliges tjeneste gælder  

 kun bestemmelsen i § 6.' Hvis der foreligger en sag om 1)  

  

 ansættelse eller forfremmelse  

  

 2)  

  

 i det offentliges tjeneste  

  

 finder offentlighedslovens bestemmelser således ikke anvendelse, bortset fra  

 lovens § 6 der vedrører forvaltningsmyndighedernes notatpligt.
Ad 1) 'ansættelse' Ifølge  

  

 § 1, stk. 2  

  

 , i lov om undersøgelse af den færøske banksag 'udpeges'  

 undersøgelseskommissionens medlemmer af justitsministeren i samråd med  

 Færøernes landsstyre.
Den fornødne sekretariatsbistand 'stilles til rådighed'  

 for undersøgelseskommissionen, jf. § 1, stk. 3.
 Det er ikke nærmere defineret i offentlighedslovens § 2, stk. 1, eller  

 forarbejderne hertil (eller til den tilsvarende § 6, stk. 1, i den tidligere  

 offentlighedslov) hvad der forstås ved begrebet 'ansættelse'.
En almindelig sproglig fortolkning af ordet fører efter min opfattelse  

 nærmest til en formodning om at en situation som den foreliggende ikke har  

 karakter af 'ansættelse'; en 'ansættelse' indebærer typisk at der etableres  

 et over- og underordnelsesforhold mellem en ansat og dennes arbejdsgiver,  

 ligesom en 'ansættelse' mest almindeligt finder sted efter ansøgning.
Der er  

 imidlertid ikke i loven eller forarbejderne holdepunkter for at antage at det  

 har været hensigten at afgrænse bestemmelsens anvendelsesområde så snævert  

 som til sådanne typiske ansættelsessager.
Som det også fremgår af Justitsministeriets afgørelse må den sproglige  

 fortolkning af begrebet foretages i lyset af bestemmelsens formål.
Af  

 betænkning nr. 857/1978 om offentlighedslovens revision, s.  

 107f, fremgår følgende herom:
 '...
Som anført i indledningen har  

 udvalget ligeledes nedsat en arbejdsgruppe vedrørende spørgsmålet om,  

 hvorvidt  

 ansættelses- og forfremmelsessager helt eller delvist bør være omfattet af  

 loven.
Arbejdsgruppens rapport er i sin helhed optrykt nedenfor side 379 ff.
 Arbejdsgruppen har overvejet  

 både spørgsmålet om, hvorvidt  

  

 offentligheden  

  

 helt eller delvis bør have adgang til aktindsigt i personalesager (jfr. den  

 gældende lovs § 6, stk. 1), og spørgsmålet om, hvorvidt den særlige adgang  

 hertil for  

  

 en part  

  

 i en ansættelses-  

 eller forfremmelsessag efter lovens § 10, stk. 2, bør udvides.
 I førstnævnte henseende er  

 det arbejdsgruppens opfattelse, at der ikke i forbindelse med lovrevisionen  

 bør  

 indføres  

  

 fuld offentlighed  

  

 i  

 ansættelses- og forfremmelsessager, idet dette ville give anledning til  

 væsentlige betænkeligheder både af hensyn til offentlige interesser, navnlig  

 ønsket om i videst muligt omfang at tiltrække kvalificerede ansøgere, og  

 private interesser, navnlig behovet for at beskytte ansøgere mod  

 offentliggørelse af deres private forhold.
 ...
 Udvalget kan tiltræde  

 arbejdsgruppens opfattelse af, at det ikke vil være forsvarligt generelt at  

 lade sager om ansættelse og forfremmelse i det offentliges tjeneste blive  

 undergivet den almindelige adgang til aktindsigt efter offentlighedslovens  

 kapitel 1 og skal herved henvise til de af arbejdsgruppen anførte grunde.
...' Baggrunden for bestemmelsen  

 har således bl.a. været det offentliges interesse i at sikre at ingen  

 afholder  

 sig fra at søge en stilling på grund af muligheden for at oplysninger herom  

 bliver undergivet offentlighed, og samtidig kandidatens egen interesse i ikke  

 at få offentliggjort dels selve det faktum at han eller hun har søgt den  

 pågældende  

 stilling (og ikke opnået ansættelse), dels de oplysninger af mere privat  

 karakter der måtte fremkomme i forbindelse med ansøgningen.
 Bemærkningerne i betænkningen  

 tager udgangspunkt i den typiske situation, ansættelse på grundlag af  

 ansøgning, men hensyn af den samme karakter gør sig efter min opfattelse i  

 tilsvarende  

 grad gældende f.eks. i tilfælde hvor det drejer sig om udpegning af medlemmer  

 og sekretariatsbistand til en undersøgelseskommission som i det foreliggende  

 tilfælde:
 Kandidaterne har samme  

 berettigede interesse i beskyttelse af oplysningen om at de har været inde i  

 billedet som emner til udpegelse (men er blevet vraget igen) og samme  

 berettigede interesse i fortrolighed vedrørende de oplysninger der er blevet  

 indhentet om dem af myndigheden fra forskellig side i forbindelse med  

 overvejelserne  

 om udpegning (uanset om de pågældende efterfølgende udpeges eller ej). Hertil  

 kommer det i afgørelsen anførte om andre myndigheders mulighed for frit at  

 kunne afgive udtalelser mv. til brug for vurderingen af de pågældende  

 kandidaters egnethed.
 Ud fra en formålsbetragtning  

 taler meget således for også at anse en situation som den foreliggende som  

 værende omfattet af begrebet 'ansættelse' i offentlighedslovens § 2, stk. 1,  

 2.  

 punktum.
2) 'I det offentliges tjeneste' Om betydningen af denne del  

 af offentlighedslovens § 2, stk. 1, 2. punktum, er følgende anført i  

 betænkning  

 nr. 857/1978, s. 384:
 '...
 Med udtrykket 'ansættelse og  

 forfremmelse  

  

 i det offentliges tjeneste  

  

 '  

 er det forudsat, at bestemmelserne alene finder anvendelse på ansættelses- og  

 forfremmelsessager inden for den offentlige forvaltning, d.v.s. i forhold til  

 myndigheder, hvis virksomhed i andre henseender er undergivet aktindsigt  

 efter  

 offentlighedsloven, jfr. herved lovens § 1. Det må endvidere kræves, at der  

 ved  

 ansættelsen etableres et tjenesteforhold mellem det offentlige og den, der  

 ansættes.
...' Efter § 5, stk. 2, i lov om  

 undersøgelse af den færøske banksag gælder lov om offentlighed i  

 forvaltningen,  

 forvaltningsloven og ombudsmandsloven ikke for den virksomhed som udøves af  

 undersøgelseskommissionen.
 Af bemærkningerne til denne  

 bestemmelse fremgår følgende (Folketingstidende 1994-95, tillæg A, sp. 3477):
'Undersøgelseskommissionen  

 etableres med status som en offentlig myndighed.
Kommissionen er imidlertid  

 et  

 undersøgelsesorgan, som oprettes ved lov, og som alene har én bestemt opgave,  

 nemlig at undersøge og klarlægge et faktisk begivenhedsforløb, jf.  

 bemærkningerne til § 2 ovenfor.
Kommissionen er således ikke en almindelig  

 offentlig myndighed, der skal udføre forvaltningsretlige opgaver.
Der er  

 derfor  

 ikke behov for, at kommissionen omfattes af den forvaltningsretlige  

 lovgivning.
I overensstemmelse hermed er  

 det i stk. 2 udtrykkeligt fastsat, at lov om offentlighed i forvaltningen,  

 forvaltningsloven og ombudsmandsloven ikke gælder for den virksomhed, som  

 udøves af kommissionen.' Undersøgelseskommissionen er  

 således etableret som en offentlig myndighed, og kommissionens virke må efter  

 min opfattelse antages at ville være omfattet af offentlighedslovens regler,  

 jf. offentlighedslovens § 1, hvis der ikke i § 5, stk. 2, i lov om  

 undersøgelse af den færøske banksag udtrykkeligt var gjort undtagelse herfra.
 Jeg kan på den baggrund ikke  

 kritisere at Justitsministeriet fandt at undersøgelseskommissionens medlemmer  

 mv. virker 'i det offentliges tjeneste', jf. offentlighedslovens § 2, stk. 1,  

 2. punktum.
 Som det fremgår af det som  

 jeg har anført ovenfor kan det efter min opfattelse give anledning til en vis  

 tvivl om der i det foreliggende tilfælde kan antages at være tale om  

 'ansættelse'. Ud fra en samlet vurdering mener jeg som nævnt imidlertid ikke  

 at  

 jeg har grundlag for at kritisere at Justitsministeriet i afgørelse af 22.  

 september 1997 fandt at materialet om udpegning af undersøgelseskommissionens  

 medlemmer mv. er omfattet af offentlighedslovens § 2, stk. 1, 2. punktum.
 Jeg kan ikke kritisere at  

 ministeriet herefter, ud fra de samme hensyn som ligger til grund for  

 offentlighedslovens § 2, stk. 1, 2. punktum, ikke fandt grundlag for at  

 udlevere det pågældende materiale efter princippet om meroffentlighed, jf.  

 offentlighedslovens § 4, stk. 1, 2. punktum.
