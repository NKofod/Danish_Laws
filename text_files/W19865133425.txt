 Ansøgning om patent på »samlingsindretning til vægelementer,  

 paneler og lignende« blev afslået af Patentdirektoratet med den  

 begrundelse, at ansøgningen angik fem af hinanden uafhængige opfindelser jf.
patentlovens § 10, samt at den første opfindelse ikke kunne anses for  

 patenterbar.
Efter ændring af patentkravene udtalt af Patentankenævnet, at  

 ansøgningen burde viderebehandles af direktoratet på grundlag af de ændrede  

 krav.
År 1986, den 18. april afsagde patentankenævnet (Beyer, Grønning-Nielsen,  

 Arne Holm, Asger Nielsen, Terndrup Pedersen) følgende k e n d e l s e i sagen j.nr.
P. 12/84: Klage fra Flakt Aktiebolag, Sverige, v/Patentingeniør K.
Skøtt-Jensen over patentdirektoratets afgørelse af 8. marts 1984 af patentansøgning nr.  

 895/78.
 Den 28. februar 1978 indleverede AB Svenska Flaktfabriken, Sverige, en  

 ansøgning om patent på »samlingsindretning til vægelementer, paneler og  

 lignende«.
 Selskabet har senere ændret navn til Flakt Aktiebolag.
 Ansøgningens krav af 2. november 1983 lød således:
 »1. Samlingsindretning til vægelementer, paneler og lignende  

 byggedele, hvor mindst den ene kant af et væg-, lofts- eller tagelement (1)  

 eller et panel (17) er udformet som eller med en hagelignende samlingsprofil  

 (9), der er indrettet til at samvirke med en omkring to hosliggende  

 samlelister gribende og disse til hinanden låsende samlingsprofilliste (10),  

 der har en kropdel og fra dennes kanter udgående flanger, hvor hver  

 samlingsprofil (9) har en kortside (5), som forløber planparallelt med og op  

 til en smalside på elementet eller lignende byggedel, og en fra nævnte  

 kortsides ene kant vinkelret udstående profilflange (6, 6«), som  

 fortsætter i en overfor kortsiden (5) beliggende og i forhold til denne  

 fortrinsvis planparallel klemflange (7, 7') med en mod kortsiden fortrinsvis  

 vinkelret udbøjet arreteringsflange (8, 8'), k e n d e t e g n e t ved, at  

 samlingsprofilens (9) kortside (5) er lig med en smalside på elementet eller  

 den lignende byggedel (1, 17) og forløber over hele denne smalside, og at  

 hver samlingsliste (10) udviser fra sine flanger (12) eller sin kropdel (11)  

 udskydende låseflanger (13) til stillingsfiksering af de indesluttede  

 samlingsprofiler (9), hvorhos samlingsprofillisten (10) ligger an mod  

 kortsiden (5) og i yderligere mindst to punkter mod hver samlingsprofil (9)  

 til hindring af relativforskydninger mellem samlingsindretningens dele i  

 samlingens tværretning og drejningsbevægelser i og omkring samlingen, og at  

 nævnte kropdel (11) er beliggende i hovedsagen i niveau med en fladside af i  

 det mindste det ene element eller lignende byggedel og er indrettet til  

 låsende at samvirke med nævnte arreterinsflanger (8, 8').
 2. Samlingsindretning ifølge krav 1, k e n d e t e g n e t ved, at  

 sammenbinding af et samlingsprofil (9) og en tilsvarende samlingsprofilliste  

 (10) er udført ved at skyde samlingsprofillisten ind i samlingsprofilen i  

 samlingens længderetning.
 3. Samlingsindretning ifølge krav 1 eller 2, k e n d e t e g n e t ved, at  

 sammenbindingslinien mellem de yderst beliggende anligningspunkter mellem en  

 samlingsprofil (9) og den tilsvarende samlingsprofilliste (10) danner en  

 trekant eller et parallelepipedum.
 4. Samlingsindretning ifølge krav 1, 2 eller 3, k e n d e t e g n e t ved,  

 at væg-, lofts- eller tagelementet (1) eller panelet (17) udgøres af en  

 enkeltvæg.
 5. Samlingsindretning ifølge hvert af kravene 1-4, k e n d e t e g n e t  

 ved, at i det mindste nogle af samlingsprofilerne (9) er udformet integreret  

 og fortrinsvis i et stykke med mindst den ene yderside af et tilhørende  

 vægelement eller lignende byggedel (1), ved at dettes fortrinsvis af  

 metalplade bestående yderside eller ydersider er bukket og sammenført til  

 dannelse af en sådan samlingsprofil.
 6.Samlingsindretning ifølge krav 5, ved hvilken profilen består af to  

 forenede metalplader, k e n d e t e g n e t ved, at den yderste metalplade  

 indenfor området for profilens arreteringsflange er bukket omkring den indre  

 plade.
 7. Samlingsindretning ifølge krav 5, ved hvilken samlingsprofilen er  

 dannet af to sammenstillede metalplader, k e n d e t e g n e t ved, at de to  

 plader er fastgjort til hinanden, f.eks. ved limning eller svejsning.
 8. Samlingsindretning ifølge hvert af kravene 1-4, k e n d e t e g n e t  

 ved, at arreteringsflangen (8, 8') er beliggende i et plan forskudt lidt  

 indenfor det tilhørende vægelements (1) nærliggende yderside (4), idet  

 forskydningsafstanden fortrinsvis svarer til tykkelsen af kropdelen (11)  

 og/eller flangedelene (12) af samlingslisten (10).
 9. Samlingsindretning ifølge ethvert af kravene 1-4, k e n d e t e g n e t  

 ved, at samlingsprofillisten (10) har forholdsvis flad U-profil, idet  

 kropdelen (11) har cirka den dobbelte udstrækning af flangedelene (12).
 10. Samlingsindretning ifølge ethvert af kravene 1-4, k e n d e t e g n e  

 t ved, at låseflangerne (13) med ansatse (13') strækker sig planparallelt med  

 samlingsprofillistens (10) flangedele (12), fortrinsvis tæt anliggende mod  

 disses indersider, idet låseflangerne (13) strækker sig ud mod kropdelens  

 (11) midterområde fra et område nær midten af flangedelene (12).
 11. Samlingsindretning ifølge ethvert af kravene 1-10, k e n d e t e g n e  

 t ved, at låseflangernes (13) frie kanter er indrettet til at støde an mod  

 enten en arreteringsflange (8, 8') og/eller en klemflange (7, 7') og/eller  

 mod en profilflange (6, 6').
 12. Samlingsindretning ifølge ethvert af kravene 1-11, k e n d e t e g n e  

 t ved, at i det mindste en samlingsprofil (9) er indrettet til ved ydersiden  

 af profilflangen (6, 6') eller klemflangen (7, 7') at forsynes med en  

 tætningsliste (14), hvorhos de mod hinanden vendte dele af de samlede  

 samlingsprofiler (9) er låsbare til hinanden via særlige organer, såsom  

 låseskruer (15).
 13. Samlingsindretning ifølge ethvert af kravene 1-12, k e n d e t e g n e  

 t ved, at det indre rum imellem en profilflange (6,6') en klemflange (7, 7')  

 og en låseflange (13) er beregnet til at optage særlige befæstigelsesorganer,  

 såsom befæstigelses-skruer (16) til fastgørelse af specielle organer på  

 elementets ene side.
 14. Samlingsindretning ifølge ethvert af kravene 1-13, k e n d e t e g n e  

 t ved, at hver profilflange (6, 6') i forbindelse med et inspektionspanel  

 eller lignende element (17) er udformet med mindst en  

 befæstigelsesindretning, fortrinsvis en med en låsebrik (20) forsynet vrider  

 (19) til at samvirke med arreteringsflangen (8, 8') på et tilgrænsende  

 vægelement eller modsvarende organer på en anden profil (18).
 15. Samlingsindretning ifølge ethvert af kravene 1-14, k e n d e t e g n e  

 t ved en spejlsymmetrisk dobbeltsamlingsprofil (18, 22) anvendt som  

 fyldningsprofil imellem en samlingsprofilliste (10) og et inspektionspanel  

 eller et lignende element (7).
 16. Samlingsindretning ifølge ethvert af kravene 1-13, k e n d e t e g n e  

 t ved en dobbeltsamlingsprofil (22), hvis ene benflange (22a) er noget  

 kortere end den anden (22b), og som overgår i en smallere, med profilets  

 kropdel parallel listedel (23), der igen overgår i en hægteflange (24), som  

 er rettet imod kropdelen og løber parallelt med den nævnte kortere flangedel  

 (22), idet denne side af dobbeltsamlingsprofilen (22) er indrettet til at  

 samvirke med en låseskinne (26) med en kloformet del (29, 30, 31) og et  

 håndtag eller lignende betjeningselement (28).
 17. Samlingsindretning ifølge krav 16, k e n d e t e g n e t ved, at  

 låseskinnen (26) indbefatter en basisliste (27), der er indrettet til at  

 ligge an mod et panels (7) profilflange (6) fra dettes yderside og er  

 forsynet med en klolignende del (29, 30, 31) på den ene side samt med et  

 håndtag (28).
 18. Samlingsindretning ifølge krav 17, k e n d e t e g n e t ved, at  

 låseskinnens klolignende låsedel er U-formet sammen med basislisten (27), som  

 danner denne profils ene benflange, medens den anden benflange er afsluttet  

 med en fortrinsvis svagt indadbøjet låsetunge (31).
 19. Samlingsindretning ifølge krav 17, k e n d e t e g n e t ved, at  

 håndtaget (28) er udformet i et stykke med den øvrige låseskinne ved  

 udbøjning af en pladedel fra basislisten (27) i retning bort fra den  

 kloformede låsedel for at ende i en fra basislisten bortvendt, men i forhold  

 til denne planparallel listedel.
 20. Samlingsindretning ifølge krav 16 eller 17, k e n d e t e g n e t ved,  

 at låseskinnen (26) er svingbart fæstnet ved en dobbelt samlingsprofil (22)  

 fortrinsvis via en materialestrimmel (34), som er fastgjort til den  

 indvendige side af profilets kropdel, og en derfra udragende, i forhold til  

 benflangerne planparallel kantdel (35).
21. Samlingsindretning ifølge ethvert af kravene 1-20, k e n d e t e g n e  

 t ved, at der foroven på ydersiden af profilflangen (6, 6') for stående  

 samlingsprofiler (10) eller dobbeltsamlingsprofiler (18,22) er anbragt  

 bæreorganer fortrinsvis i form af vinkelkonsoller (38) til understøtning af  

 tagelementer og/eller til befæstigelse af andre elementer eller organer.' Ved skrivelse af 8. marts 1984 afslog patentdirektoratet ansøgningen med  

 følgende begrundelse:
 »Ansøgningen set fortsat, som anført i skrivelserne herfra af 18.  

 juni 1982 og 7. marts 1983, at angå fem af hverandre uafhængige opfindelser,  

 nemlig dels den i krav 1-12 omhandlede udformning af samlingsindretningen,  

 hvor væg-, lofts- eller tagelementer eller paneler er udformet med  

 hagelignende samlingsprofiler til indbyrdes samling ved hjælp af i det  

 væsenltlige U-formede samlingsprofillister med fortrinsvis diagonalt  

 forløbende låseflanger til stillingsfiksering af indesluttede  

 samlingsprofiler, dels den i krav 13 omhandlede udformning af  

 samlingsindretningen til optagelse af særlige befæstigelsesorganer til  

 fastgørelse af specielle organer, dels den i krav 14 omhandlede i forbindelse  

 med et inspektionspanel udformede befæstigelsesindretning fortrinsvis i form  

 af en låsebrik forsynet med en vrider, dels den i krav 15-20 omhandlede  

 udformning af samlingsindretningen med et dobbeltsamlingsprofil til  

 anvendelse som fyldningsprofil mellem en samlingsprofilliste og et  

 inspektionspanel og karakteriseret ved dets udformning til samvirke med en  

 låseskinne, der har en kloformet del og et håndtag, og dels den i krav 21  

 omhandlede anbringelse af ydre bæreorganer såsom vinkelkonsoller, og hvor  

 det, der synes at kunne opnås ved hjælp af hver af de ovennævnte opfindelser,  

 ses at kunne opnås uafhængigt af, om der gøres brug af de øvrige opfindelser  

 eller ej.
Ansøgningen opfylder således ikke, heller ikke med de nu fremsatte krav,  

 patentlovens § 10, hvorfor den ikke har kunnet imødekommes, Iøvrigt må det fastholdes, at den første af de ovennævnte fem opfindelser  

 ikke skønnes at være patenterbar, idet denne opfindelse vedblivende kun ses  

 at være karakteriseret ved hjælp af kendte og nærliggende eller selvfølgelige  

 foranstaltninger i forhold til, hvad der kendes fra det tidligere modholdte  

 britiske patentskrift nr. 1.082.716, se især fig. 3 og 11, der viser en  

 samlingsindretning til paneler (16) eller (17) af den i krav 1's indledning  

 angivne art, hvor samlingsprofilets kortside (34 til 35) er lig med en  

 smalside på panelet (16 eller 17) og forløber over hele denne smalside, og  

 hvor samlingsprofilliste (213) udviser fra sine flanger (241,242) udskydende  

 låseflanger (243,244) til stillingsfiksering af de indesluttede  

 samlngsprofiler, samt hvor samlingsprofillisten (213) ligger an mod kortsiden  

 (34 til 35) og eventuelt i yderligere to punkter af samlingsprofilet, idet  

 samlingsprofillistens (213) kropdel (240) er indrettet til låsende at  

 samvirke med samlingsprofilets arreteringsflanger (28 til 29 til 30). Det  

 skal i denne forbindelse bemærkes, at det ikke har nogen betydning for  

 bedømmelsen af patenterbarheden af det i krav 1-12 omhandlede, at det  

 ovennævnte britiske patentskrift viser en samlingsindretning til paneler til  

 opbygning af en enkeltvæg der sammen med en yderligere hermed parallel  

 enkeltvæg danner en dobbeltvæg, da dette ikke ses at indebære nogen  

 principiel teknisk forskel i forhold til det i krav 1-12 omhandlede, der i  

 øvrigt heller ikke er begrænset til alene at vedrøre en enkelt væg, som  

 anført i Deres ovennævnte skrivelse på side 2, linie 6-8.« Denne afgørelse har klageren ved skrivelse af 3. maj 1984 indbragt for  

 patentankenævnet.
 I skrivelse af 14. september 1984 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af følgende krav:
 »1. Samlingsindretning til samling af en enkeltvæg sammensat af  

 vægelementer, loftselementer, panelelementer og lignende bygningselementer  

 (1), hvor mindst en kortside (5) på et sådant element (1) er forsynet med en  

 hagelignende samlingsprofil (9), der er indrettet til at samvirke med en  

 omkring to hosliggende samlingsprofiler (9) gribende og disse til hinanden  

 låsende samlingsprofilliste (10) med praktisk taget U-formet profil eller  

 form, hvor hver samlingsprofil (9) har en fra nævnte kortside (5) vinkelret  

 udstående profilflange (6, 6«), som fortsætter i en overfor kortsiden  

 (5) beliggende klemmeflange (7, 7'), som igen fortsættes i en mod nævnte  

 bygningselements (1) kortside (5) vinkelret udbøjet, kort arreteringsflange  

 (8, 8'), og hvor hver samlingsprofilliste (10) fra sine U-profilben (12) har  

 udskydende låseflanger (13) til stillingsfiksering af de indesluttede  

 samlingsprofiler (9), og hvor hver profilflange (6, 6') udgår fra en  

 længdekant på en bygningselementkortside (5), k e n d e t e g n e t ved, at  

 benene (12) på hver samlingsprofilliste (10) er indrettet til at ligge plant  

 an mod hele den tilstødende kortside (5), at samlingsprofillistens (10)  

 låseflanger (13) er indrettet til at skydes ind i hjørnet mellem  

 klemmeflangerne (7,7') og arreteringsflangerne (8, 8') og til at støde an mod  

 en arreteringsflange (8, 8') og/eller en klemmeflange (7, 7') at  

 arreteringsflangerne (8, 8') er beliggende i et plan forskudt lidt indenfor  

 det tilhørende vægelements (1) nærliggende yderside (4), idet forskellen  

 eller forskydningsafstanden tilnærmelsesvis svarer til tykkelsen af  

 samlingsprofilens (10) kropdel (11) eller ben (12), og at  

 samlingsprofillisten (10) har forholdsvis flad U-profil, idet kropdelen (11)  

 har omtrent den dobbelte profiludstrækning af benene (12).
 2. Samlingsindretning ifølge krav 1, k e n d e t e g n e t ved, at  

 sammenbinding af et samlingsprofil (9) og en tilsvarende samlingsprofilliste  

 (10) er udført ved at skyde samlingsprofillisten (10) ind i samlingsprofilen  

 (9) i samlingens længderetning.
 3. Samlingsindretning ifølge krav 1 eller 2, k e n d e t e g n e t ved, at  

 forbindelseslinierne mellem de indbyrdes fjernest beliggende berøringspunkter  

 mellem en samlingsprofil (9) og den tilsvarende samlingsprofilliste (10) set  

 i et tværsnit danner en trekant.
 4. Samlingsindretning ifølge krav 1, 2 eller 3, k e n d e t e g n e t ved,  

 at væg-, lofts- eller tagelementet (1) eller panelet (17) udgøres af en  

 enkeltvæg.
 5. Samlingsindretning ifølge ethvert af kravene 1-4, k e n d e t e g n e t  

 ved, at i det mindste nogle af samlingsprofilerne (9) er udformet integreret  

 og fortrinsvis i et stykke med mindst den ene yderside af et tilhørende  

 vægelement (1), ved at dettes fortrinsvis af metalplade bestående yderside  

 eller ydersider er bukket til dannelse af en sådan samlingsprofil (9).
 6. Samlingsindretning ifølge krav 5, ved hvilken samlingsprofilen (9)  

 betår af to forenede metalplader (3, 4), k e n d e t e g n e t ved, at den  

 yderste metalplade (3) indenfor området for samlingsprofilens (9)  

 arreteringsflange (8, 8') er bukket omkring den inderste plade (4).
 7. Samlingsindretning ifølge krav 5, ved hvilken samlingsprofilen (9) er  

 dannet af to sammenstillede metalplader, k e n d e t e g n e t ved, at de to  

 plader (6-8, 6'-8') er fastgjort til hinanden, f.eks. ved limning eller  

 svejsning.
 8. Samlingsindretning ifølge ethvert af kravene 1-4, k e n d e t e g n e t  

 ved, at samlingsprofillistens (10) låseflanger (13) med delstykker (13')  

 strækker sig planparallelt med samlingsprofillistens (10) U-profilben (12),  

 fortrinsvis tæt anliggende mod disses indersider, idet låseflangerne (13)  

 strækker sig ud mod kropdelens (11) midterområde fra et område nær midten af  

 U-profilbenene (12).
9. Samlingsindretning ifølge ethvert af kravene 1-8, k e n d e t e g n e t  

 ved, at i det mindste en samlingsprofil (9) er indrettet til ved ydersiden af  

 profilflangen (6, 6') eller klemmeflangen (7, 7') at forsynes med en  

 tætningsliste (14), og at de mod hinanden vendte dele af de samlede  

 samlingsprofiler (9) er låsbare til hinanden via særlige organer, såsom  

 låseskruer (15).' Klageren har hertil anført, at »den foreliggende opfindelse, i hvert  

 fald som karakteriseret ved vedlagte ændrede krav, (repræsenterer) et  

 væsentligt fremskridt i forhold til den kendte teknik, som .... vedrører mere  

 komplicerede, kostbarere og i andre henseender mere ufordelagtige  

 konstruktioner.« Nævnet har behandlet sagen i sit møde den 10. marts 1986.
For klageren mødte patentingeniør K.
Skøtt-Jensen v/ingeniør Ch.
Lind, der  

 oplyste, at patent nu er meddelt i Norge.
 Nævnet skal udtale:
 Det tiltrædes, at ansøgningen på det da foreliggende grundlag er afslået  

 af patentdirektoratet.
 Som sagen foreligger for ankenævnet og henset til, at der i forhold til  

 kendt teknik er tale om en væsentlig enklere samling, der giver en stivere  

 forbindelse og med den fordel, at den kan anvendes til samling af vinkelret  

 på hinanden anbragte plader, finder nævnet, at ansøgningen påny bør behandles  

 af direktoratet på grundlag af de for ankenævnet fremsatte krav.
Herefter bestemmes:
 Ansøgningen bør viderebehandles af direktoratet på grundlag af de for  

 ankenævnet fremsatte krav.
