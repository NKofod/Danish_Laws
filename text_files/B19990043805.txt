Bekendtgørelse om fradrag i  

 arbejdsløshedsdagpenge I medfør af § 58, stk. 1, nr. 3, litra a og b, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 897 af 16. december 1998 og lov  

 nr. 276 af 12. maj 1999, fastsættes efter forhandling med  

 Landsarbejdsrådet:
Arbejde og indtægter § 1. Ved arbejde forstås i denne  

 bekendtgørelse aktiviteter, som enten medfører indtægt  

 eller efter sin art normalt medfører indtægt.
Stk. 2. Arbejde, der udføres i en periode med ledighed,  

 medfører fradrag.
Det gælder også arbejde uden for normal  

 arbejdstid og på helligdage samt arbejde, der udføres uden for  

 den lediges normale faglige område.
Ulønnet arbejde  

 medfører også fradrag, jf. dog § 2.
 Stk. 3. Fradraget sker på det tidspunkt, hvor arbejdet  

 udføres.
 § 2. Ved frivilligt, ulønnet arbejde  

 forstås arbejde, der udføres i frivillige organisationer,  

 foreninger eller lignende, og som udføres uden, at medlemmet er  

 underlagt sædvanlige ansættelsesretlige forpligtelser.  

 Frivilligt, ulønnet arbejde kan kun udføres, hvis arbejdet  

 foregår i Danmark og ikke har forbindelse med privat  

 erhvervsvirksomhed.
 Stk. 2. Frivilligt, ulønnet arbejde, der ikke kan  

 udbydes som almindeligt lønarbejde, kan udføres uden  

 fradrag.
Stk. 3. Frivilligt, ulønnet arbejde, der kan udbydes  

 som almindeligt lønarbejde, kan uden fradrag udføres i op til 4  

 timer om ugen.
De 4 timer regnes som et gennemsnit over en  

 udbetalingsperiode.
Arbejde herudover medfører fradrag i dagpengene.  

 Arbejdet må ikke vedrøre primær drift eller  

 vedligeholdelse.
 Stk. 4. Et ledigt medlem, der udfører frivilligt,  

 ulønnet arbejde, skal skriftligt oplyse a-kassen om arbejdets art og  

 varighed samt hvilken organisation, forening eller lignende, der arbejdes  

 for.
 § 3. Indtægter i form af løn,  

 rådighedsløn mv. medfører fradrag, selv om der ikke  

 udføres arbejde i den periode, indtægterne dækker.
 Stk. 2. Indtægter, som træder i stedet for de  

 indtægter, der er nævnt i stk. 1, medfører  

 fradrag.
 Stk. 3. Bestemmelserne i stk. 1 og 2 anvendes både  

 på engangsbeløb og løbende indtægter.
 Stk. 4. Fradraget sker for den periode, indtægterne  

 dækker.
Borgerlige ombud og hverv § 4. Indtægter, som et medlem modtager for  

 borgerlige ombud og offentlige og private hverv, medfører fradrag.  

 Indtægter, som et medlem modtager for hverv som vidne, nævning,  

 domsmand, lægdommer eller tilforordnet ved valg, medfører dog  

 ikke fradrag.
Stk. 2. Indtægter, som medlemmer af kommunalbestyrelser  

 og amtsråd modtager for hverv efter de kommunale styrelseslove,  

 medfører ikke fradrag.
Indtægter fra hverv som borgmester,  

 rådmand eller udvalgsformand medfører dog fradrag.
 Stk. 3. Fradrag efter stk. 1 og 2 sker for den periode,  

 indtægterne dækker.
Selvbygger og medbygger § 5. Dagpenge kan ikke udbetales til et medlem,  

 der som selvbygger eller medbygger deltager i at opføre eller ombygge  

 egen bolig mv., jf. dog stk. 2. Dagpenge kan igen udbetales, når  

 medlemmets personlige medvirken i byggeriet er ophørt.
Stk. 2. Ved mindre byggearbejder i egen bolig kan medlemmet  

 bevare dagpengeretten.
Der skal ske fradrag for de timer, der anvendes  

 på arbejdet.
 Stk. 3. Almindeligt vedligeholdelses- og reparationsarbejde i  

 egen bolig medfører ikke fradrag.
 Stk. 4. Fradraget efter stk. 2 sker på det  

 tidspunkt, hvor arbejdet udføres.
 Pension mv.
 § 6. Løbende udbetaling af pension  

 (inklusive tillæg), som er led i tidligere ansættelsesforhold og  

 af en sådan karakter, at det er sædvanligt, at arbejdsgiveren  

 bidrager til pensionen, medfører fradrag.
 Stk. 2. Løbende udbetaling af pension, som har  

 forbindelse med en arbejdsperiode i udlandet, medfører fradrag.
 Stk. 3. Løbende udbetaling af pension og  

 pensionslignende ydelser til tidligere borgmestre, udvalgsformænd,  

 rådmænd, medlemmer af Folketinget og Europaparlamentet m.fl.  

 medfører fradrag.
Stk. 4. Løbende udbetaling fra en tidligere  

 arbejdsgiver af beløb, som kan sidestilles med pension,  

 medfører fradrag.
Dette gælder uanset om beløbet  

 udbetales ved arbejdsophør eller som supplement til dagpengene.
 Stk. 5. Fradraget sker for den periode, pensionen eller  

 beløbet dækker.
 Ophavsrettigheder mv.
§ 7. Indtægter fra genudsendelse,  

 genopførelse og anden form for genanvendelse af bøger,  

 fotografier, teaterstykker, film mv. medfører fradrag.
Der skal dog  

 kun ske fradrag, hvis indtægten stammer fra arbejde inden for  

 medlemmets sædvanlige arbejdsområde, hvor genanvendelser mv. er  

 normale.
 Stk. 2. Licensafgifter, biblioteksafgifter,  

 Koda/Gramex-afgifter og lignende rettigheder medfører ikke  

 fradrag.
 Stk. 3. Fradrag efter stk. 1 sker på det tidspunkt,  

 hvor indtægten modtages.
Legater § 8. Indtægter i form af legater  

 medfører fradrag, hvis der er knyttet en arbejdsforpligtelse til  

 legatet.
 Stk. 2. Fradraget sker for den periode, indtægten  

 dækker.
Indtægter, der ikke medfører fradrag § 9. Der skal ikke ske fradrag for arbejdsfrie  

 indtægter, herunder 1)	kapitalpensioner og kapitalforsikringer, 2)	indtægter fra opsparings- og forsikringsordninger (herunder  

 livrenter), der er uden forbindelse med et arbejdsforhold, 3)	ydelser efter lov om Arbejdsmarkedets Tillægspension og  

 udbetalinger efter lov om Lønmodtagernes Dyrtidsfond, 4)	pension efter ægtefælle eller samlever, 5)	førtidspension inklusiv tillæg, invaliditetsydelse og  

 efterlevelsespension efter lov om social pension, 6)	erstatninger, herunder erstatninger efter  

 arbejdsskadeforsikringsloven, 7)	krigsskadeerstatning, renteudbetaling til besættelsestidens  

 ofre og hædersgaver, 8)	livsvarige ydelser på finansloven til kunstnere og deres  

 efterladte, 9)	efterløn efter funktionærlovens § 8,  

 efterindtægt efter tjenestemandspensionslovens kapitel 6,  

 godtgørelse for usaglig afskedigelse efter hovedaftalens § 4,  

 stk. 3, og funktionærlovens § 2 b mv.,  

 fratrædelsesgodtgørelse efter funktionærlovens § 2 a  

 og godtgørelse efter ligebehandlingsloven, 10)	indtægt ved salg af erhvervsvirksomhed og fast ejendom, 11)	forpagtningsafgift og indtægt ved udlejning, der ikke kan  

 betragtes som erhvervsmæssig, og overskud af egen bolig, 12)	renter, aktieudbytte og lignende, arv, gaver og gevinster og 13)	underholdsbidrag.
 § 10. Der skal ikke ske fradrag for tantieme,  

 gratiale, bonus, opsparet søgnehelligdagsbetaling og lignende  

 udbetalinger, som vedrører et arbejdsforhold.
Beregning af fradrag § 11. Beregning af fradrag sker efter reglerne i  

 bekendtgørelse om supplerende dagpenge.
 Stk. 2. Beregning af fradrag for indtægter i forbindelse  

 med borgerlige ombud og hverv, jf. § 4, for pension mv., jf. § 6,  

 for ophavsrettigheder mv., jf. § 7, og for legater mv., jf. § 8,  

 sker ved omregning af indtægterne med den til enhver tid gældende  

 omregningssats.
 Stk. 3. Ved beregning af fradrag for indtægter i henhold  

 til § 6, stk. 2, omregnes den udenlandske pensionsudbetaling med  

 den officielle valutakurs den første hverdag i  

 udbetalingsperioden.
 Ikrafttrædelsesbestemmelser mv.
 § 12. Der udarbejdes en vejledning til  

 bekendtgørelsen.
 § 13. Bekendtgørelsen træder i kraft  

 den 1. juli 1999. § 6, stk. 4, har alene  

 virkning på aftaler eller andre ordninger, der indgås efter den  

 30. juni 1999.
 Stk. 2. Følgende regler ophæves  

 samtidig:
 1)	Bekendtgørelse nr. 966 af 1. december 1994 om fradrag i  

 arbejdsløshedsdagpenge.
 2)	Vejledning nr. 213 af 1. december 1994 om anvendelse af reglerne i  

 bekendtgørelse om fradrag i arbejdsløshedsdagpenge.
