For afgiftsåret 1988/89 blev der søgt om tildeling af en supplerende  

 basisandel på grundlag af etablering.
Mælkeudvalget afslog ansøgningen med  

 berundelsen, at en godkendelse ville give et lavere tildelingsgrundlag til  

 bedriften end det, der hidtil havde været tilknyttet, idet 4 ud af ansøgte 32  

 båse ikke opfyldte normerne for båsebredde.
Landbrugsministeriet fandt, at  

 afslaget var ubegrundet, idet Mælkeudvalget for afgiftsåret 1984/85 havde  

 godkendt et tildelingsgrundlag til denne bedrift beregnet på basis af fuld  

 kapacitetsudnyttelse.
 I skrivelse af 5. januar 1989 har afdelingen for Niels Jørgensen klaget  

 over EF-direktoratets afgørelse om tildeling af supplerende basisandel  

 (afgiftsfri mælkeleverance) for afgiftsåret 1988/89 til  

 ejendommen Spindborg 3, 6162 Bredebro.
 Det fremgår af sagen, at ejendommen blev overtaget den 1. januar 1988.
 På denne baggrund er der søgt om en forhøjelse af basisandelen.
Bedriftens tildelingsgrundlag er 192.000 kg.
Der er ansøgt om et forhøjet  

 tildelingsgrundlag beregnet på basis af et planlagt antal køer i afgiftsåret  

 1988/89 på 32.
 Mælkeudvalget har afslået ansøgningen med henvisning til, at der kun kan  

 godkendes et tildelingsgrundlag beregnet på basis af 28 køer, hvilket ville  

 give et lavere tildelingsgrundlag end det, der hidtil har været tilknyttet  

 bedriften, idet de resterende 4 båse ikke opfylder normerne for båsebredde  

 til malkekøer af stor race.
 Landbrugsministeriet finder, at der er begrundelse for at imødekomme  

 ansøgningen, idet der må lægges vægt på, at mælkeudvalget for afgiftsåret  

 1984/85 har godkendt en forhøjelse af tildelingsgrundlaget på denne ejendom  

 beregnet på basis af 32 køer.
 Tildelingsgrundlaget for afgiftsåret 1988/89 skal derfor fastsættes til  

 205.984 kg mælk (32 køer x 6.437 kg).
 Tildelingen er endelig i forhold til det anvendte ansøgningsgrundlag.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske mejeriers mælkeudvalg.
 Niels Jørgensen er herfra underrettet om sagens afgørelse.
 P.M.V.
 E.B.
