Arbejdshygiejniske målinger Indledning Denne At-meddelelse oplyser om anmeldelse af arbejdshygiejniske målinger  

 samt om de væsentlige elementer, der skal indgå i valget af målingstype og de  

 forskellige målingstypers anvendelse.
Arbejdsgiveren skal sikre, at de ansatte kan arbejde sikkerheds- og  

 sundhedsmæssigt fuldt forsvarligt.
Dette medfører bl.a., at arbejdsgiveren  

 skal føre effektiv kontrol med, at de ansatte ikke udsættes for  

 sundhedsskadelige påvirkninger fra gasser, dampe og støv fra stoffer og  

 materialer.
 En sådan kontrol kan for eksempel indebære, at der foretages  

 arbejdshygiejniske målinger med henblik på vurdering af forholdene.
 Der henvises i øvrigt til Arbejdsmiljøinstituttets (AMI) vejledninger nr.  

 5/1990 og Biologisk monitorering Arbejdsmiljøinstituttets (AMI) rapport nr.  

 25/1987.
Forskellige typer målinger De arbejdshygiejniske målinger (luftforureningsmålinger og biologiske  

 målinger) kan deles i 2 kategorier:
-  dokumentationsmålinger , som er målinger, der skal bruges som  

 dokumentation over for Arbejdstilsynet.
Arbejdstilsynet stiller krav til  

 målestrategi, prøvetagning, analyse og rapporter, for at eventuel måling kan  

 anerkendes som en dokumentationsmåling.
Arbejdstilsynets krav er beskrevet i  

 At-anvisning nr. 4.3.0.1 -  vejledende målinger , som er målinger, der bruges som  

 vurderingsgrundlag i forbindelse med en vurdering af arbejdsforholdene.
Det  

 kan for eksempel være en orienterende undersøgelse, overvågningsmåling eller  

 kildestyrkemåling.
 Dokumentationsmålinger skal anvendes ved:
- periodiske målinger krævet i bekendtgørelser for eksempel vedrørende bly  

 og asbest - periodiske målinger krævet af Arbejdstilsynet for eksempel  

 støberimålinger - påbud fra Arbejdstilsynet.
 Vejledende målinger kan anvendes ved:
- løbende kontrol af, at virksomhedens egen vurdering af forholdene er i  

 orden (orienterende undersøgelser eller overvågningsmålinger) - virksomhedens vurdering af foretagne foranstaltninger for eksempel  

 kildestyrkemåling.
Målingernes anvendelse Ved arbejde med stoffer og materialer er udgangspunktet, at unødig  

 påvirkning herfra skal undgås.
 Det betyder, at påvirkningen skal nedbringes så meget, som det er rimeligt  

 under hensyn til den tekniske udvikling.
 Det er således ikke tilstrækkeligt, at grænseværdien er overholdt, hvis  

 man med tekniske foranstaltninger kan begrænse forureningen yderligere.
 Arbejdstilsynet vil sædvanligvis kræve etableret tekniske foranstaltninger  

 svarende til, hvad der er god praksis i branchen eller god praksis ved  

 tilsvarende processer i andre brancher.
 Disse forhold bevirker, at det meget ofte ikke er nødvendigt at foretage  

 målinger, inden virksomheden træffer de nødvendige foranstaltninger mod  

 påvirkninger fra stoffer og materialer.
Målinger er således overflødige, hvis man på baggrund af en grundig  

 vurdering af oplysninger om: (se AMI's vejledning kap. 4) - arten og mængden af de anvendte stoffer og materialer, - processer og arbejdsoperationer, herunder disses hyppighed og varighed, - tekniske foranstaltninger, - rengøring, - oprydning og orden på arbejdspladsen kan finde frem til, at der sker en luftforurening, og hvorfra den stammer.
 Til hjælp ved en sådan vurdering kan man indhente erfaringer fra andre  

 tilsvarende virksomheder eller processer.
 Dokumentationsmålinger foretaget på een virksomhed kan dog ikke overføres  

 direkte til en anden virksomhed.
I de tilfælde, hvor det ikke kan lade sig gøre at vurdere forholdene på  

 denne måde, kan der foretages en orienterende undersøgelse, der er en mere  

 systematisk undersøgelse af forholdene på arbejdsstedet.
Formålet hermed er  

 med simple midler at kunne vurdere, om luftkvaliteten er acceptabel.
Ved en  

 sådan undersøgelse kan anvendes direkte visende udstyr.
Se AMI's vejledning  

 kap. 3 og pkt. 5.1.
En mere detaljeret undersøgelse kan være nødvendig, hvis måleresultaterne  

 fra den orienterende undersøgelse varierer meget, er behæftet med stor  

 variation eller eventuelle foranstaltninger vil være urimeligt omfattende og  

 bekostelige.
Ved en detaljeret undersøgelse vil der blive taget flere  

 målinger og anvendt mere nøjagtigt og avanceret måleudstyr.
Se AMI's  

 vejledning kap. 5, pkt. 5.2.
Målinger anvendes endvidere i forbindelse med de  

 minitværsnitsundersøgelser, Arbejdstilsynet foretager.
Formålet med en sådan  

 undersøgelse er at kortlægge arten og omfanget af arbejdsmiljøproblemer i en  

 branche, ved en arbejdsproces, ved håndtering af et kemisk stof etc.
 Resultatet af undersøgelsen vil kunne bruges af Arbejdstilsynets kredse i  

 forbindelse med prioritering af kredsens arbejde.
Målinger kan derudover anvendes, når alle rimelige tekniske  

 foranstaltninger til fjernelse af luftforureningen er foretaget, til kontrol  

 af foranstaltningernes effektivitet.
Se AMI's vejledning kap. 6.
 Endvidere stilles der i visse bekendtgørelser krav om, at der skal  

 foretages målinger, og Arbejdstilsynet kan i konkrete tilfælde påbyde  

 målinger foretaget.
Hvem foretager målinger? Prøvetagning i forbindelse med luftforureningsmålinger kan foretages af:
- akkrediterede laboratorier, dvs. laboratorier, der er akkrediterede af  

 Industri- og Handelsstyrelsen til at udføre bestemte typer målinger - BST'erne, der også i et vist omfang kan udføre målinger for andre end  

 deres medlemsvirksomheder - andre.
 Prøvetagning i forbindelse med biologiske målinger kan foretages af:
- læger - sygeplejersker med ret til at foretage blodprøveudtagning - hospitalslaboranter eller eventuelt på arbejdsmedicinske klinikker.
 Analyse af prøverne foretages sædvanligvis af AMI eller et laboratorium,  

 der er akkrediteret til at foretage denne type analyser.
 Ved henvendelse til Industri- og Handelsstyrelsen kan man få oplyst,  

 hvilke laboratorier der er akkrediterede.
Rapportering Når målingen er afsluttet, udfærdiges en rapport, der sendes til  

 virksomheden.
En rapport skal indeholde alle de oplysninger, der er relevante, for at  

 målingen kan bruges til vurdering af arbejdsforholdene.
Der henvises til  

 At-anvisning 4.3.0.1, der beskriver, hvilke krav en målerapport bør opfylde.
 Hvis målingerne er foretaget, fordi det kræves efter bestemmelser i  

 arbejdsmiljølovgivningen, eller fordi Arbejdstilsynet har afgivet påbud  

 herom, skal målerapporten i sin helhed sendes til Arbejdstilsynet.
 Indeholder rapporten ikke alle relevante oplysninger, vil den blive afvist  

 af Arbejdstilsynet, idet den så ikke kan anvendes som dokumentation.
Af hensyn til den videnbank, der er under opbygning på AMI til brug ved  

 forskning, kortlægning, indsatsområder m.v., opfordres virksomhederne til  

 også at indsende resultaterne i form af målerapporter af de målinger, der  

 foretages af egen drift.
Inddatering af oplysningerne i videnbanken kan ske i  

 anonymiseret form, hvis virksomheden ønsker dette. (AMI-vejledning kap. 11).
Vurdering af måleresultater Vurdering af resultatet er afhængig af formålet med undersøgelsen.
Der  

 henvises til AMI's vejledning.
 Hvis en målerapport viser, at der foreligger en risiko for, at den enkelte  

 ansatte udsættes for en overskridelse af en grænseværdi, skal arbejdsgiveren  

 straks sørge for, at faren afværges med midlertidig brug af egnede personlige  

 værnemidler, indtil luftforureningen er fjernet/mindsket ved etablering af  

 permanente tekniske foranstaltninger (substitution, indkapsling og  

 ventilation).
 Hvis det drejer sig om biologiske målinger, skal virksomheden være  

 opmærksom på, at der findes regler vedrørende arbejde med bly, der kræver, at  

 arbejdsgiveren skal sørge for, at der bliver truffet forskellige  

 foranstaltninger ved forskellige værdier, også værdier under grænseværdien.  

 Ved andre påbudte biologiske undersøgelser indsendes resultaterne til den  

 stedlige arbejdstilsynskreds som gør virksomheden bekendt med, hvorvidt  

 resultaterne giver anledning til foranstaltninger.
Sikkerhedsorganisation Virksomhedens sikkerhedsorganisation skal deltage i planlægningen og  

 kontrollen af virksomhedens sikkerheds- og sundhedsarbejde.
Dette medfører,  

 at sikkerhedsorganisationen skal inddrages i vurderingen af, om der er behov  

 for at foretage målinger.
 Endelig skal resultaterne af målingen videregives til  

 sikkerhedsorganisationen.
Hvis det drejer sig om resultater af biologiske målinger, skal reglerne i  

 bekendtgørelse 1165 af 16. december 1992 (Arbejdsmedicinske undersøgelser  

 efter lov om arbejdsmiljø) følges.
Dette indebærer bl.a. at den, der forestår  

 undersøgelsen skal orientere den ansatte om resultat og at resultaterne ikke  

 må overlades til arbejdsgiveren.
 En undtagelse herfra gælder for målinger af bly i blod, der er foretaget  

 efter blybekendtgørelsen, der siger, at sikkerhedsorganisationen skal have en  

 kopi af målerapporterne, således at den kan blive inddraget i en vurdering af  

 disse.
