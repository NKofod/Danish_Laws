Den følgende dag var kvinden fortsat smertepåvirket.
Der blev  

 taget graviditetstest, som var negativ.
På grund af kvindens  

 størrelse blev der ikke fundet grundlag for at foretage  

 ultralydsundersøgelse.
Den 9. november 1997 var blodprocenten faldet til 3,9 mmol/l og fornyet  

 graviditetstest var positiv.
Efter forgæves forsøg på  

 overflytning af kvinden til et større sygehus blev hun opereret med  

 fjernelse af blod i bughulen, graviditet udenfor livmoderen samt en cyste  

 på venstre æggestok.
Dagen efter operationen blev hun af  

 lægen fundet velbefindende, men om natten blev hun dårlig med  

 udsættende vejrtrækning og påvirket hjertefunktion.
Der  

 blev om morgenen straks iværksat overflytning til at andet sygehus, men  

 kvindens tilstand blev imidlertid forværret, og hun afgik ved  

 døden samme dag.
Der blev klaget over, at der ikke blev foretaget en tilstrækkelig  

 undersøgelse af kvinden ved indlæggelsen.
Endvidere blev der  

 klaget over, at operationen ikke blev foretaget korrekt, og at kvinden ikke  

 blev behandlet korrekt efter operationen og frem til overflytningen til det  

 andet sygehus.
Behandling af kvinde med graviditet uden for  

 livmoderen på et grønlandsk sygehus Patientklagenævnet fandt ikke grundlag for at  

 kritisere sygeplejersken og lægen i forbindelse med  

 undersøgelserne ved indlæggelsen.
Nævnet lagde vægt  

 på, at sygeplejersken undersøgte kvindens mave og målte  

 puls, blodtryk og temperatur samt foranledigede undersøgelse af  

 læge.
Endvidere lagde nævnet vægt på, at lægen  

 ved undersøgelse af maven fandt denne blød, men med en del  

 luft.
Der fandtes ingen tegn på påvirkning af bughinden og sidste  

 menstruation var rettidig og normal.
Patientklagenævnet fandt endvidere ikke grundlag for  

 at kritisere operationen af kvinden.
Nævnet lagde vægt på,  

 at graviditetsundersøgelse var negativ den 8. november 1997, men  

 positiv den 9. november 1997. Endvidere lagde nævnet vægt  

 på, at kvinden forgæves blev forsøgt overflyttet til et  

 bedre udstyret sygehus, og at man var nødt til at operere hende, da  

 smerterne var forværrede, graviditetstesten positiv, og blodprocenten  

 var faldet.
Nævnet lagde videre vægt på, at der ved  

 operationen blev udtømt blod og størknet blod fra bughulen, en  

 cyste på venstre æggestok og en graviditet uden for livmoderen  

 blev fjernet, og bughulen blev skyllet efter med saltvand, inden såret  

 blev lukket.
Endvidere blev der givet antibiotika samt blod før, under  

 og efter operationen.
Patientklagenævnet fandt, at det var korrekt at  

 overflytte kvinden til et andet sygehus den 11. november 1997. Nævnet  

 lagde vægt på, at hun ved tilsyn af lægen dagen før  

 var fundet velbefindende, men at hun om natten blev dårligere og om  

 morgenen havde påvirket vejrtrækning og hjertefunktion.
Endvidere  

 lagde nævnet vægt på, at der fra denne dag ikke  

 længere var en fastansat læge på sygehuset.
