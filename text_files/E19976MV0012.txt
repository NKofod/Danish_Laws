L.1 Betalingspligtige personer L.1.2.1 Trekantshandel § 46, stk. 1, nr. 1 L.1.2.2 Installering og montering § 46, stk. 1, nr. 2 L.1.2.3 Visse ydelser § 46, stk. 1, nr. 3 L.2 Erhvervelser L.3 Told- og afgiftsoplag L.4 Import L.5 Fakturering med moms L.6 Solidarisk hæftelse L.7 Fællesregistrerede virksomheders solidariske hæftelse I kapitel 11, § 46, er der fastsat regler om, hvem det overfor Told Skat  

 påhviler at betale momsen for en given transaktion.
De tilsvarende regler  

 findes i 6. momsdirektiv hovedsagelig i artikel 21.
L.1 Betalingspligtige personer L.1.1 Hovedregel § 46, stk. 1, 1. pkt.
 Udgangspunktet er, at momsen skal betales af den momspligtige person, der  

 foretager en momspligtig levering af varer og ydelser her i landet, og  

 bestemmelsen er derfor en hæftelsesregel, fordi den betalingspligtige person,  

 også er den person, der hæfter for betalingen.
 Til belysning af praksis på området kan nævnes, at to personer, der i en  

 periode sammen havde drevet virksomhed hæftede solidarisk for denne periode.  

 Dette gælder, selvom den ene person efterfølgende er udtrådt af virksomheden,  

 og at der samtidig foreligger en intern aftale om, at den anden hæfter for al  

 gæld for den nævnte periode.
Se også Østre Landsrets dom i TfS 1996,378, der vedrørte en skatteyder,  

 der blev erklæret konkurs med fristdagen den 20/2 1990. Senere påbegyndte  

 skatteyderen påny selvstændig virksomhed og opnåede i den forbindelse krav på  

 negativ momstilsvar.
Regionen modregnede tilsvaret i restancen oparbejdet  

 inden konkursdekretets afsigelse.
Landsretten fandt at regionen var  

 berettiget til at foretage modregning, idet skatteyderen fortsat hæftede for  

 restancerne fra før konkursen, og betingelserne for modregning i øvrigt var  

 opfyldt.
Told- og Skattestyrelsen har i TfS 1996,337 gennemgået betingelserne for,  

 at advokaters bestyrelseshonorarer kan tilfalde selskabet i de tilfælde, hvor  

 advokater driver virksomhed i selskabsform.
I den forbindelse, hvor honoraret  

 tilfalder advokataktieselskabet, vil selskabet også være den momspligtige  

 person, der er betalingspligtig for beløbet.
 Desuden hæfter et bestyrelsesmedlem i et aktieselskab ikke personligt for  

 selskabets eventuelle momsrestancer, selvom bestyrelsesmedlemmets  

 kontoradresse anvendes som opkrævningsadresse for selskabet.
 L.1.2 Undtagelser § 46, stk. 1, 2. pkt.
Bestemmelsens 2. pkt. opregner 3 tilfælde med grænseoverskridende  

 transaktioner, hvor momsen skal betales af aftageren.
Baggrunden for disse  

 undtagelser er primært, at det derved undgåes at kræve registrering af den  

 udenlandske leverandør, samt at momsen rent faktisk betales her i landet.
 Dette afhjælper problemer i forhold til de lande, som Danmark ikke har et  

 kontrol- og inddrivelsessamarbejde med.
L.1.2.1 Trekantshandel § 46, stk. 1, nr. 1 Aftageren skal betale momsen, når denne er en registreret virksomhed, der  

 har modtaget varen fra et andet EU-land ved en trekantshandel, jf. § 35, stk.  

 1, nr. 2.
 Reglerne for, hvornår der er tale om trekantshandel, så slutbruger, der er  

 registreret her i landet, derfor skal betale momsen, er nærmere omtalt i  

 afsnit I.
 Registrerede mellemhandlere, der ikke er registreret her i landet, og som  

 leverer varer direkte fra et andet EU-land til en registreret varemodtager  

 her i landet, kan efter momsbekendtgørelsens § 80, nr. 1 og 2, undlade at  

 lade sig registrere og svare moms her i landet, når:
- mellemhandleren i det andet EU-land har opfyldt betingelserne i  

 momsbekendtgørelsens § 79 (se P.8), og - mellemhandleren har udstedt en faktura, hvorpå er anført eget og  

 varemodtagerens registreringsnummer samt en henvisning til artikel 28c, punkt  

 E, stk. 3, i Rådets direktiv nr. 77/388/EØF af 17. maj 1977.
L.1.2.2 Installering og montering § 46, stk. 1, nr. 2 Virksomheder, som af en virksomhed, der er etableret i et andet EU-land,  

 eller for dennes regning, får leveret og installeret eller monteret varer, er  

 betalingspligtige.
Det er dog et krav, at aftageren af installations- eller  

 monteringsarbejdet er en registreret virksomhed.
Udføres installeringen eller  

 monteringen for en ikke registreret virksomhed, er det den udenlandske  

 virksomhed, som er pligtig til at betale.
Efter bestemmelsens 2. pkt. kan skatteministeren fastsætte nærmere regler  

 om dokumentation for, at aftageren er betalingspligtig.
Dette er gjort i  

 momsbekendtgørelsens § 78, stk. 2.
 Hvis varen installeres af en virksomhed, der er etableret her i landet  

 eller uden for EU, følger det af bestemmelsen, at det er installatøren - og  

 ikke aftageren - der skal betale momsen.
Betalingspligt for aftageren forudsætter, at betingelserne i  

 momsbekendtgørelsens § 78, stk. 2, er opfyldt.
Efter denne bestemmelse skal  

 den udenlandske virksomhed på fakturaen anføre virksomhedens og aftagerens  

 registreringsnummer, og at vareaftageren skal betale momsen for den  

 pågældende transaktion.
Aftageren skal på angivelsen anføre fakturabeløbet og  

 det momsbeløb, der skal betales i forbindelse med transaktionen.
 Den udenlandske leverandør vælger selv, om denne vil følge anvisningerne i  

 § 78, stk. 2, og derved undgå at skulle registreres her i landet, eller om  

 vedkommende istedet ønsker at blive registreret her i landet i  

 overensstemmelse med hovedregelen nævnt i § 46, stk. 1, 1. pkt.
L.1.2.3 Visse ydelser § 46, stk. 1, nr. 3 Hvis aftageren er en registreret virksomhed, skal denne betale momsen, når  

 der - fra en virksomhed, der er etableret i udlandet - aftages ydelser nævnt  

 i § 17, stk. 2, § 19, stk. 2 og 3, § 20, stk. 2, eller § 21 (§ 17, stk. 2, §  

 19, stk. 3, er tilføjet ved lov nr. 1097 af 20. dec. 1995, der trådte ikraft  

 den 1. jan. 1996).
 Det samme gælder, når en momspligtig aftager modtager ydelser nævnt i §§  

 18 eller 18 a . Dermed kan ikke registrerede virksomheder altså også blive  

 betalingspligtige.
 De nævnte ydelser er lønforarbejdning m.v. (§ 17, stk. 2),  

 rådgivningsydelser m.v. (§ 18), telekommunikationsydelser (§ 18 a) ,  

 EU-transportydelser (§ 19, stk. 2 og 3), ydelser knyttet til transport af  

 varer mellem to forskellige EU-lande (§ 20, stk. 2) og formidlingsydelser (§  

 21).
 Reglerne om disse ydelsers leveringssted behandles i afsnit E.3.
Det fremgår af bestemmelsen, at det er momspligtige modtagere (og i visse  

 tilfælde kun registrerede virksomheder) af de omhandlede ydelser, der er  

 betalingspligtige.
Hvis aftageren er en privatperson, skal den udenlandske  

 leverandør således lade sig registrere her i landet og betale moms af  

 leverancen.
 Bestemmelsen har stor praktisk betydning, idet det i realiteten er den,  

 der bevirker, at udenlandske leverandører af alle de mest almindelige  

 grænseoverskridende ydelser undgår at skulle lade sig momsregistrere og  

 afregne moms i det land, hvor deres ydelse leveres.
L.2 Erhvervelser Momspligtige erhvervelser § 46, stk. 2 Moms af varer fra andre EU-lande skal betales af den person, der foretager  

 en momspligtig erhvervelse.
 Reglerne om momspligtige erhvervelser står i § 11, der er nærmere omtalt i  

 D.9.
Det bemærkes, at udenlandske virksomheder, der foretager momspligtige  

 erhvervelser her i landet, som hovedregel skal registreres.
Hvis virksomheden  

 ikke har filial eller lignende her i landet, skal den registreres ved en  

 repræsentant, der er etableret her i landet, jf. § 47, stk. 2, 2. pkt.
 Bestemmelsen er behandlet nærmere i afsnit M.1.3.
L.3 Told- og afgiftsoplag Varer, der fraføres told- og afgiftsoplag § 46, stk. 3 I lov nr. 1097 blev stk. 3 indsat i § 46. Af stk. 3 fremgår det, at  

 betaling af afgift af varer, der fraføres Københavns Frihavn eller frilager,  

 toldoplag eller et afgiftsoplag, påhviler den person, der foranlediger, at  

 varen fraføres de nævnte ordninger.
Dette kan f.eks. være varemodtageren.
 Momsbek. § 89, stk. 3, nævner, at virksomheder, der foranlediger, at varer  

 fraføres et afgiftsoplag, ved fraførslen skal anføre momsbeløbet på kontoen  

 for udgående moms, jf. momslovens § 11 a.
 Ændringen i momsloven indebærer bl.a., at varer, der befinder sig under de  

 nævnte ordninger, kan handles momsfrit.
L.4 Import § 46, stk. 4 Moms af varer, der indføres fra steder uden for EU, skal betales af  

 importøren.
 De nærmere regler for import findes i toldlovgivningen.
L.5 Fakturering med moms Udstedelse af faktura med moms § 46, stk. 5 Moms skal betales af enhver, der på en faktura anfører momsbeløb eller  

 anden angivelse af, at fakturabeløbet indeholder moms.
Bestemmelsen skal ses i sammenhæng med § 52, stk. 4, hvorefter enhver  

 virksomhed, der med urette anfører momsbeløb på en faktura, skal indbetale  

 dette beløb til Told Skat.
Bestemmelsen i § 52, stk. 4, er nærmere omtalt i  

 afsnit N.2.3.12.
 I praksis vil situationer med forkert beregnet moms oftest blive løst ved  

 udstedelse af kreditnota for det fejlagtigt beregnede momsbeløb fra sælger  

 til køber.
L.6 Solidarisk hæftelse Solidarisk hæftelse med herboende repræsentant § 46, stk. 6 En udenlandsk virksomhed, der er registreret her i landet, er forpligtet  

 til at betale moms efter § 46, stk. 1.
Indtil den 1. juli 1997 skulle udenlandske virksomheder, der var  

 registreret ved en herværende repræsentant, hæfte solidarisk med  

 repræsentanten for betaling af momsen.
Repræsentantens hæftelse for den  

 udenlandske virksomheds betaling af dansk moms var ubegrænset, og i praksis  

 ville eventuelle krav af praktiske grunde som udgangspunkt først blive  

 fremsat over for repræsentanten.
 Ved lov nr. 237 af 2. april 1997 om ændring af forskellige skattelove  

 (Fast driftssted og fiskale repræsentanter) er der foretaget ændringer i  

 momslovens § 46, stk. 6.
Ændringen indebærer, at EU-foretagender samt foretagender fra Færøerne,  

 Grønland, Island og Norge, der ikke har et fast forretningssted i Danmak,  

 ikke længere skal have en herboende fiskal repræsentant, der sammen med  

 virksomheden hæfter solidarisk for momstilsvaret.
Den fiskale repræsentant  

 vil fremover kun virke som et administrativt bindeled mellem Told Skat og det  

 udenlandske foretagende.
 Med reglen indføres en lempelse for EU-virksomheder, samt virksomheder i  

 Grønland, Færøerne, Island og Norge vedrørende reglerne for den fiskale  

 repræsentant.
 Efter lovændringen er kun foretagender uden for disse områder forpligtet  

 til at kontrahere med en herboende repræsentant, der hæfter solidarisk for  

 foretagendets registreringspligtige aktiviteter her i landet.
 Den fiskale repræsentant for EU-virksomheder, virksomheder i Grønland etc.  

 varetager således de administrative forpligtelser over for myndighederne,  

 således at Told Skat har en kontaktperson her i landet.
 I visse tilfælde kan der dog blive tale om at stille sikkerhed, se P.6.
Overgangsregler Som nævnt har ændringerne i § 46, stk. 6, virkning fra og med den 1. juli  

 1997. For udenlandske foretagender, der allerede er registreret her i landet  

 ved en herboende repræsentant, der hæfter solidarisk, er det en betingelse,  

 at de udenlandske virksomheder anmelder sig til omregistrering inden den 1.  

 oktober 1997 hos Told Skat.
Hvis virksomheden ikke lader sig omregistrere,  

 ifalder virksomheden bødestraf efter § 4, stk. 4, i lov nr. 237 af 2. april  

 1997.
L.7 Fællesregistrerede virksomheders solidariske hæftelse § 46, stk. 7 Virksomheder, der ikke har samme ejer, og som er registreret under  

 ét efter § 47, stk. 4, hæfter solidarisk for betaling af moms  

 vedrørende de virksomheder, der er omfattet af den fælles registrering.
 Bestemmelsen i § 47, stk. 4, er nærmere omtalt i afsnit M.1.5, hvortil der  

 henvises.
 Højesteret statuerede i sin dom af 25. oktober 1989, at et krav fra  

 Eksportkreditrådet mod én af flere fællesregistrerede virksomheder  

 kunne modregnes i den fællesregistrerede virksomheds momstilgodehavende.
 Det blev i denne forbindelse udtalt, at enhver af de fællesregistrerede  

 virksomheder havde stilling som kreditor i forhold til det daværende  

 toldvæsen.
 Da momsgodtgørelsen således også tilkom den virksomhed, som  

 Eksportkreditrådet havde et krav mod, var modregningen berettiget.
 Dommen illustrerer rækkevidden af den fælles hæftelse i  

 fællesregistreringen, der således gælder både i ind- og  

 udbetalingssituationen.
 I afgørelse Dep. 891/84 er fastlagt, at i en personligt ejet virksomhed og  

 et selskab, hvor der ikke var nogen egentlig bogføring, og hvor der var  

 foretaget en sammenblanding af afgiftsregnskaberne, hæftes der solidarisk,  

 selvom de var registreret hver for sig.
Der var på denne baggrund foretaget modregning mellem negativ moms i den  

 personlige virksomhed og momsskyld i selskabet.
Afgørelsen var begrundet i,  

 at der i kontrolperioden ikke var foretaget nogen egentlig bogføring, ligesom  

 der var sket en vis sammenblanding af momsregnskaberne.
