(Rektorer for samtlige gymnasieskoler,  

 studenterkurser og 2-årige hf-kurser samt forstandere for samtlige  

 hf-enkeltfagskurser) 1. Optagelsesproceduren.
 Studievejlederen er med til at give oplysning om GIF-kurset til personer,  

 der retter henvendelse herom til skolen/kursus, og kan bistå afleverende  

 skoler med oplysninger.
 Studievejlederen medvirker ved optagelsessamtaler og i forbindelse hermed  

 planlægning af uddannelsesforløb til indslusning i uddannelsessystemet.
 2. Kursusforløbet.
 Studievejlederen medvirker ved planlægning og gennemførelse af eventuelle  

 introduktionsarrangementer for nye studerende.
Studievejlederen giver uddannelses- og erhvervsorientering.
Det vil være  

 naturligt, at GIF-kursets studerende modtager den nødvendige forberedelse, så  

 de kan deltage i studie- og erhvervsorienterende arrangementer, som foregår  

 på skolen/kursus.
 Kursisterne skal have en indføring i almen studieteknik under hensyntagen  

 til de anderledes forudsætninger, de kan forventes at have fra deres  

 tidligere uddannelsesforløb.
 Indføringen i almen studieteknik skal give de studerende forudsætninger  

 for at tilrettelægge arbejdet hjemme og i timerne på en hensigtsmæssig måde.
 De studerende skal også have en indføring i den specielle studieteknik,  

 som anvendes ved større skriftlige opgaver og eksamenslæsning.  

 Tilrettelæggelsen og forløbet af såvel almen som speciel studieteknik skal  

 foregå i samarbejde med faglærerne.
 Studievejlederen skal, eventuelt i samarbejde med Flygtningehjælpens  

 institutioner eller socialforvaltningerne, bistå den studerende i forbindelse  

 med personlige, økonomiske og sociale problemer.
 3. Individuel og kollektiv vejledning.
Studievejlederens vigtigste opgave er at give den enkelte studerende  

 individuel vejledning.
De studerende vil kunne træffe studievejlederen i  

 dennes træffetider.
 Kollektiv vejledning gives i begrænset omfang i de situationer, hvor der  

 skal gives generelle informationer, fx om almen studieteknik, eksamensforhold  

 eller uddannelser og erhverv.
 P. d. v.
