Nr LSF 218 Forslag til Lov om ændring af lov om friskoler og private grundskoler  

 m.v., lov om gymnasiet m.v. og lov om kursus til højere forberedelseseksamen  

 og om studieforberedende enkeltfagsundervisning for voksne m.v.  

 (Tilskudsbestemmelser m.v.) Fremsat af undervisningsministeren (Ole Vig Jensen) den 13. marts 1996 Vedtaget ved tredjebehandling den 31. maj 1996 Lov nr. 503 af 12/06/1996 § 1 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, som ændret ved § 1 i lov nr. 310 af 24. april 1996,  

 foretages følgende ændringer:
 1. I § 2 indsættes som stk. 3:
»Stk. 3. En fri grundskole, der modtager tilskud i henhold  

 til denne lov, kan omfatte en kostafdeling for 6.-10. klassetrin.« 2. I § 5 indsættes efter stk. 3 som nye stykker:
 »Stk. 4. Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 4) Medlemmer af bestyrelsen i andre frie grundskoler.
Stk. 5. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« Stk. 4 bliver herefter stk. 6.
 3. § 9, stk. 2, affattes således:
»Stk. 2. Forældrekredsen enten vælger for højst 4 år en  

 person til at føre tilsyn med elevernes standpunkt i dansk, regning/matematik  

 og engelsk eller anmoder kommunalbestyrelsen i skolekommunen om at varetage  

 dette tilsyn.
Den tilsynsførende må ikke tilhøre forældrekredsen, være medlem  

 af bestyrelsen, være ansat på skolen eller være gift eller nært beslægtet med  

 disse personer.« 4. I § 10, stk. 2, 2. pkt., udgår »og  

 skolefritidsordninger« og »§ 15«.
 5. Efter § 10 indsættes:
» § 10 a.
En skole, der overtager samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, kan fra  

 overtagelsestidspunktet få indregnet den lukkede skoles elevtal henholdsvis  

 klassens elevtal pr. den seneste 5. september ved beregning af tilskud efter  

 § 11, stk. 2, bygningstilskud efter § 12, stk. 1, tilskud til  

 skolefritidsordning efter § 15 og eventuelt tilskud til kostafdeling efter §  

 13.« 6. I § 13, stk. 1, indsættes efter 1. pkt.:
»Ved opgørelsen af antal årskostelever medregnes alene elever, der  

 mindst er fyldt 11 år ved skoleårets begyndelse, og som ikke er børn af  

 lærere og andre ansatte på skolen eller på andre skoler og  

 uddannelsesinstitutioner, der har bygningsfællesskab med skolen.« 7. § 15, stk. 1, 2. pkt., ophæves, og i stedet indsættes:
»Undervisningsministeren fastsætter regler om beregning af antal  

 årselever.
Antallet af årselever kan ikke overstige antallet af elever pr. 5.  

 september året før finansåret.
Tilskuddet pr. årselev fastsættes på de årlige  

 finanslove.« 8. § 15, stk. 3, affattes således:
»Stk. 3. Undervisningsministeren fastsætter nærmere regler om  

 tilskud til skolefritidsordninger og om en mindstegrænse for  

 forældrebetaling.« 9. Overskriften til § 18 affattes således:
»Almindelige regler om tilskud, indtægter m.v.« 10. I § 18 indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 bliver herefter stk. 5.
 11. I § 19, stk. 1, 1. pkt., ændres »det forudgående  

 år« til: »de to forudgående år«.
 12. Efter § 20 indsættes:
» § 20 a.
Skolens midler skal forvaltes, så de bliver til  

 størst mulig gavn for skolen.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 13. § 21, stk. 2, affattes således:
»Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 14. I § 24, stk. 1, indsættes efter 2. pkt.:
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.« 15. I § 24 indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 5, stk. 4.« Stk. 2 bliver herefter stk. 3.
 16. I § 24, stk. 2, 1. pkt., der bliver stk. 3, 1. pkt., og  

 i § 40 ændres »§ 17, stk. 2« til: »§ 17, stk. 3«.
 17. Efter § 26 indsættes:
» § 26 a.
Overtager en folkeskole samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, betales der  

 ikke bidrag til staten for disse elever fra overtagelsestidspunktet.« 18. I § 37, stk. 3, ændres »eller en anden fri  

 grundskole« til: », en anden fri grundskole eller en  

 efterskole«.
 19. I § 37, stk. 4, indsættes efter »regnskaber«:  

 », husleje- og ejendomsaftaler«.
 20. Efter § 41 indsættes i kapitel 9:
 » § 41 a. »Kommunalbestyrelsen i skolekommunen kan for de  

 frie grundskoler foretage adressering og udsendelse af breve til en nærmere  

 afgrænset personkreds i CPR, dog ikke personer med adressebeskyttelse eller  

 lokalvejviserbeskyttelse.
Stk. 2. Ved adressering og udsendelse efter stk. 1 må navne- og  

 adresseoplysninger ikke udleveres til en fri grundskole, der anmoder om  

 adressering og udsendelse, og det skal påses, at eventuelle uanbringelige  

 breve returneres til kommunalbestyrelsen.
Det skal fremgå af det udsendte  

 materiale, 1) at kommunalbestyrelsen alene forestår udsendelsen af materialet, 2) at der ikke er udleveret navne og adresser på modtagerne af materialet  

 til en fri grundskole, der har fået foretaget adressering og udsendelse, og 3) at det står modtagerne frit for at reagere på henvendelsen.
Stk. 3. En fri grundskole, der anmoder om adressering og  

 udsendelse efter stk. 1, skal dække kommunalbestyrelsens udgifter ved  

 opgaven.« § 2 I lov om gymnasiet m.v., jf. lovbekendtgørelse nr. 536 af 23. juni 1995,  

 som ændret ved § 7 i lov nr. 310 af 24. april 1996, foretages følgende  

 ændringer:
 1. Efter § 10 indsættes:
» § 10 a.
Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 4) Medlemmer af bestyrelsen i andre private gymnasier.
Stk. 2. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« 2. I § 18 d indsættes efter 1. pkt.:
»Ved opgørelsen af antal årskostelever medregnes ikke børn af lærere  

 og andre ansatte på skolen eller på andre skoler og uddannelsesinstitutioner,  

 der har bygningsfællesskab med skolen.« 3. Overskriften til § 18 h affattes således:
»Almindelige regler om tilskud, indtægter m.v.« 4. I § 18 h indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.
 5. Efter § 18 k indsættes:
» § 18 kk.
Skolens midler skal forvaltes, så de bliver til  

 størst mulig gavn for skolen.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 6. § 18 l, stk. 2, affattes således:
»Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 7. I § 18 n, stk. 1 , indsættes efter 2. pkt.:
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.« 8. I § 18 n indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 10 a, stk. 1.« Stk. 2 bliver herefter stk. 3.
 9. I § 18 p, stk. 2, udgår »og § 18 g,».
 10. I § 18 t, stk. 1, ændres »§ 18 g« til:  

 »§ 18 f«.
 11. I § 18 t, stk. 3, indsættes efter  

 »regnskaber«: », husleje- og ejendomsaftaler«.
 12. I § 19, stk. 1, indsættes efter »jf. § 18 a, stk.  

 3«: », dog højst den faktiske betaling for undervisningen«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, som ændret ved § 8 i lov nr. 310 af 24. april 1996, foretages  

 følgende ændringer:
 1. I § 24 indsættes efter stk. 1 som nye stykker:
 »Stk. 2. Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til kurset eller kontrollerer  

 udlejer af ejendomme m.m. til kurset.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til kurset.
 4) Medlemmer af bestyrelsen for andre private kurser.
Stk. 3. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« Stk. 2 og 3 bliver herefter stk. 4 og 5.
 2. I § 30 d indsættes efter 1. pkt.:
»Ved opgørelsen af antal årskostkursister medregnes ikke børn af  

 lærere og andre ansatte på kurset eller på andre kurser, skoler og  

 uddannelsesinstitutioner, der har bygningsfællesskab med kurset.« 3. Overskriften til § 30 i affattes således:
»Almindelige regler om tilskud, indtægter m.v.« 4. I § 30 i indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for kurset end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For kurser, der ikke har modtaget tilskud i 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.
 5. Efter § 30 l indsættes:
» § 30 ll.
Kursets midler skal forvaltes, så de bliver til  

 størst mulig gavn for kurset.
 Stk. 2. Likvide midler, der ikke er nødvendige til kursets daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 6. § 30 m, stk. 2, affattes således:
»Stk. 2. Undervisningsministeren kan for kurser, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 7. I § 30 o, stk. 1 , indsættes som 4. og 5.  

 pkt.:
»Revisor må ikke samtidig være ejer af eller revisor for udlejer af  

 de ejendomme m.m., som kurset anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge kurset  

 inden en nærmere angiven frist at udpege en ny revisor.« 8. I § 30 o indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 24, stk. 2.« Stk. 2 bliver herefter stk. 3.
 9. I § 30 q, stk. 2, udgår »og § 30 g,».
 10. I § 30 u, stk. 1, ændres § »30 g« til:  

 »§ 30 f«.
 11. I § 30 u, stk. 3, indsættes efter  

 »regnskaber«: », husleje- og ejendomsaftaler«.
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5, stk. 4, som  

 affattet ved denne lovs § 1, nr. 2, i § 10 a, som affattet ved denne lovs §  

 2, nr. 1, og i § 24, stk. 2, som affattet ved denne lovs § 3, nr. 1, skal for  

 skoler, der modtager tilskud i 1996, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4. pkt., som  

 affattet ved denne lovs § 1, nr. 14, i § 18 n, stk. 1, 3. og 4. pkt., som  

 affattet ved denne lovs § 2, nr. 7, og i § 30 o, stk. 1, 4. og 5. pkt., som  

 affattet ved denne lovs § 3, nr. 7, skal for skoler, der modtager tilskud i  

 1996, være opfyldt senest den 1. august 1997.
 Stk. 4. Eventuelle investeringer, der er i strid med reglerne i §  

 1, nr. 12, § 2, nr. 5, og § 3, nr. 5, omlægges for skoler, der modtager  

 tilskud i 1996, når det er økonomisk forsvarligt, dog senest den 1. august  

 1998. Undervisningsministeren kan i særlige tilfælde dispensere fra fristen.
Oprindeligt fremsat forslag § 1 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, foretages følgende ændringer:
 1. I § 2 indsættes som stk. 3 :
 » Stk. 3. En fri grundskole, der modtager tilskud i henhold  

 til denne lov, kan omfatte en kostafdeling for 6.-10. klassetrin.«.
 2. I § 5 indsættes efter stk. 3 som nye stykker:
 » Stk. 4. Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 Stk. 5. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 Stk. 4 bliver herefter stk. 6.
 3. § 9, stk. 2, affattes således:
»Stk. 2. Forældrekredsen enten vælger for højst 4 år en  

 person til at føre tilsyn med elevernes standpunkt i dansk, regning/matematik  

 og engelsk eller anmoder kommunalbestyrelsen i skolekommunen om at varetage  

 dette tilsyn.
Den tilsynsførende må ikke tilhøre forældrekredsen, være medlem  

 af bestyrelsen, være ansat på skolen eller være gift eller nært beslægtet med  

 disse personer.« 4. I § 10, stk. 2, 2. pkt., udgår: »og  

 skolefritidsordninger« og »§ 15«.
 5. Efter § 10 indsættes:
» § 10 a.
En skole, der overtager samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, kan fra  

 overtagelsestidspunktet få indregnet den lukkede skoles elevtal henholdsvis  

 klassens elevtal pr. den seneste 5. september ved beregning af tilskud efter  

 § 11, stk. 2, bygningstilskud efter § 12, stk. 1, tilskud til  

 skolefritidsordning efter § 15, og eventuelt tilskud til kostafdeling efter §  

 13.«.
 6. I § 13, stk. 1, indsættes efter 1. pkt. :
 »Ved opgørelsen af antal årskostelever medregnes alene elever, der  

 mindst er fyldt 11 år ved skoleårets begyndelse, og som ikke er børn af  

 lærere og andre ansatte på skolen eller på andre skoler og  

 uddannelsesinstitutioner, der har bygningsfællesskab med skolen.«.
 7. § 15, stk. 1, 2. pkt., ophæves, og i stedet indsættes:
»Undervisningsministeren fastsætter regler om beregning af antal  

 årselever.
Antallet af årselever kan ikke overstige antallet af elever pr. 5.  

 september året før finansåret.
Tilskuddet pr. årselev fastsættes på de årlige  

 finanslove.«.
 8. § 15, stk. 3, affattes således:
 » Stk. 3. Undervisningsministeren fastsætter nærmere regler om  

 tilskud til skolefritidsordninger og om en mindstegrænse for  

 forældrebetaling.«.
 9. Overskriften til § 18 affattes således:
 » Almindelige regler om tilskud, indtægter m.v. ».
 10. I § 18 indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler.«.
 Stk. 2 bliver herefter stk. 4.
 11. I § 19, stk. 1, 1. pkt., ændres »det forudgående  

 år« til: »de to forudgående år«.
 12. Efter § 20 indsættes:
» § 20 a.
Skolens midler skal forvaltes, så de bliver til  

 størst mulig gavn for skolens formål.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 13. § 21, stk. 2, affattes således:
» Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.«.
 14. I § 21 indsættes som stk. 5 :
 » Stk. 5. Undervisningsministeren kan for skoler, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at skolen ikke fremover er  

 tilskudsberettiget.«.
 15. I § 24, stk. 1 , indsættes efter 2. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.«.
 16. I § 24, stk. 2, 1. pkt., og i § 40 ændres  

 »§ 17, stk. 2« til: »§ 17, stk. 3«.
 17. Efter § 26 indsættes:
» § 26 a.
Overtager en folkeskole samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, betales der  

 ikke bidrag til staten for disse elever fra overtagelsestidspunktet.«.
 18. I § 37, stk. 3, ændres »eller en anden fri  

 grundskole« til: », en anden fri grundskole eller en  

 efterskole«.
 19. I § 37, stk. 4, indsættes efter »regnskaber«:  

 », husleje- og ejendomsaftaler«.
 20. Efter § 41 indsættes i kapitel 9:
 » § 41 a. »Kommunalbestyrelsen i skolekommunen kan for de  

 frie grundskoler foretage adressering og udsendelse af breve til en nærmere  

 afgrænset personkreds i CPR, dog ikke personer med adressebeskyttelse eller  

 lokalvejviserbeskyttelse.
Stk. 2. Ved adressering og udsendelse efter stk. 1 må navne- og  

 adresseoplysninger ikke udleveres til en fri grundskole, der anmoder om  

 adressering og udsendelse, og det skal påses, at eventuelt uanbringelige  

 breve returneres til kommunalbestyrelsen.
Det skal fremgå af det udsendte  

 materiale, 1) at kommunalbestyrelsen alene forestår udsendelsen af materialet, 2) at der ikke er udleveret navne og adresser på modtagerne af materialet  

 til en fri grundskole, der har fået foretaget adressering og udsendelse, og 3) at det står modtagerne frit for at reagere på henvendelsen.
 Stk. 3. En fri grundskole, der anmoder om adressering og  

 udsendelse efter stk. 1, skal dække kommunalbestyrelsens udgifter ved  

 opgaven.«.
§ 2 I lov om gymnasiet m.v., jf. lovbekendtgørelse nr. 536 af 23. juni 1995,  

 foretages følgende ændringer:
 1. Efter § 10 indsættes:
» § 10 a.
Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 Stk. 2. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 2. I § 18 d indsættes efter 1. pkt. :
 »Ved opgørelsen af antal årskostelever medregnes ikke børn af lærere  

 og andre ansatte på skolen eller på andre skoler og uddannelsesinstitutioner,  

 der har bygningsfællesskab med skolen.«.
 3. Overskriften til § 18 h affattes således:
 » Almindelige regler om tilskud, indtægter m.v. ».
 4. I § 18 h indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
Stk. 3. Undervisningsministeren kan fastsætte nærmere regler om  

 huslejeaftaler.« Stk. 2 og 3 bliver herefter stk. 4 og 5.
 5. Efter § 18 k indsættes:
» § 18 kk.
Skolens midler skal forvaltes, så de bliver til  

 størst mulig gavn for skolens formål.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 6. § 18 l, stk. 2, affattes således:
» Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.«.
 7. I § 18 l indsættes som stk. 5 :
 » Stk. 5. Undervisningsministeren kan for skoler, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at skolen ikke fremover er  

 tilskudsberettiget.«.
 8. I § 18 n, stk. 1 , indsættes efter 2. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.«.
 9. I § 18 p, stk. 2, udgår: »og § 18 g,».
 10. I § 18 t, stk. 1, ændres »18 g« til: »§  

 18 f«.
 11. I § 18 t, stk. 3, indsættes efter  

 »regnskaber«: », husleje- og ejendomsaftaler«.
 12. I § 19, stk. 1, indsættes efter »jf. § 18 a, stk.  

 3«: »,dog højst den faktiske betaling for undervisningen«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, foretages følgende ændringer:
 1. I § 24 indsættes efter stk. 1 som nye stykker:
 » Stk. 2. Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til kurset eller kontrollerer  

 udlejer af ejendomme m.m. til kurset.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til kurset.
 Stk. 3. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 Stk. 2 og 3 bliver herefter stk. 4 og 5.
 2. I § 30 d indsættes efter 1. pkt. :
 »Ved opgørelsen af antal årskostkursister medregnes ikke børn af  

 lærere og andre ansatte på kurset eller på andre kurser, skoler og  

 uddannelsesinstitutioner, der har bygningsfællesskab med kurset.«.
 3. Overskriften til § 30 i affattes således:
 » Almindelige regler om tilskud, indtægter m.v. ».
 4. I § 30 i indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for kurset end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler.«.
 Stk. 2 og 3 bliver herefter stk. 4 og 5.
 5. Efter § 30 l indsættes:
» § 30 ll.
Kursets midler skal forvaltes, så de bliver til  

 størst mulig gavn for kursets formål.
 Stk. 2. Likvide midler, der ikke er nødvendige til kursets daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 6. § 30 m, stk. 2, affattes således:
» Stk. 2. Undervisningsministeren kan for kurser, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.«.
 7. I § 30 m indsættes som stk. 5 :
 » Stk. 5. Undervisningsministeren kan for kurser, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at kurset ikke fremover er  

 tilskudsberettiget.«.
 8. I § 30 o, stk. 1 , indsættes som 4. og 5. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som kurset anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge kurset  

 inden en nærmere angiven frist at udpege en ny revisor.«.
 9. I § 30 q, stk. 2, udgår: »og § 30 g,».
 10. I § 30 u, stk. 1, ændres § »30 g« til:  

 »§ 30 f«.
 11. I § 30 u, stk. 3, indsættes efter  

 »regnskaber«: », husleje- og ejendomsaftaler«.
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5, stk. 4, som  

 affattet ved denne lovs § 1, nr. 3, i § 10 a, som affattet ved denne lovs §  

 2, nr. 1, og i § 24, stk. 2, som affattet ved denne lovs § 3, nr. 1, skal for  

 skoler, der modtager tilskud, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4. pkt., som  

 affattet ved denne lovs § 1, nr. 15, i § 18 n, stk. 1, 3. og 4. pkt., som  

 affattet ved denne lovs § 2, nr. 8, og i § 30 o, stk. 1, 4. og 5. pkt., som  

 affattet ved denne lovs § 3, nr. 8, skal for skoler, der modtager tilskud  

 være opfyldt senest den 1. august 1997.
 Stk. 4. Eventuelle investeringer, der er i strid med reglerne i §  

 1, nr. 12, § 2, nr. 5, og § 3, nr. 5, omlægges for skoler, der modtager  

 tilskud, når det er økonomisk forsvarligt, dog senest den 1. august 1998.  

 Undervisningsministeren kan i særlige tilfælde dispensere fra fristen.
Bemærkninger til lovforslaget Almindelige bemærkninger Baggrunden for lovforslaget Forslaget fremsættes for at klargøre lovenes krav om, at skolerne/kurserne  

 skal være selvejende institutioner.
En central del i selvejebegrebet er  

 kravet om uafhængighed i ledelsesmæssig og økonomisk henseende.
Hovedsigtet  

 med lovforslaget er at præcisere dette og samtidig at ændre enkelte  

 bestemmelser herom.
Det er væsentligt at tydeliggøre de frie skoler som selvejende  

 institutioner med tilskud fra staten, der dækker den overvejende del af  

 skolernes udgifter.
Tilskuddet og skolens øvrige midler skal anvendes inden  

 for den enkelte skoles formål, som det fremgår af loven, bekendtgørelser  

 udstedt med hjemmel i loven og skolens godkendte vedtægt.
Det årlige  

 driftsoverskud skal forblive skolens ejendom og anvendes til styrkelse af  

 dens økonomi, så ingen del af dens midler kommer andre formål end skolens til  

 gode.
Skoleformålet er ikke at drive forretningsmæssig virksomhed med  

 fortjeneste for øje, eller at støtte udenforstående interesser.
Det er ikke hensigten med dette lovforslag at forhindre skoler i at  

 samarbejde.
Samarbejdet i skoleforeningerne er et fortrinligt samarbejde til  

 gavn for skoleformerne.
Et samarbejde mellem skoler må imidlertid aldrig gå  

 så vidt, at et fælles mål overskygger den enkelte skoles interesse i at  

 arbejde som økonomisk selvstændig enhed.
Forslaget skal klargøre indholdet i det grundlæggende krav om reel  

 uafhængighed og sikre, at skolerne for fremtiden opfylder dette.
Der foreslås  

 derfor en række præciseringer af loven og i visse tilfælde egentlige  

 stramninger af tilskudsbetingelserne.
Den gældende lovgivning forbyder allerede filialskoler.
Ved filialskoler  

 forstås i denne sammenhæng også skoler med selvstændig bestyrelser men med  

 fælles skoleleder.
Hver skole skal have sin bestyrelse og sin daglige  

 ledelse.
Lovforslaget skal ses i sammenhæng med forslag til lov om ændring af lov  

 om folkehøjskoler, efterskoler, husholdningsskoler og håndarbejdsskoler.
En  

 række bestemmelser bliver enslydende i alle 4 love.
Herudover har der vist  

 sig behov for ændringer i lov om friskoler og private grundskoler.
Af hensyn til sikkerheden for skolernes drift indføjes en regel om  

 skolernes adgang til at investere likvide midler.
En tilsvarende bestemmelse  

 gælder for erhvervsskolerne.
Tilskudssystemet for de frie grundskoler, private gymnasier og hf-kurser  

 bygger i høj grad på, at de af skolerne valgte revisorer foretager en  

 omfattende revision af grundlaget for tilskudsberegning og skolernes  

 årsregnskaber.
Det bør derfor sikres, at revisionen ikke kommer i en  

 interessekonflikt, hvor revisor både skal påse, at skolen og den, der udlejer  

 bygninger, forvalter sine interesser bedst muligt.
Det skønnes endvidere  

 hensigtsmæssigt, at undervisningsministeren i tilfælde, hvor revisor ikke  

 opfylder lovens krav til revision, får hjemmel til at pålægge skolen at  

 skifte revisor.
 På undervisningsministerens område er der flere former for selvejende  

 institutioner, der alle normalt får store statslige driftstilskud, og  

 undervisningsministerens hjemmel til at tilbageholde tilskud, lade tilskud  

 bortfalde og kræve tilskud tilbagebetalt, bør derfor være enslydende og bør i  

 øvrigt præciseres.
Det vil ikke være rimeligt, hvis lærere og andre ansatte lader deres børn  

 gå i kostskole, hvor de selv er ansat.
Det foreslås derfor, at der ikke kan  

 gives kosttilskud for børn af lærere og andre ansatte på skolen/kurset og  

 andre uddannelsesinstitutioner, der har bygningsfællesskab med skolen/kurset.
For de frie grundskoler foreslås, at undervisningsministeren får beføjelse  

 til at udstede regler om tilskud til skolefritidsordninger.
Reglerne skal  

 udformes således, at alene børn med et reelt pasningsbehov indgår i  

 tilskudsberegningen.
Endvidere foreslås bestemmelser, hvorefter frie grundskoler, der overtager  

 samtlige elever eller hele klasser fra en fri grundskole, der ophører med sin  

 virksomhed i løbet af skoleåret, kan få tilskud for disse elever.
Hvis  

 eleverne fra en nedlagt fri grundskole overtages af folkeskolen helt eller  

 klassevis, vil hjemkommunerne blive fritaget for bidragsforpligtelsen for  

 disse elever fra overtagelsestidspunktet.
Gymnasie- og hf- lovene indeholder  

 allerede tilsvarende bestemmelser.
 Lovforslagets økonomiske og administrative konsekvenser m.v.
Det er ikke hensigten med de foreslåede præciseringer og stramninger af  

 gældende lov, at der skal nedlægges skoler, eller at det skal gøres  

 vanskeligere at blive elev ved de frie grundskoler og de private gymnasier og  

 hf-kurser.
Derfor forventes der ingen nedgang i elevtallet og fald i de  

 statslige tilskud til skolerne/kurserne på grund af lovforslaget.
 Lovforslaget skønnes ikke at have erhvervsøkonomiske konsekvenser.
 Lovforslaget skønnes ikke at have miljømæssige konsekvenser.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1, nr. 1 Bestemmelsen indebærer, at der fremover alene kan knyttes kostafdeling for  

 6.-10. klassetrin til frie grundskoler, der modtager tilskud.
Når en skole  

 modtager kosttilskud, er det efter den gældende lov en betingelse, at der  

 mindst er 18 årskostelever, jf. lovens § 13, stk. 2. Denne bestemmelse sigter  

 mod at afgrænse kostskolevirksomhed i lovens forstand fra plejelignende  

 ordninger i sociallovgivningen.
Forslaget om at kostskoler skal modtage  

 tilskud og om, at der alene kan være en kostafdeling for 6.-10. klassetrin,  

 tjener også en afgrænsning af kostskolebegrebet i friskolelovens forstand.  

 Herunder findes det ikke rimeligt, at der drives kostafdeling for lavere  

 klassetrin.
Til § 1, nr. 2, § 2, nr. 1 og § 3 nr. 1 Bestemmelserne omhandler kravene til bestyrelsesmedlemmernes habilitet.
Det fremgår allerede af de bindende bestemmelser i standardvedtægten for  

 de frie grundskoler, at et bestyrelsesmedlem er inhabil i sager, hvori  

 vedkommende eller dennes nærmeste har økonomisk eller særlig personlig  

 interesse i sagens udfald, at de almindelige regler for inhabilitet i  

 øvrigt og tavshedspligt, der gælder for offentlig forvaltning, også gælder  

 for bestyrelsens medlemmer, og at et bestyrelsesmedlem ikke samtidig  

 må eje eller sidde i bestyrelse for en virksomhed, som udlejer bygninger til  

 skolen.
Tilsvarende har været praksis i forhold til de private gymnasier og  

 hf-kurser.
Det foreslås nu fastsat i loven, at der ikke må udpeges personer til  

 bestyrelsen, som samtidig via bestyrelsespost, ansættelsesforhold eller på  

 anden måde må antages ikke med sikkerhed at være i stand til at fungere  

 uafhængigt af udlejer af ejendomme, herunder en del af ejendomme, skibe og  

 lignende fysiske rammer for skolevirksomheden.
Reglen gælder uanset på  

 hvilken måde, udlejer er organiseret, det kan være en forening, en privatejet  

 virksomhed, et selskab eller anden erhvervsmæssig virksomhed.
Ordet fonde  

 skal forstås bredt, omfattende såvel erhvervsdrivende som  

 ikke-erhvervsdrivende fonde.
Som eksempel på ikke-erhvervsdrivende selvejende  

 institutioner kan nævnes andre godkendte skoler, fx. højskoler og  

 erhvervsskoler.
 Det foreslås også fastsat i loven, at forvaltningslovens bestemmelser om  

 inhabilitet skal finde anvendelse.
Kravene gælder for alle nye skoler/kurser, der oprettes.
Endvidere gælder  

 kravene for eksisterende skoler/kurser, idet disse dog får en frist på 1 år  

 til at gennemføre de nødvendige ændringer og nyvalg.
Hvis de eksisterende  

 skoler/kurser ikke inden for den givne frist opfylder lovens krav, vil  

 tilskud blive standset, jf. forslagene, der er nævnt under § 1, nr. 13, § 2,  

 nr. 6, og § 3, nr. 6.
Det bemærkes, at friskolelovens bestemmelse om, at frie grundskoler, der  

 ved lovens ikrafttræden (1. januar 1992) ikke er selvejende institutioner,  

 kan opretholde deres hidtidige status, stadig er gældende.
Bestemmelserne om  

 inhabilitet gælder således ikke for fx de privatejede frie grundskoler, de  

 tyske mindretalsskoler og Herlufsholm Skole og Gods.
Til § 1, nr. 3 Forslaget indebærer, at medlemmer af bestyrelsen og ansatte samt deres  

 ægtefæller og nært beslægtede ikke kan føre tilsyn med elevernes standpunkt i  

 dansk, regning/matematik og engelsk.
Til § 1, nr. 4, 7 og 8 Efter forslagene skal ministeren kunne udstede regler om tilskud til  

 skolefritidsordninger og beregning af antal årselever.
Reglerne vil blive  

 udformet således, at man undgår misbrug.
Sammenholdt med reglerne om  

 forældrebetaling sikres, at der ej heller sker spekulation i  

 tilskudsordningen ved at børn uden et reelt pasningsbehov bliver tilmeldt  

 ordningen.
Mindstekravet for forældrebetalingen skal opfyldes for den enkelte  

 elev og ikke ved en gennemsnitsbetragtning.
Betalingen for  

 skolefritidsordningen skal fremgå særskilt af skolens opkrævning.
Reglerne  

 vil endvidere give mulighed for at efterkomme skolernes ønske om at kunne få  

 tilskud for elever, der har gået i skolefritidsordning i løbet af et skoleår,  

 men som ikke gjorde det den 5. september.
Dog vil skolerne ikke kunne få  

 tilskud for flere elever i skolefritidsordningen end svarende til antallet af  

 elever den 5. september i året før finansåret.
Tilskuddet vil derfor højst  

 kunne blive af samme størrelse som det bidrag, som kommunerne skal indbetale  

 til staten.
Efter den gældende lov beregnes antallet af årselever, som skolerne kan få  

 tilskud for, som 5/12 af elevtallet pr. 5. september året før finansåret og  

 7/12 af elevtallet pr. 5. september i finansåret.
Der fratrækkes i tilskuddet  

 til skolefritidsordningen, hvis mindstekravet om forældrebetaling pr. elev  

 (1/2 af tilskuddet pr. årselev til skolefritidsordning) ikke er opfyldt i det  

 foregående skoleår.
 Der sker ingen ændringer i relation til kommunerne, som fortsat skal  

 betale bidrag for dem, der går i skolefritidsordning den 5. september året  

 før finansåret, jf. § 37, stk. 1.
Til § 1, nr. 5 Forslaget medfører, at en fri grundskole, der i løbet af et skoleår  

 overtager alle elever eller hele klasser fra en fri grundskole, der ophører  

 med sin virksomhed i løbet af skoleåret, fra overtagelsestidspunktet kan få  

 driftstilskud, bygningstilskud, men ikke afviklingstilskud vedrørende  

 bygningstilskud, tilskud til skolefritidsordning og eventuelt tilskud til  

 kostafdelinger på baggrund af den nedlagte skoles elever den forudgående 5.  

 september.
Forslaget indebærer, at den overtagende skole får tilskud for  

 samtlige elever henholdsvis i klassen og på skolen, selv om enkelte elever  

 søger andre steder hen.
Tilsvarende bestemmelser gælder allerede for private  

 gymnasier og hf-kurser.
Til § 1, nr. 6, § 2, nr. 2 og § 3, nr. 2 Forslagene indebærer, at der ikke gives kosttilskud for børn af lærere og  

 andre ansatte på skolen/kurset eller på skoler, kurser og  

 uddannelsesinstitutioner, der har bygningsfællesskab med skolen/kurset.
Med  

 uddannelsesinstitutioner tænkes på højskoler, seminarier m.v.
Det vil ikke være rimeligt, hvis lærere eller andre ansatte lader deres  

 børn gå i kostskole, hvor de selv er ansat.
De frie grundskoler, der også er  

 kostskoler, er som altovervejende hovedregel både kost- og dagskoler, og der  

 er derfor i de fleste tilfælde mulighed for at lade børnene gå i dagskole,  

 hvis det ønskes.
 For de frie grundskoler indebærer forslaget tillige, at skolerne alene kan  

 få kosttilskud for kostelever, der var fyldt 11 år ved skoleårets begyndelse.
Til § 1, nr. 9, § 2, nr. 3 og § 3 nr. 3 Ændringerne begrundes med, at der er flere tilskudsbetingelser i lovene  

 end dem, der er nævnt under overskriften.
Til § 1, nr. 10 og 19, § 2, nr. 4 og 11 og § 3, nr. 4 og 11 Huslejeaftaler må ikke indgås på vilkår, der er ringere end sædvanlige  

 markedsvilkår.
Der gives undervisningsministeren hjemmel til at fastsætte  

 nærmere regler om huslejeaftaler.
Hjemlen kan, hvis der viser sig behov  

 herfor, benyttes til at fastsætte bestemmelser, fx om en maximal  

 opsigelsesfrist for udlejer.
Undervisningsministeren har hjemmel til at indkalde alle nødvendige  

 oplysninger til brug for fastlæggelse af tilskud og vedrørende økonomiske  

 forhold.
Det præciseres i forslagene, at lejekontrakter og andre kontrakter  

 kan indkaldes.
Hvis påbuddet om at indsende materiale ikke efterkommes, har  

 undervisningsministeren mulighed for at tilbageholde skolens tilskud.
 Undervisningsministeren kan for så vidt angår eksisterende kontrakter og  

 lejemål pålægge skolerne at søge kontrakterne ændret.
Til § 1, nr. 11 Forslaget indebærer, at kravet om at der skal være 28 elever i 1.-7.  

 klasse skal kunne opfyldes på baggrund af et gennemsnit i de 3 seneste år og  

 ikke som nu et gennemsnit i de 2 seneste år.
Ønsket er begrundet i, at enkelte skoler i et enkelt år kan være  

 »elevtunge« i børnehaveklassen, mens der er risiko for, at  

 elevtallet i 1.-7. klasse ikke bliver 28. Før den ny tilskudsordning blev  

 gennemført i 1992, arbejdede man med 3-års gennemsnit.
Tilskudskravet om, at  

 en nyoprettet skole det første skoleår skal have mindst 12 elever og det  

 andet skoleår mindst 20 elever, er uændret, dvs at alle elever tæller med  

 uanset hvilket klassetrin, de går på.
Til § 1, nr. 12, § 2, nr. 5 og § 3, nr. 5 Bestemmelserne, der angår krav til anbringelse af skolernes/kursernes  

 likvide midler, findes allerede i den bindende del af standardvedtægterne for  

 de frie grundskoler.
Bestemmelserne, der angår krav til anbringelse af skolernes/kursernes  

 likvide midler omfatter både tilskudsmidler og midler, der er tilgået skolen  

 på anden måde, fx fra elevbetaling.
Bestemmelserne sikrer langsigtede skole-  

 og uddannelseshensyn, idet risikobetonede pengeanbringelser kunne bringe  

 skolens økonomi i fare, herunder også betyde tab af de offentlige tilskud.
Investering i aktier er ikke tilladt.
Dog kan det accepteres, at en skole  

 for at opnå en bedre bankrente for indestående af driftsmidler i den lokale  

 bank kan købe en nødvendig bankaktie efter de sædvanlige tilbud herom inden  

 for bankvæsenet.
Udleje af midlertidigt overskydende bygningskapacitet kan  

 ligeledes accepteres.
Skolerne må i øvrigt ikke deltage i erhvervsmæssig  

 virksomhed.
 Som eksempel på en investering, der ikke er tilladt, kan nævnes,  

 investering i/køb af pantebreve.
 Anbringelse i udenlandske værdipapirer, bortset fra aktier, må kun ske i  

 værdipapirer, udstedt i andre lande inden for De Europæiske Fællesskaber, og  

 kun såfremt værdipapirer giver samme sikkerhed som de værdipapirer, der er  

 nævnt i stk. 2, nr. 2 og 3.
 Bestemmelserne svarer til andre lovbestemmelser for selvejende  

 institutioner på Undervisningsministeriets område.
 Til § 1, nr. 13, § 2, nr. 6 og § 3, nr. 6.
Undervisningsministeriet har efter de nuværende love hjemmel til at  

 tilbageholde tilskud eller lade tilskud bortfalde og eventuelt kræve tilskud  

 tilbagebetalt, hvis skolerne ikke følger lovens bestemmelser og bestemmelser  

 som ministeren fastsætter, eller hvis grundlaget for tilskudsberegningen har  

 været fejlagtigt.
Dette præciseres i forslaget og desuden angives, at  

 ministeriet også har disse muligheder, hvis ministerens pålæg til skolerne om  

 at indsende oplysninger om skolens økonomiske forhold eller om at skifte  

 revisor ikke respekteres.
Det præciseres desuden, at ministeren kan lade  

 tilskud bortfalde eller kræve tilskud tilbagebetalt helt eller delvist.
Hvis en skole ikke følger regler og påbud, fx ikke indsender ønskede  

 oplysninger om skolens økonomiske forhold eller ikke følger de aftaler om  

 løn- og ansættelsesforhold, Finansministeriet har indgået, kan hele  

 tilskuddet tilbageholdes, indtil regler og påbud følges.
Hvis det kræver tid  

 at efterleve regler og påbud, kan der evt. fastsættes en frist herfor,  

 således at tilskuddet først standses, når fristen udløber.
Hvis  

 Undervisningsministeriet får oplysninger om, at skolens økonomiske situation  

 er så dårlig, at der er risiko for, at skolen må ophøre, fx ved konkurs, kan  

 ministeriet også tilbageholde hele tilskuddet eller gøre tilskuddet betinget  

 af, at der stilles sikkerhed for, at skolen kan opfylde sin  

 undervisningsforpligtelse.
Sikkerhedsstillelse kan ske i form af bankgaranti  

 af samme størrelse som tilskuddet, og garantien returneres, når skolen har  

 opfyldt sine undervisningsforpligtelser i den periode, som tilskuddet dækker.  

 Undervisningsministeriet kan endvidere vælge at gøre tilskudsudbetalingen  

 betinget at, at skolen standser betalingerne, hvor Skifteretten beskikker et  

 tilsyn, som står inde for, at der undervises i den periode, tilskuddet  

 vedrører.
Ved betalingsstandsning sikres, at tilskuddet ikke går ind i et  

 evt. konkursbo.
Ved betalingsstandsning opnår man også, at skoledriften  

 fortsætter, mens der skabes overblik over skolens økonomi og evt. forsøges en  

 rekonstruktion af denne.
Herved sikres elevernes skolegang, og der sikres  

 lidt tid for forældrene til at finde en ny skole.
Hel eller delvis bortfald  

 af tilskud eller tilbagekrævning af tilskud kan anvendes, hvor det fx  

 konstateres, at skolen har afholdt uhjemlede udgifter, fx. udbetalt løn eller  

 lign. i strid med de aftaler, Finansministeriet har indgået, eller har  

 modtaget for stort tilskud på grund af forkerte oplysninger om elevtallet.  

 Tilskudsbortfaldet eller tilbagekrævningen vil her svare til de uhjemlet  

 afholdte udgifter eller til det tilskud, der er modtaget for meget.
 Tilsvarende kan bestemmelsene anvendes, hvis skolerne ikke overholder de  

 foreslåede bestemmelser om krav til medlemmer af bestyrelse, om kontrakter,  

 anvendelse af midler og revision.
 Der gives nu også mulighed for at korrigere tilskudsberegningen, hvis der  

 er sket fejl i ministeriets beregning af tilskuddet.
Til § 1, nr. 14, § 2, nr. 7 og § 3, nr. 7 Bestemmelserne indebærer, at undervisningsministeren kan beslutte, at  

 skoler/kurser ikke skal være tilskudsberettigede, hvis de gentagne gange i  

 alvorlig grad overtræder bestemmelserne i lovene eller de regler og aftaler,  

 der er fastsat eller aftalt i henhold til lovene.
Til § 1, nr 15, § 2, nr. 8 og § 3, nr. 8 Bestemmelserne skal sikre, at revisorfirmaet ikke kommer i en  

 interessekonflikt, hvor det både skal påse, at skolen og den, der udlejer  

 bygninger eller har andre sammenfaldende økonomiske interesser med skolen,  

 forvalter sine interesser bedst muligt.
Det skønnes endvidere  

 hensigtsmæssigt, at undervisningsministeren i tilfælde, hvor revisionen ikke  

 er i overensstemmelse med gældende regler, får hjemmel til at pålægge skolen  

 at skifte revisionsfirma.
De registrerede og statsautoriserede revisorers  

 forhold er reguleret i Erhvervsministeriets love om henholdsvis registrerede  

 revisorer og statsautoriserede revisorer.
I disse love findes allerede krav  

 til revisorers habilitet og generelle uafhængighed.
Imidlertid findes det  

 ønskeligt, at visse særlige krav til revisors habilitet og uafhængighed  

 stilles som betingelse for, at skolen kan modtage tilskud.
Dette er kun  

 muligt, hvis disse vilkår fremgår direkte af lovgivningen for de frie skoler.  

 Tilsidesættes disse krav, vil ministeriet fx kunne tage de muligheder, der er  

 omtalt i § 21, stk. 2, i brug.
 Det er af afgørende betydning at sikre, at kontrollen med skolernes brug  

 af de store statslige tilskud i størst muligt omfang kan ske på betryggende  

 måde.
Til § 1, nr. 16, § 2, nr. 9 og 10 og § 3, nr. 9 og 10 Ændringerne er tekniske konsekvensændringer.
Til § 1, nr. 17 Forslaget indebærer, at hvis alle elever eller hele klasser fra en fri  

 grundskole, der ophører med sin virksomhed i løbet af skoleåret, overtages af  

 en folkeskole, fritages hjemkommunerne for bidragsforpligtelsen fra  

 overtagelsestidspunktet.
Hjemkommunerne fritages selv om enkelte elever søger  

 andre steder hen.
Tilsvarende bestemmelser findes allerede for private  

 gymnasier og hf-kurser.
Til § 1, nr. 18 Ændringen indebærer, at bopælskommunerne skal undersøge om en elev, der  

 pr. 5. september er tilmeldt en fri grundskole, ikke er tilmeldt en  

 efterskole.
I loven er alene nævnt, at eleven ikke er tilmeldt folkeskolen  

 eller en anden fri grundskole.
Til § 1, nr. 20 Forslaget indebærer, at kommunalbestyrelserne kan udsende  

 informationsmateriale for de frie grundskoler.
På baggrund af den udtømmende  

 regulering af privates udnyttelse af CPR i lov om folkeregistrering er der  

 ikke hjemmel til, at kommunalbestyrelserne kan udsende informationsmateriale  

 for de frie grundskoler.
Kommunalbestyrelserne vil efter forslaget kunne  

 foretage kuvertering på grundlag af oplysningerne i CPR for frie grundskoler,  

 som ønsker kontakt til en unavngiven kreds af forældre med  

 undervisningspligtige børn.
De frie grundskoler kan aflevere  

 forsendelsesklare breve til kommunalbestyrelserne, som herefter udskriver  

 adresselabels fra CPR med de relevante adresser, hvortil brevene sendes.
Det  

 skal fremgå af det udsendte materiale, at der ikke udleveres navne- og  

 adresseoplysninger til de frie grundskoler, samt at det står modtageren frit  

 for at reagere på henvendelsen.
Eventuelt uanbringelige breve returneres til  

 kommunalbestyrelserne, hvorved det sikres, at oplysninger om navne og  

 adresser heller ikke på den måde kommer de frie grundskoler i hænde.  

 Personer, som har adressebeskyttelse eller lokalvejviserbeskyttelse vil ikke  

 modtage sådanne breve.
Til § 2, nr. 12 I gymnasieloven er der hjemmel til, at gymnasieelever kan få tilskud til  

 undervisning i udlandet, der sigter mod en tilsvarende international eksamen,  

 som er adgangsgivende til videregående uddannelser i Danmark.
Ifølge  

 gymnasieloven udgør tilskuddet det gennemsnitlige tilskud pr. årselev til  

 private gymnasieskoler.
Undervisningen i udlandet er almindeligvis betydelig  

 dyrere end svarende til det gennemsnitlige tilskud pr. elev i Danmark, men i  

 de enkelte tilfælde, hvor undervisningen er billigere, sikres det med  

 lovforslaget, at eleven ikke får et tilskud, der overstiger den faktiske  

 betaling for undervisningen.
Til § 4 ad stk. 1 Efter forslaget skal loven træde i kraft den 1. august 1996.
ad stk. 2 og 3 For så vidt angår habilitetskravene til medlemmer af skolebestyrelsen og  

 revisorerne fastsættes for skoler, der får tilskud, at kravene skal opfyldes  

 inden den 1. august 1997.
ad stk. 4 For eventuelle investeringer, der er foretaget i strid med de foreslåede  

 regler, fastsættes, at de omlægges, når det er økonomisk forsvarligt, dog  

 senest inden den 1. august 1998. I særlige tilfælde kan  

 undervisningsministeren dispensere herfra.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2 indsættes som stk. 3 :
 » Stk. 3. En fri grundskole kan omfatte en kostafdeling for  

 6.-10. klassetrin.«.
 2. I § 5 indsættes efter stk. 3 som nye stykker:
 » Stk. 4. Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 Stk. 5. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 Stk. 4 bliver herefter stk. 6.
 3. § 9, stk. 2, affattes således:
»Stk. 2. Forældrekredsen enten vælger for højst 4 år en person til at  

 føre tilsyn med elevernes standpunkt i dansk, regning/matematik og engelsk  

 eller anmoder kommunalbestyrelsen i skolekommunen om at varetage dette  

 tilsyn.
Den tilsynsførende må ikke tilhøre forældrekredsen, være medlem af  

 bestyrelsen, være ansat på skolen eller være gift eller nært beslægtet med  

 disse personer.« Stk. 2. Forældrekredsen enten vælger for højst 4 år en person uden  

 for forældrekredsen til at føre tilsyn med elevernes standpunkt i dansk,  

 regning/matematik og engelsk eller anmoder kommunalbestyrelsen i  

 skolekommunen om at varetage dette tilsyn.
 4. I § 10, stk. 2, 2. pkt., udgår: »og  

 skolefritidsordninger« og »§ 15«.
Stk. 2. Antal årselever opgøres som 7/12 af antal elever opgjort  

 pr. 5. september året før finansåret og 5/12 af antal elever opgjort pr. 5.  

 september i finansåret.
Antal årselever ved kostafdelinger og  

 skolefritidsordninger beregnes på samme måde, jf. § 13 og § 15.
 5. Efter § 10 indsættes:
» § 10 a.
En skole, der overtager samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, kan fra  

 overtagelsestidspunktet få indregnet den lukkede skoles elevtal henholdsvis  

 klassens elevtal pr. den seneste 5. september ved beregning af tilskud efter  

 § 11, stk. 2, bygningstilskud efter § 12, stk. 1, tilskud til  

 skolefritidsordning efter § 15, og eventuelt tilskud til kostafdeling efter §  

 13.«.
 6. I § 13, stk. 1, indsættes efter 1. pkt. :
 »Ved opgørelsen af antal årskostelever medregnes alene elever, der  

 mindst er fyldt 11 år ved skoleårets begyndelse, og som ikke er børn af  

 lærere og andre ansatte på skolen eller på andre skoler og  

 uddannelsesinstitutioner, der har bygningsfællesskab med skolen.«.
Stk. 1. Staten yder tilskud til skoler med kostafdelinger ud fra  

 antal årskostelever og et tilskud pr. årskostelev.
Tilskuddet pr. årskostelev  

 fastsættes på de årlige finanslove, jf. § 10, stk. 2, om beregningen af antal  

 årselever.
 7. § 15, stk. 1, 2. pkt., ophæves, og i stedet indsættes:
»Undervisningsministeren fastsætter regler om beregning af antal  

 årselever.
Antallet af årselever kan ikke overstige antallet af elever pr. 5.  

 september året før finansåret.
Tilskuddet pr. årselev fastsættes på de årlige  

 finanslove.«.
Stk. 3. Staten yder tilskud til skolefritidsordninger ud fra antal  

 årselever, der er indskrevet i skolefritidsordningen fra skolens  

 børnehaveklasse og 1.-3. klasse.
Tilskuddet pr. årselev fastsættes på de  

 årlige finanslove, jf. § 10, stk. 2, om beregning af antal årselver.
 8. § 15, stk. 3, affattes således:
 » Stk. 3. Undervisningsministeren fastsætter nærmere regler om  

 tilskud til skolefritidsordninger og om en mindstegrænse for  

 forældrebetaling.«.
 Stk. 3. Undervisningsministeren fastsætter regler om en  

 mindstegrænse for forældrebetaling.
 9. Overskriften til § 18 affattes således:
 » Almindelige regler om tilskud, indtægter m.v. ».
 Tilskudsbetingelser m.m.
 10. I § 18 indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler.«.
 Stk. 2 bliver herefter stk. 4.
 11. I § 19, stk. 1, 1. pkt., ændres »det forudgående  

 år« til: »de to forudgående år«.
 Stk. 1. Tilskud i henhold til denne lov kan kun ydes til skoler,  

 som har mindst 28 elever i alt på 1.-7. klassetrin beregnet enten som  

 elevtallet pr. 5. september året før finansåret eller som et gennemsnit af  

 elevtallene pr. 5. september året før finansåret og det forudgående år.
 12. Efter § 20 indsættes:
» § 20 a.
Skolens midler skal forvaltes, så de bliver til  

 størst mulig gavn for skolens formål.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 13. § 21, stk. 2, affattes således:
» Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.«.
 Stk. 2. Undervisningsministeren kan for skoler, som ikke følger  

 bestemmelserne i denne lov eller de regler, som ministeren har fastsat,  

 tilbageholde tilskud eller lade tilskud bortfalde, eventuelt kræve tilskud  

 tilbagebetalt, hvis grundlaget for tilskudsberegningen har været fejlagtigt.
 14. I § 21 indsættes som stk. 5 :
 » Stk. 5. Undervisningsministeren kan for skoler, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at skolen ikke fremover er  

 tilskudsberettiget.«.
 15. I § 24, stk. 1 , indsættes efter 2. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.«.
Stk. 1. Skolernes regnskabsår er kalenderåret.
Regnskaberne  

 opstilles og revideres efter regler, der fastsættes af  

 undervisningsministeren.
Regnskaberne skal revideres af en statsautoriseret  

 revisor eller en registreret revisor.
 16. I § 24, stk. 2, 1. pkt., og i § 40 ændres  

 »§ 17, stk. 2« til: »§ 17, stk. 3«.
 17. Efter § 26 indsættes:
» § 26 a.
Overtager en folkeskole samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, betales der  

 ikke bidrag til staten for disse elever fra overtagelsestidspunktet.«.
 18. I § 37, stk. 3, ændres »eller en anden fri  

 grundskole« til: », en anden fri grundskole eller en  

 efterskole«.
 Stk. 3. Bopælskommunen returnerer en attesteret fortegnelse efter  

 stk. 1 til skolen over elever, som kommunen har godkendt som hjemmehørende i  

 kommunen, og som ikke er tilmeldt folkeskolen eller en anden fri grundskole.
 19. I § 37, stk. 4, indsættes efter »regnskaber«:  

 », husleje- og ejendomsaftaler«.
 Stk. 4. Undervisningsministeren indkalder oplysninger fra skolerne  

 til brug for fastlæggelsen af tilskud, der attesteres af skolens revisor, og  

 kan pålægge skolerne og den i § 11, stk. 1, nævnte vikarkasse, Frie  

 Grundskolers Fællesråd og Deutscher Schul- und Sprachverein fur Nordschleswig  

 at indsende statistiske oplysninger og oplysninger vedrørende økonomiske  

 forhold, herunder regnskaber.
 20. Efter § 41 indsættes i kapitel 9:
 » § 41 a. »Kommunalbestyrelsen i skolekommunen kan for de  

 frie grundskoler foretage adressering og udsendelse af breve til en nærmere  

 afgrænset personkreds i CPR, dog ikke personer med adressebeskyttelse eller  

 lokalvejviserbeskyttelse.
Stk. 2. Ved adressering og udsendelse efter stk. 1 må navne- og  

 adresseoplysninger ikke udleveres til en fri grundskole, der anmoder om  

 adressering og udsendelse, og det skal påses, at eventuelt uanbringelige  

 breve returneres til kommunalbestyrelsen.
Det skal fremgå af det udsendte  

 materiale, 1) at kommunalbestyrelsen alene forestår udsendelsen af materialet, 2) at der ikke er udleveret navne og adresser på modtagerne af materialet  

 til en fri grundskole, der har fået foretaget adressering og udsendelse, og 3) at det står modtagerne frit for at reagere på henvendelsen.
 Stk. 3. En fri grundskole, der anmoder om adressering og  

 udsendelse efter stk. 1, skal dække kommunalbestyrelsens udgifter ved  

 opgaven.«.
§ 2 I lov om gymnasiet m.v., jf. lovbekendtgørelse nr. 536 af 23. juni 1995,  

 foretages følgende ændringer:
 1. Efter § 10 indsættes:
» § 10 a.
Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 Stk. 2. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 2. I § 18 d indsættes efter 1. pkt. :
 »Ved opgørelsen af antal årskostelever medregnes ikke børn af lærere  

 og andre ansatte på skolen eller på andre skoler og uddannelsesinstitutioner,  

 der har bygningsfællesskab med skolen.«.
§ 18 d.
Staten yder tilskud til kostafdelinger ved private  

 gymnasieskoler ud fra antal årskostelever og et tilskud pr. årskostelev.  

 Tilskuddet pr. årskostelev fastsættes på de årlige finanslove, jf. § 18 a,  

 stk. 2, om beregningen af antal årselever.
 3. Overskriften til § 18 h affattes således:
 » Almindelige regler om tilskud, indtægter m.v. ».
 Tilskudsbetingelser m.m.
 4. I § 18 h indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler.«.
 Stk. 2 og 3 bliver herefter stk. 4 og 5.
 5. Efter § 18 k indsættes:
» § 18 kk.
Skolens midler skal forvaltes, så de bliver til  

 størst mulig gavn for skolens formål.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 6. § 18 l, stk. 2, affattes således:
» Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.«.
 Stk. 2. Undervisningsministeren kan for skoler, som ikke følger  

 bestemmelserne i denne lov eller de regler, som ministeren har fastsat,  

 tilbageholde tilskud eller lade tilskud bortfalde, eventuelt kræve tilskud  

 tilbagebetalt, hvis grundlaget for tilskudsberegningen har været fejlagtigt.
 7. I § 18 l indsættes som stk. 5 :
 » Stk. 5. Undervisningsministeren kan for skoler, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at skolen ikke fremover er  

 tilskudsberettiget.«.
 8. I § 18 n, stk. 1 , indsættes efter 2. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.«.
Stk. 1. De private gymnasieskolers regnskabsår er kalenderåret.  

 Regnskaberne opstilles og revideres efter regler, der fastsættes af  

 undervisningsministeren.
Regnskaberne skal revideres af en statsautoriseret  

 revisor eller en registreret revisor.
 9. I § 18 p, stk.2, udgår: »og § 18 g,».
 10. I § 18 t, stk. 1, ændres »18 g« til: »§  

 18 f«.
 11. I § 18 t, stk. 3, indsættes efter  

 »regnskaber«: », husleje- og ejendomsaftaler«.
 Stk. 3. Undervisningsministeren indkalder oplysninger fra skolerne  

 til brug for fastlæggelsen af tilskud, der attesteres af skolens revisor, og  

 kan pålægge skolerne, jf. § 15, og de i § 18 b og § 18 f nævnte kasser at  

 indsende statistiske oplysninger og oplysninger vedrørende økonomiske  

 forhold, herunder regnskaber.
 12. I § 19, stk. 1, indsættes efter »jf. § 18 a, stk.  

 3«: »,dog højst den faktiske betaling for undervisningen«.
Stk. 1. Undervisningsministeren kan fastsætte regler om, at en  

 elev kan få tilskud til undervisning i udlandet, der sigter mod en  

 tilsvarende international eksamen, som er adgangsgivende til videregående  

 uddannelser i Danmark.
Tilskuddet udgør det gennemsnitlige tilskud pr.  

 årselev til private gynmasieskoler, jf. § 18 a, stk. 3.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, foretages følgende ændringer:
 1. I § 24 indsættes efter stk. 1 som nye stykker:
 » Stk. 2. Følgende personer kan ikke udpeges til medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til kurset eller kontrollerer  

 udlejer af ejendomme m.m. til kurset.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til kurset.
 Stk. 3. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.«.
 Stk. 2 og 3 bliver herefter stk. 4 og 5.
 2. I § 30 d indsættes efter 1. pkt. :
 »Ved opgørelsen af antal årskostkursister medregnes ikke børn af  

 lærere og andre ansatte på kurset eller på andre kurser, skoler og lignende  

 uddannelsesinstitutioner, der har bygningsfællesskab med kurset.«.
§ 30 d.
Staten yder tilskud til kostafdelinger ved private kurser  

 ud fra antal årskostkursister og et tilskud pr. årskostkursist.
Tilskuddet  

 pr. årskostkursis fastsættes på de årlige finanslove, jf. § 30 a, stk. 2, om  

 beregningen af antal årskursister.
 3. Overskriften til § 30 i affattes således:
 » Almindelige regler om tilskud, indtægter m.v. ».
 Tilskudsbetingelser m.m.
 4. I § 30 i indsættes efter stk. 1 som nye stykker:
 » Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for kurset end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler.«.
 Stk. 2 og 3 bliver herefter stk. 4 og 5.
 5. Efter § 30 l indsættes:
» § 30 ll.
Kursets midler skal forvaltes, så de bliver til  

 størst mulig gavn for kursets formål.
 Stk. 2. Likvide midler, der ikke er nødvendige til kursets daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 4) I værdipapirer, bortset fra aktier, som efter deres art og sikkerhed  

 kan stilles i klasse med de aktiver, der er nævnt i nr. 2 og 3.«.
 6. § 30 m, stk. 2, affattes således:
» Stk. 2. Undervisningsministeren kan for kurser, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt har været fejlagtig.«.
 Stk. 2. Undervisningsministeren kan for kurser som ikke følger  

 bestemmelserne i denne lov eller de regler, som ministeren har fastsat,  

 tilbageholde tilskud eller lade tilskud bortfalde, eventuelt kræve tilskud  

 tilbagebetalt, hvis grundlaget for tilskudsberegningen har været fejlagtigt.
 7. I § 30 m indsættes som stk. 5 :
 » Stk. 5. Undervisningsministeren kan for kurser, der gentagne  

 gange ikke følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, træffe beslutning om, at kurset ikke fremover er  

 tilskudsberettiget.«.
 8. I § 30 o, stk. 1 , indsættes som 4. og 5. pkt. :
»Revisor må ikke samtidig være ejer af eller revisor for udlejer af  

 de ejendomme m.m., som kurset anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge kurset  

 inden en nærmere angiven frist at udpege en ny revisor.«.
 9. I § 30 q, stk. 2, udgår: »og § 30 g,».
 10. I § 30 u, stk. 1, ændres § »30 g« til:  

 »§ 30 f«.
 11. I § 30 u, stk. 3, indsættes efter  

 »regnskaber«: », husleje- og ejendomsaftaler«.
 Stk. 3. Undervisningsministeren indkalder oplysninger fra kurserne  

 til brug for fastlæggelse af tilskud, der attesteres af kursets revisor, og  

 kan pålægge kurserne, jf. § 26, og de i §§ 30 b og 30 f nævnte kasser at  

 indsende statistiske oplysninger og oplysninger vedrørende økonomiske  

 forhold, herunder regnskaber.
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5, stk. 4, som  

 affattet ved denne lovs § 1, nr. 3, i § 10 a, som affattet ved denne lovs §  

 2, nr. 1, og i § 24, stk. 2, som affattet ved denne lovs § 3, nr. 1, skal for  

 skoler, der modtager tilskud, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4. pkt., som  

 affattet ved denne lovs § 1, nr. 15, i § 18 n, stk. 1, 3. og 4. pkt., som  

 affattet ved denne lovs § 2, nr. 8, og i § 30 o, stk. 1, 4. og 5. pkt., som  

 affattet ved denne lovs § 3, nr. 8, skal for skoler, der modtager tilskud  

 være opfyldt senest den 1. august 1997.
 Stk. 4. Eventuelle investeringer, der er i strid med reglerne i §  

 1, nr. 12, § 2, nr. 5, og § 3, nr. 5, omlægges for skoler, der modtager  

 tilskud, når det er økonomisk forsvarligt, dog senest den 1. august 1998.  

 Undervisningsministeren kan i særlige tilfælde dispensere fra fristen.
Efter 2. behandling den 28. maj 1996 § 1 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, som ændret ved § 1 i lov nr. 310 af 24. april 1996,  

 foretages følgende ændringer:
 1. I § 2 indsættes som stk. 3:
»Stk. 3. En fri grundskole, der modtager tilskud i henhold  

 til denne lov, kan omfatte en kostafdeling for 6.-10. klassetrin.« 2. I § 5 indsættes efter stk. 3 som nye stykker:
 »Stk. 4. Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 4) Medlemmer af bestyrelsen i andre frie grundskoler.
Stk. 5. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« Stk. 4 bliver herefter stk. 6.
 3. § 9, stk. 2, affattes således:
»Stk. 2. Forældrekredsen enten vælger for højst 4 år en  

 person til at føre tilsyn med elevernes standpunkt i dansk, regning/matematik  

 og engelsk eller anmoder kommunalbestyrelsen i skolekommunen om at varetage  

 dette tilsyn.
Den tilsynsførende må ikke tilhøre forældrekredsen, være medlem  

 af bestyrelsen, være ansat på skolen eller være gift eller nært beslægtet med  

 disse personer.« 4. I § 10, stk. 2, 2. pkt., udgår »og  

 skolefritidsordninger« og »§ 15«.
 5. Efter § 10 indsættes:
» § 10 a.
En skole, der overtager samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, kan fra  

 overtagelsestidspunktet få indregnet den lukkede skoles elevtal henholdsvis  

 klassens elevtal pr. den seneste 5. september ved beregning af tilskud efter  

 § 11, stk. 2, bygningstilskud efter § 12, stk. 1, tilskud til  

 skolefritidsordning efter § 15 og eventuelt tilskud til kostafdeling efter §  

 13.« 6. I § 13, stk. 1, indsættes efter 1. pkt.:
»Ved opgørelsen af antal årskostelever medregnes alene elever, der  

 mindst er fyldt 11 år ved skoleårets begyndelse, og som ikke er børn af  

 lærere og andre ansatte på skolen eller på andre skoler og  

 uddannelsesinstitutioner, der har bygningsfællesskab med skolen.« 7. § 15, stk. 1, 2. pkt., ophæves, og i stedet indsættes:
»Undervisningsministeren fastsætter regler om beregning af antal  

 årselever.
Antallet af årselever kan ikke overstige antallet af elever pr. 5.  

 september året før finansåret.
Tilskuddet pr. årselev fastsættes på de årlige  

 finanslove.« 8. § 15, stk. 3, affattes således:
»Stk. 3. Undervisningsministeren fastsætter nærmere regler om  

 tilskud til skolefritidsordninger og om en mindstegrænse for  

 forældrebetaling.« 9. Overskriften til § 18 affattes således:
»Almindelige regler om tilskud, indtægter m.v.« 10. I § 18 indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For skoler, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 bliver herefter stk. 5.
 11. I § 19, stk. 1, 1. pkt., ændres »det forudgående  

 år« til: »de to forudgående år«.
 12. Efter § 20 indsættes:
» § 20 a.
Skolens midler skal forvaltes, så de bliver til  

 størst mulig gavn for skolen.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 13. § 21, stk. 2, affattes således:
»Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 14. I § 24, stk. 1, indsættes efter 2. pkt.:
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.« 15. I § 24 indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 5, stk. 4 og 5.« Stk. 2 bliver herefter stk. 3.
 16. I § 24, stk. 2, 1. pkt., der bliver stk. 3, 1. pkt., og  

 i § 40 ændres »§ 17, stk. 2« til: »§ 17, stk. 3«.
 17. Efter § 26 indsættes:
» § 26 a.
Overtager en folkeskole samtlige elever eller hele  

 klasser fra en fri grundskole, der ophører med sin virksomhed i løbet af  

 skoleåret, således at eleverne kan fuldføre skoleåret samlet, betales der  

 ikke bidrag til staten for disse elever fra overtagelsestidspunktet.« 18. I § 37, stk. 3, ændres »eller en anden fri  

 grundskole« til: », en anden fri grundskole eller en  

 efterskole«.
 19. I § 37, stk. 4, indsættes efter »regnskaber«:  

 », husleje- og ejendomsaftaler«.
 20. Efter § 41 indsættes i kapitel 9:
 » § 41 a. »Kommunalbestyrelsen i skolekommunen kan for de  

 frie grundskoler foretage adressering og udsendelse af breve til en nærmere  

 afgrænset personkreds i CPR, dog ikke personer med adressebeskyttelse eller  

 lokalvejviserbeskyttelse.
Stk. 2. Ved adressering og udsendelse efter stk. 1 må navne- og  

 adresseoplysninger ikke udleveres til en fri grundskole, der anmoder om  

 adressering og udsendelse, og det skal påses, at eventuelle uanbringelige  

 breve returneres til kommunalbestyrelsen.
Det skal fremgå af det udsendte  

 materiale, 1) at kommunalbestyrelsen alene forestår udsendelsen af materialet, 2) at der ikke er udleveret navne og adresser på modtagerne af materialet  

 til en fri grundskole, der har fået foretaget adressering og udsendelse, og 3) at det står modtagerne frit for at reagere på henvendelsen.
Stk. 3. En fri grundskole, der anmoder om adressering og  

 udsendelse efter stk. 1, skal dække kommunalbestyrelsens udgifter ved  

 opgaven.« § 2 I lov om gymnasiet m.v., jf. lovbekendtgørelse nr. 536 af 23. juni 1995,  

 som ændret ved § 7 i lov nr. 310 af 24. april 1996, foretages følgende  

 ændringer:
 1. Efter § 10 indsættes:
» § 10 a.
Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til skolen.
 4) Medlemmer af bestyrelsen i andre private gymnasier.
Stk. 2. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« 2. I § 18 d indsættes efter 1. pkt.:
»Ved opgørelsen af antal årskostelever medregnes ikke børn af lærere  

 og andre ansatte på skolen eller på andre skoler og uddannelsesinstitutioner,  

 der har bygningsfællesskab med skolen.« 3. Overskriften til § 18 h affattes således:
»Almindelige regler om tilskud, indtægter m.v.« 4. I § 18 h indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For skoler, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.
 5. Efter § 18 k indsættes:
» § 18 kk.
Skolens midler skal forvaltes, så de bliver til  

 størst mulig gavn for skolen.
 Stk. 2. Likvide midler, der ikke er nødvendige til skolens daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 6. § 18 l, stk. 2, affattes således:
»Stk. 2. Undervisningsministeren kan for skoler, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 7. I § 18 n, stk. 1 , indsættes efter 2. pkt.:
»Revisor må ikke samtidig være ejer af eller revisor for udlejer af  

 de ejendomme m.m., som skolen anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge skolen  

 inden en nærmere angiven frist at udpege en ny revisor.« 8. I § 18 n indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 10 a.« Stk. 2 bliver herefter stk. 3.
 9. I § 18 p, stk. 2, udgår »og § 18 g,».
 10. I § 18 t, stk. 1, ændres »§ 18 g« til:  

 »§ 18 f«.
 11. I § 18 t, stk. 3, indsættes efter  

 »regnskaber«: », husleje- og ejendomsaftaler«.
 12. I § 19, stk. 1, indsættes efter »jf. § 18 a, stk.  

 3«: », dog højst den faktiske betaling for undervisningen«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, som ændret ved § 8 i lov nr. 310 af 24. april 1996, foretages  

 følgende ændringer:
 1. I § 24 indsættes efter stk. 1 som nye stykker:
 »Stk. 2. Følgende personer kan ikke være medlem af  

 bestyrelsen:
 1) Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til kurset eller kontrollerer  

 udlejer af ejendomme m.m. til kurset.
 2) Advokater, revisorer og lignende rådgivere for samt ansatte i fonde,  

 selskaber, foreninger eller andre virksomheder, der udlejer ejendomme m.m.  

 til skolen, eller som kontrollerer udlejer af ejendomme m.m. til skolen.
 3) Ejere af ejendomme m.m., der udlejes til kurset.
 4) Medlemmer af bestyrelsen for andre private kurser.
Stk. 3. For bestyrelsen, lederen og andre ansatte gælder i øvrigt  

 reglerne i forvaltningslovens kapitel 2 om inhabilitet.« Stk. 2 og 3 bliver herefter stk. 4 og 5.
 2. I § 30 d indsættes efter 1. pkt.:
»Ved opgørelsen af antal årskostkursister medregnes ikke børn af  

 lærere og andre ansatte på kurset eller på andre kurser, skoler og  

 uddannelsesinstitutioner, der har bygningsfællesskab med kurset.« 3. Overskriften til § 30 i affattes således:
»Almindelige regler om tilskud, indtægter m.v.« 4. I § 30 i indsættes efter stk. 1 som nye stykker:
 »Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for kurset end sædvanlige  

 markedsvilkår, og skal søges ændret, hvis udviklingen i markedsvilkårene  

 tilsiger det.
 Stk. 3. Undervisningsministeren kan fastsætte nærmere regler om  

 huslejeaftaler, herunder i særlige tilfælde bestemme, at huslejeaftaler skal  

 indgås på andre vilkår end dem, der er nævnt i stk. 2.
Stk. 4. For kurser, der starter efter 1996, kan  

 undervisningsministeren fastsætte nærmere regler om den maksimale udgift til  

 bygninger og arealer, herunder bestemme, hvilke udgiftsarter der er omfattet  

 heraf.« Stk. 2 og 3 bliver herefter stk. 5 og 6.
 5. Efter § 30 l indsættes:
» § 30 ll.
Kursets midler skal forvaltes, så de bliver til  

 størst mulig gavn for kurset.
 Stk. 2. Likvide midler, der ikke er nødvendige til kursets daglige  

 drift, skal under hensyntagen til sikkerheden anbringes på en eller flere af  

 følgende måder:
 1) Som indestående i pengeinstitutter hjemmehørende i Danmark eller i et  

 andet land inden for De Europæiske Fællesskaber.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
4) I værdipapirer bortset fra aktier, som efter deres art og sikkerhed kan  

 stilles i klasse med de aktiver, der er nævnt i nr. 2 og 3.« 6. § 30 m, stk. 2, affattes således:
»Stk. 2. Undervisningsministeren kan for kurser, der ikke  

 følger bestemmelserne i denne lov, de regler eller aftaler, der er fastsat  

 eller aftalt i henhold til loven, eller undervisningsministerens påbud,  

 tilbageholde tilskud, lade tilskud bortfalde helt eller delvis eller kræve  

 tilskud tilbagebetalt helt eller delvis.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen eller  

 tilskudsberegningen i øvrigt er fejlagtig.« 7. I § 30 o, stk. 1 , indsættes som 4. og 5.  

 pkt.:
»Revisor må ikke samtidig være ejer af eller revisor for udlejer af  

 de ejendomme m.m., som kurset anvender, eller for et selskab, en fond,  

 forening eller anden virksomhed, der kontrollerer udlejer.
Opfylder revisor  

 ikke lovens krav til revision, kan undervisningsministeren pålægge kurset  

 inden en nærmere angiven frist at udpege en ny revisor.« 8. I § 30 o indsættes efter stk. 1 som nyt stykke:
»Stk. 2. I forbindelse med indsendelse af årsregnskabet til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 24, stk. 2 og 3.« Stk. 2 bliver herefter stk. 3.
 9. I § 30 q, stk. 2, udgår »og § 30 g,».
 10. I § 30 u, stk. 1, ændres § »30 g« til:  

 »§ 30 f«.
 11. I § 30 u, stk. 3, indsættes efter  

 »regnskaber«: », husleje- og ejendomsaftaler«.
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5, stk. 4, som  

 affattet ved denne lovs § 1, nr. 2, i § 10 a, som affattet ved denne lovs §  

 2, nr. 1, og i § 24, stk. 2, som affattet ved denne lovs § 3, nr. 1, skal for  

 skoler, der modtager tilskud, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4. pkt., som  

 affattet ved denne lovs § 1, nr. 14, i § 18 n, stk. 1, 3. og 4. pkt., som  

 affattet ved denne lovs § 2, nr. 7, og i § 30 o, stk. 1, 4. og 5. pkt., som  

 affattet ved denne lovs § 3, nr. 7, skal for skoler, der modtager tilskud,  

 være opfyldt senest den 1. august 1997.
 Stk. 4. Eventuelle investeringer, der er i strid med reglerne i §  

 1, nr. 12, § 2, nr. 5, og § 3, nr. 5, omlægges for skoler, der modtager  

 tilskud, når det er økonomisk forsvarligt, dog senest den 1. august 1998.  

 Undervisningsministeren kan i særlige tilfælde dispensere fra fristen.
