Bekendtgørelse om uddannelsen til  

 bogbinder I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 bogbinder inden for det valgte speciale.
Uddannelsens mål § 2. Den uddannede industribogbinder skal  

 selvstændigt og kreativt kunne medvirke i den industrielle  

 bogbindermæssige proces i grafisk produktion og have kendskab til  

 almindeligt forekommende materialer og skal kunne indstille og betjene samt  

 foretage fejlfinding på de maskiner og det udstyr, som anvendes i de  

 forskellige processer.
 Stk. 2. Den uddannede håndbogbinder skal kunne medvirke  

 kreativt og selvstændigt i den bogbindermæssige proces ved  

 fremstilling af håndindbundne bøger og have kendskab til  

 behandling af de materialer, som anvendes i de forskellige processer.
 Stk. 3. Den uddannede bogbinder skal tillige have opnået  

 en sådan faglig bredde og erhvervsmæssig indsigt, at det kan  

 danne basis for en senere specialisering, videregående uddannelse og-  

 eller etablering af selvstændig virksomhed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Grafisk Fagligt  

 Udvalg.
 § 4. Uddannelsen varer 3 år og 6  

 måneder, jf. dog §§ 6,7 og 8.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 19 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 6, 6,  

 og 7 uger, der omfatter grundfag, områdefag, bundne specialefag og  

 valgfag.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år og gennem  

 2 års beskæftigelse inden for faget har opnået en relevant  

 grafisk baggrund, kan gennemføre uddannelsen på 2 år og 6  

 måneder.
Skoleuddannelsen omfatter da 19 skoleuger, der  

 tilrettelægges af skolen i samarbejde med det lokale  

 uddannelsesudvalg.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Personer efter § 6 samt andre med  

 de nødvendige forudsætninger, kan gennemføre et  

 supplerende kursus, jf. erhvervsuddannelseslovens § 16, der sammen med  

 elevens forudgående uddannelse eller beskæftigelse træder i  

 stedet for grundforløbet.
For elever med uddannelsesaftale er kurset  

 omfattet af uddannelsesaftalen.
Skolen kan i forbindelse med  

 suppleringskurset foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2 Stk. 2. Det supplerende kursus tilrettelægges af skolen,  

 og indhold og varighed af kurset fastsættes i samarbejde mellem skolen  

 og det faglige udvalg.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), samt på  

 baggrund af relevant uddannelse eller beskæftigelse.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Håndindbinding modul 1 Niveau: Begynder (a-c) og rutine (d) Eleven har kendskab til a)	forskellige håndindbundne bindtyper, b)	indbinding af papbind med ryg og hjørner, c)	indbinding af papbind som helbind, og d)	anvendelse af forskellige lime og klistre i processen.
2)	Bogblokfremstilling modul 1 Niveau: Begynder (a-b) og rutine (c-h) Eleven har kendskab til a)	maskiner og værktøjer, der anvendes i processen, b)	fremstilling af garnhæftede og klæbebundne  

 bogblokke, c)	skæring af planoark, d)	falsning af 16 sider, e)	optagning af ark, f)	hæftning og klæbning af bogblokke, g)	limning og skæring af bogblokke, og h)	runding og afpresning af bogblokke.
3)	Samlehæftning Niveau: Begynder (a-c) og rutine (d) Eleven har kendskab til a)	fremstilling af brochurer på samlehæfter, b)	samlehæfterens specialudstyr, c)	indstilling af- og produktion på samlehæfter, og d)	indstilling af klammelængde og benlængde.
4)	Skæring Niveau: Begynder (a-b), rutine (c) og avanceret (d) Eleven a)	har kendskab til programskæremaskinens funktioner, b)	har kendskab til forskellige maskintyper, c)	har kendskab til enkel programmering, og d)	behersker renskæring af ark på 4 sider.
5)	Falsning Niveau: Begynder: (a-d) og rutine (e) Eleven har kendskab til a)	processen i falsemaskinen, b)	baneretningens betydning, c)	elementære indstillinger af falsemaskinen, d)	falsemaskinens hoveddele, og e)	falsning af 8 siders ark.
 Stk. 2. undervisningen i de i stk. 1 nævnte fag  

 varer 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Informationsteknologi, niveau E.
 3)	Materialeforståelse, 1 uge.
 4)	Virksomhedslære og innovation, niveau F.
 Stk. 2. Mål og indhold for de enkelte grundfag  

 følger bekendtgørelse om grundfag.
 § 11. Undervisningen i hovedforløbet  

 omfatter følgende områdefag:
1)	Bogblokfremstilling modul 2 Niveau: Rutine Eleven har kendskab til industriel bogblokfremstilling med  

 forståelse for processer, materialer og udstyr.
2)	Maskinlære Niveau: Rutine Eleven har kendskab til betjening af almindeligt forekommende  

 industrielle bogbindermaskiner- og udstyr.
3)	Håndindbinding modul 2 Niveau: Rutine Eleven har kendskab til principper og arbejdsmetoder for  

 håndindbinding af bøger.
4)	Produktionsmetoder Niveau: Rutine Eleven a)	har kendskab til anvendelse af forskellige produktionsmetoder i  

 industriel bogbinding, og b)	har kendskab til valg af produktionsmetode under hensyntagen til  

 produktets art og anvendelse.
 Stk. 2. Undervisningen i de i stk. 1 nævnte fag  

 varer 6 uger.
 § 12. Til specialet industribogbinder er knyttet  

 følgende bundne specialefag:
1)	Maskinbetjening 1 Niveau: Rutine Eleven a)	har kendskab til bindsamling, b)	har kendskab til presseforgyldning, c)	har kendskab til indhængning, og d)	har kendskab til boggadeproduktion.
2)	Maskinbetjening 2 Niveau: Avanceret Eleven behersker a)	ligestødning af ark og skæring, b)	falsning, c)	optagning og hæftning, d)	klæbebinding, e)	treskæring og f)	samlehæftning.
 Stk. 2. Til specialet håndbogbinder er knyttet  

 følgende bundne specialefag:
1)	Håndindbinding Niveau: Avanceret Eleven behersker a)	indbindingsmetoder, b)	materialebehandling, c)	forgyldning, d)	snitbehandling og e)	marmorering.
 Stk. 3. Undervisningen i de i stk. 1 og 2 nævnte fag  

 varer 4 uger.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag har en vejledende uddannelsestid på 3,0  

 uger.
Praktikuddannelsen § 14. Praktikuddannelsen inden for specialet  

 industribogbinder omfatter følgende arbejdsområder og  

 funktioner: Eleven skal beskæftiges med de i virksomheden forekommende  

 maskintyper inden for uddannelsesområdet.
 Stk. 2. Praktikuddannelsen inden for specialet  

 håndbogbinder omfatter følgende arbejdsområder og  

 funktioner: Eleven skal beskæftiges med de i virksomheden forekommende  

 produktioner inden for uddannelsesområdet.
 § 15. Målet med praktikuddannelsen inden for  

 specialet industribogbinder er, at eleven på avanceret niveau  

 opnår færdigheder på minimum 4 af følgende  

 maskiner:
1)	programskæremaskine, 2)	falsemaskine, 3)	samlehæfter, 4)	optagningsmaskine, 5)	garnhæftemaskine, 6)	klæbebinder, 7)	treknivsmaskine, 8)	bindsamler, 9)	presseforgyldningsmaskine, 10)	indhængningsmaskine, 11)	collator eller 12)	stansemaskine.
 Stk. 2. Målet med praktikuddannelsen inden for specialet  

 håndbogbinder er, at eleven opnår færdigheder inden for  

 følgende områder: Indbindingsmetoder, bindtyper,  

 materialebehandling, forgyldning, snitbehandling og marmorering.
 Uddannelsesbog mv.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
 Stk. 2. Indholdet af skolevejledningerne og  

 praktikvejledningerne følger reglerne i  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er den en  

 standpunktskarakter.
 Afsluttende prøver (eksamen) m.v.
§ 19. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af den samlede undervisning.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 § 20. Den skriftlige prøve for elever med  

 speciale som industribogbinder varer 30 minutter og består af  

 spørgsmål inden for følgende discipliner:
 1)	Skæring.
 2)	Falsning.
 3)	Samlehæftning.
 4)	Optagning og hæftning.
 5)	Klæbebinding.
 6)	Treskæring.
 7)	Bindsamling.
 8)	Presseforgyldning.
 9)	Indhængning.
 10)	Boggader.
§ 21. Den praktiske prøve for elever med  

 speciale som industribogbinder består af en projektopgave og en  

 praktisk prøve.
Den samlede varighed er 25 timer.
 Stk. 2. I projektopgaven fremstiller eleven i alt fire  

 papbind.
 Stk. 3. Den praktiske prøve afholdes inden for en af  

 følgende discipliner:
 1)	Skæring.
 2)	Falsning.
 3)	Samlehæftning.
 4)	Optagning og hæftning.
 5)	Klæbebinding.
 6)	Treskæring.
 7)	Bindsamling.
 8)	Presseforgyldning.
 9)	Indhængning.
 10)	Boggader.
 Stk. 4. Eleven trækker mellem de nævnte  

 discipliner lod om, i hvilken af disciplinerne, der praktiske prøve  

 skal aflægges.
 Stk. 5. I tilslutning til den praktiske prøve finder en  

 mundtlig overhøring sted, når eleven afleverer sin afsluttende  

 opgave.
§ 22. Eksamen for elever med speciale som  

 håndbogbinder består udelukkende af en praktisk prøve, som  

 omfatter fremstilling af et stk. papbind (helbind med forgyldning), samt  

 fremstilling af enten et stk. helskindbind med forgyldning og guldsnit  

 eller et stk. dybfalset vælskbind med forgyldning.
Den samlede  

 varighed er 25 timer.
§ 23. I tilslutning til den praktiske prøve  

 finder en mundtlig overhøring sted, når eleven afleverer sin  

 afsluttende opgave.
Overhøringen er en del af den praktiske  

 prøve, og eleven skal have lejlighed til at begrunde sine valg eller  

 fravalg af materialer, teknik, metoder o.l.
Eksaminator og censorer kan  

 få besvaret eventuelle spørgsmål, som de måtte have  

 i forbindelse med bedømmelsen af den praktiske prøve.
 § 24. Ved bedømmelsen af den  

 skriftlige prøve giver læreren og de to censorer hver en  

 karakter.
 Stk. 2. Ved bedømmelsen af den praktiske  

 prøve/projekt giver læreren og de to censorer hver en karakter  

 for betjening af det tekniske udstyr og udførelsen af opgaven.
 Stk. 3. Eksamenskarakteren (svendeprøvekarakteren) for  

 den afsluttende eksamen for industribogbinder fremkommer som et vægtet  

 gennemsnit af karaktererne for den skriftlige og den praktiske prøve.  

 Den skriftlige prøve vægtes med faktor 1 og den praktiske  

 prøve vægtes med faktor 3. For at bestå eksamen  

 kræves, at den samlede eksamenskarakter er minimum 6, samt at  

 karakteren for den praktiske prøve er minimum 6.
Stk. 4. Eksamenskarakteren (svendeprøvekarakteren) for  

 den afsluttende eksamen for håndbogbinder fremkommer som et gennemsnit  

 af karaktererne for den praktiske prøve.
For at bestå eksamen  

 kræves, at denne karakter er minimum 6.
 Stk. 5. Der foretages afrunding af resultatet efter  

 stk. 3 og 4 til et helt tal efter almindelige regneregler.
Stk. 6. Skolen indsender oplysning om de enkelte karakterer,  

 som er givet efter stk. 5 til det faglige udvalg.
Det faglige udvalg kan  

 udarbejde et skema til dette formål.
Beregningen efter stk. 5  

 foretages af det faglige udvalg.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført.
 Stk. 2. Følgende betingelser skal være opfyldt  

 for at udstede skolebevis, jf. dog stk. 3:
 1)	Eleven har ved skolens karaktergivning efter sidste skoleperiode  

 opnået mindst karakteren 6 i områdefag og specialefag samlet.
 2)	Eksamen efter §§ 19 - 23 skal være  

 bestået.
 Stk. 3. Hvis betingelserne i stk. 2 nr. 1 ikke er  

 opfyldt, men betingelsen i stk. 2 nr. 2 er opfyldt, udstedes skolebevis,  

 når skolen ud fra en samlet bedømmelse vurderer, at eleven,  

 eventuelt efter supplerende undervisning, opfylder målene for  

 skoleundervisningen.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset suppleres med følgende  

 udtryk for præstationen:
 1)	»Antaget med sølvmedalje«, når eleven har opnået  

 13 i eksamenskarakter.
 2)	»Antaget med bronzemedalje«, når eleven har opnået 11 i  

 eksamenskarakter.
 3)	»Antaget med ros«, når eleven har opnået 9 eller 10 i  

 eksamenskarakter.
 4)	»Antaget«, når eleven har opnået 6,7 eller 8 i  

 eksamenskarakter.
 Stk. 3. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 26 og afsluttende  

 praktikerklæring(er) for praktikuddannelsen er udstedt, jf.  

 § 27.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Samtidig ophæves bekendtgørelse nr. 582  

 af 7. juli 1997 om uddannelse til bogbinder.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det det  

 faglige udvalg eventuelle overgangsordninger for elever, der er begyndt  

 på uddannelsen efter tidligere regler.
