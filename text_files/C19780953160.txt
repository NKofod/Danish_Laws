 Denne vejledning indeholder en oversigt over de foranstaltninger, der  

 umiddelbart bør træffes til beskyttelse af befolkningen og indsatte  

 civilforsvarsstyrker ved konstatering af ueksploderet ammunition, indtil  

 særligt uddannede ammunitionsrekognoscenter nærmere kan vurdere den  

 foreliggende fare med henblik på iværksættelse af eventuelle yderligere  

 foranstaltninger, herunder uskadeliggørelse af ammunitionen.
 De nedenfor anførte forholdsregler ved fund af ueksploderet ammunition (på  

 landjorden) bør ligeledes iagttages ved fund af ilanddrevne genstande af  

 formodet farlig karakter (miner eller lignende).
I.
ERKENDELSE OG AFMÆRKNING AF SAMT RAPPORTERING OM UEKSPLODERET  

 AMMUNITION.
HVAD ER UEKSPLODERET AMMUNITION? Ved ueksploderet ammunition forstås her enhver form for bomber, granater,  

 raketter o.lign., som efter at være afskudt eller kastet ikke er eksploderet  

 ved nedslaget.
 Ueksploderet ammunition kan forekomme som følge af:
- TEKNISKE FEJL (forsaget ammunition) - TIDSINDSTILLING (forsinkelse af ammunitionens udløsningsmekanisme ved  

 særlige anordninger.
Forsinkelsen kan variere fra minutter til flere døgn).
HVILKEN FARE KAN UEKSPLODERET AMMUNITION UDGØRE? Alle typer ueksploderet ammunition må betragtes som SPRÆNGKLARE (armerede)  

 og LIVSFARLIGE og skal derfor BLIVE LIGGENDE UBERØRT på findestedet, indtil  

 særligt uddannet personel har undersøgt ammunitionen.
 Ueksploderet ammunition udgør ikke blot en fare for befolkningen, men også  

 for de indsatte CF-enheder.
HVOR FINDES UEKSPLODERET AMMUNITION? Ueksploderet ammunition kan forekomme overalt i et skaderamt område.
Størsteparten af ammunitionen vil sandsynligvis være helt eller delvist  

 tildækket i sammenstyrtede bygninger eller begravet i jorden, medens en  

 mindre del vil være fritliggende.
Ammunitionen kan enten være tilsyneladende  

 intakt eller delvis knust og spredt over et større område.
HVORDAN SER UEKSPLODERET AMMUNITION UD? Visse fund vil umiddelbart kunne erkendes som værende ammunitionsgenstande  

 eller dele heraf alene på grund af deres karakteristiske FORM, eller fordi de  

 er forsynet med HALE- eller STYREFINNER.
Andre fund kan derimod være særdeles  

 vanskelige at identificere, specielt hvis ammunitionen er mere eller mindre  

 TILDÆKKET ELLER KNUST.
Under alle omstændigheder skal ETHVERT FUND, DER BLOT  

 GIVER MISTANKE OM AT VÆRE UEKSPLODERET AMMUNITION, BETRAGTES SOM FARLIGT og  

 behandles som foreskrevet i denne vejledning.
 KARAKTERISTISKE TEGN PÅ UEKSPLODERET AMMUNITION.
 TILDÆKKET I JORDEN:
- næsten cirkulært og ret regelmæssigt indslagshul uden egentlig  

 kraterdannelse (ingen jordudkast), - ruder i nabobygninger stort set intakte, - ingen mærker (»sår«) i murene på nabobygninger efter  

 sprængstykker, - eventuelt afrevne hale- ller styrefinner i nærheden af findestedet.
 TILDÆKKET I BYGNINGER:
- kun begrænset (lokal) sammenstyrtning i bygningen; indslagshullet kan  

 evt. »følges« gennem flere etager, - ruder og anden form for glas stort set intakt i den ikke-sammenstyrtede  

 del af bygningen, - ingen tegn på »sår« eller anden ødelæggelse af sprængstykker i  

 den ikke-sammenstyrtede del af bygningen, - eventuelt afrevne hale- eller styrefinner i eller i nærheden af  

 bygningen.
 FORHOLDSREGLER VED FUND AF UEKSPLODERET AMMUNITION.
 Uanset ammunitionens tilstand og mulighederne for identifikation m.v. må  

 man ALDRIG BERØRE, UNDERSØGE eller FORSØGE AT OPSAMLE denne.
 Kun uafskudt ammunition vil kunne opsamles uden risiko.
 Ved fund af ueksploderet ammunition skal findestedet straks AFMÆRKES,  

 ligesom truede personer - herunder indsatte hjælpestyrker - skal ADVARES,  

 indtil politiet etablerer afspærring og eventuelt iværksætter evakuering.
 Om nødvendigt etableres en MIDLERTIDIG AFSPÆRRING, indtil politiet  

 overtager opgaven.
 Afmærkningen (og en eventuel midlertidig afspærring) udføres med  

 improviserede hjælpemidler og med STOR FORSIGTIGHED, idet f.eks. rystelser  

 ved brug af værktøj i ammunitionens nærhed kan få denne til at eksplodere.
 Endvidere skal der udvises EKSTRA FORSIGTIGHED, hvis ammunitionen udsættes  

 for stærk opvarmning fra et brandsted.
For at skaffe hjælp til sårede eller indespærrede personer samt for at  

 slukke brande kan det være nødvendigt at trænge ind i bygninger, der ligger  

 inden for det farlige område.
Hjælpemandskabet skal da instrueres om fund af  

 den ueksploderede ammunition samt om så vidt muligt at holde sig dækket bag  

 mure, bygninger el.lign. i forhold til ammunitionen.
 Da både befolkningens og de indsatte styrkers sikkerhed samt selve  

 indsatsens forløb kan afhænge af en HURTIG OG NØJAGTIG RAPPORTERING om fund  

 af ueksploderet ammunition, skal der STRAKS AFGIVES MELDING HEROM til  

 nærmeste foresatte, idet der medtages alle de oplysninger, der kan  

 konstateres på stedet ved IAGTTAGELSER PÅ AFSTAND.
 Kommandoposten underrettes ved signal med oplysning om:
 NÅR: FINDETIDSPUNKTET.
HVAD: UEKSPLODERET AMMUNITION. (evt. bombe eller raket, knust eller  

 tilsyneladende intakt). PLACERING. (Fritliggende - begravet i jorden, evt.  

 størrelse på indgangshul - skult i bygning). STØRRELSE. (Om muligt længde og  

 diameter). BESKRIVELSE.
Karakteristiske kendetegn (hale- og styrefinner,  

 farve, påskrift, udflydende væske m.v.). ANDRE IAGTTAGELSER I NÆRHEDEN AF  

 FINDESTEDET.
F.eks. mærkelige lugte eller væsker, rester af knust ammunition.
HVOR: FINDESTEDET.
Adresse eller anden stedsangivelse.
HVORLEDES: VURDERING AF SITUATIONEN.
F.eks. oplysninger om konsekvenser  

 for indsats, særligt truede områder eller personer  

 (beskyttelsesrum/sikringsrum).
 JEG: TRUFNE DISPOSITIONER vedr.: Afmærkning, placering af poster, advarsel  

 af truede personer og indsatte styrker, etablering af evt. midlertidig  

 afspærring.
 Kommandoposten vil derefter drage omsorg for, at der ved politiets  

 foranstaltning etableres fornøden afspærring og evakuering.
II.
AFSPÆRRING OG EVAKUERING.
 Det påhviler politietat etablere afspærring og iværksætte evakuering i  

 samarbejde med indsatslederen for den kommunale hjælpetjeneste.
 Fastsættelsen af afspærrings- og evakueringsafstande er afhængig af  

 AMMUNITIONENS STØRRELSE samt FINDESTEDET.
 Af praktiske grunde er størrelsen af ammunitionen her angivet som  

 »STOR« eller »LILLE«.
 Som STOR regnes ammunition, der er OVER ca. 1 m i længden og OVER ca. 35  

 cm i diameter.
 Som LILLE regnes ammunition, der er UNDER ca. 1 m i længden og UNDER ca.  

 35 cm i diameter.
Ammunition, hvis længde og diameter ikke kan vurderes, regnes NORMALT som  

 STOR! Omfanget og udstrækningen af afspærringen fremgår af nedenstående tabel og  

 forudsættes opretholdt, indtil faren er nærmere vurderet af sagkyndigt  

 personel.
 Afspærringen kan etableres dels med improviserede hjælpemidler, dels ved  

 skiltning eller udstilling af poster.
AFSPÆRRINGSRADIUS FOR DET OMRÅDE, I HVILKET AL TRAFIK SKAL INDSKRÆNKES TIL DET MINDST MULIGE:
c.
EVAKUERING.
 Ved fund af ueksploderet ammunition skal der ligeledes foretages  

 EVAKUERING af civilbefolkningen fra truede bygninger, med mindre den befinder  

 sig i sikrede lokaliter (beskyttelsesrum/sikringsrum).
 Ved truede bygninger forstås bygninger inden for farezonen, der uden  

 mellemliggende, beskyttende bebyggelse vender direkte mod den ueksploderede  

 annumition.
 Evakueringen tilrettelægges på den måde, at evakuenterne i videst muligt  

 omfang kan holdes i dækning bag bygninger m.v., mens den ledes ud af det  

 truede område.
 Evakueringens omfang og udstrækning frmgår af nedenstående tabel og  

 forudsættes opretholdt, indtil faren nærmere er vurderet af sagkyndigt  

 personel.
 EVAKUERINGSAFSTAND.
 Samtlige bygninger, som uden mellemliggende (skærmende) bebyggelse VENDER  

 DIREKTE mod den ueksploderede annumition, skal evakueres, såfremt de ligger  

 INDEN FOR følgende afstand:
