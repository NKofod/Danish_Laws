Skriftlig fremsættelse (24. februar 2005) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
 Forslag til lov om  

 ændring af lov om institutioner for uddannelsen til studentereksamen, lov om  

 institutioner for uddannelsen til højere forberedelseseksamen, lov om  

 grundlæggende social- og sundhedsuddannelser, lov om almen voksenuddannelse  

 og  

 om voksenuddannelsescentre og forskellige andre love (Udmøntning af  

 kommunalreformen for så vidt angår det almene gymnasium, hf, social- og  

 sundhedsuddannelser og andre ungdomsuddannelser samt  

 voksenuddannelsescentre (VUC)).
(Lovforslag nr.
L 106).
Lovforslaget er en del af den samlede lovgivningsmæssige  

 gennemførelse af kommunalreformen.
Forslaget er således led i udmøntningen af  

 regeringens aftale fra juni 2004 med Dansk Folkeparti om en strukturreform og  

 den efterfølgende aftalte udmøntningsplan fra september 2004.
Det foreslås, at de amtskommunale gymnasier, hf-kurser, social-  

 og sundhedsskoler og voksenuddannelsescentre pr. 1. januar 2007 overgår til  

 selveje i statsligt regi.
Institutionerne kan overgå til selveje som  

 enkeltstående institutioner eller indgå i sammenlægninger med en eller flere  

 af  

 de institutioner, der er omfattet af lovforslaget, eller inddrages i en  

 institution  

 for erhvervsrettet uddannelse.
 Forslaget medfører, at alle ungdomsuddannelser samles i staten,  

 hvilket giver bedre sammenhæng i uddannelserne, mulighed for at skabe  

 ensartede  

 styrings- og rammevilkår og for et mere vidtgående samarbejde mellem de  

 enkelte  

 institutionsformer.
Målet er også at sikre unge og voksne et fleksibelt,  

 sammenhængende og lokalt forankret udbud af uddannelser samt at understøtte  

 en  

 bedre sammenhæng i uddannelsestilbuddene til voksne, blandt andet ved at  

 skabe  

 ensartede rammevilkår for voksenuddannelsescentre og institutioner for  

 erhvervsrettet uddannelse.
Disse institutioner er i dag hovedudbydere af  

 henholdsvis grundlæggende almen voksenuddannelse og erhvervsrettet  

 voksenuddannelse.
 Regionerne vil få til opgave at koordinere den samlede indsats i  

 regionen for at sikre sammenhængen i udbuddet af ungdomsuddannelser, herunder  

 den geografiske placering af udbuddet og uddannelseskapaciteten.
 Det overordnede ansvar for institutionernes udbud og økonomi vil  

 fortsat være undervisningsministerens.
 Det foreslås, at der pr. 1. januar 2006 nedsættes en midlertidig  

 bestyrelse for hver amtskommunal institution, der skal forberede  

 institutionernes overgang til selveje og varetage institutionernes interesser  

 i  

 forhold til amtsrådet.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
