Bekendtgørelse om rådsafgørelser af 29. september 2000 og 7. juni 2007 om ordningen for De Europæiske Fællesskabers egne indtægter Efter at Folketinget den 20. marts 2001 havde meddelt sit samtykke dertil, har Danmark godkendt den af Rådet for De Europæiske Fællesskaber den 29. september 2000 vedtagne afgørelse om ordningen for De Europæiske Fællesskabers egne indtægter.
Afgørelsen ændrer sammensætningen af de egne indtægter i retning af yderligere anvendelse af BNI-bidraget og mindre anvendelse af momsbidraget.
Danmarks godkendelse meddeltes generalsekretæren for Rådet for De Europæiske Fællesskaber den 19. april 2001, og afgørelsen trådte i kraft den 1. marts 2002.
Afgørelsens ordlyd er optrykt i De Europæiske Fællesskabers Tidende nr.
L 253 af 7. oktober 2000, side 42 ff. og kan endvidere ses på adressen: http: //eur-lex.europa.eu/JOHtml.do?uri=OJ:L:2000:253:SOM:da:HTML Efter at Folketinget den 31. januar 2008 havde meddelt sit samtykke dertil, har Danmark godkendt den af Rådet for De Europæiske Fællesskaber den 7. juni 2007 vedtagne afgørelse om ordningen for De Europæiske Fællesskabers egne indtægter.
Afgørelsen ændrer systemet for opkrævning af midler til finansieringen af EU's udgifter.
De væsentligste ændringer vedrører justeringer i rabat til Storbritannien samt indførelse af nye rabatter til Nederlandene, Sverige, Tyskland og Østrig.
Danmarks godkendelse meddeltes generalsekretæren for Rådet for De Europæiske Fællesskaber den 14. februar 2008, og afgørelsen trådte i kraft den 1. marts 2009.
Afgørelsens ordlyd er optrykt i Den Europæiske Unions Tidende nr.
L 163 af 23. juni 2007, side 17 ff. og kan endvidere ses på adressen: http://eur-lex.europa.eu/JOHtml.do?uri=OJ:L:2007:163:SOM:da:HTML.
