Nr BSF 48 Forslag til folketingsbeslutning om udlevering af bilag til sagsøgerne i  

 »Grundlovssagen« Fremsat af Kristian Thulesen Dahl (DF) Pia Kjærsgaard (DF) Poul Nødgaard  

 (DF) Ole Donner (DF) den 29. oktober 1996 Folketinget beslutter at udlevere de bilag fra Folketingets Europaudvalg, som sagsøgerne i den verserende grundlovssag har ønsket for perioden 1973-1980.
Bemærkninger til forslaget Folketinget har modtaget en anmodning fra professor Ole Krarup og advokat  

 Christian Harlang om at få udleveret referater fra en række møder i  

 Markedsudvalget i perioden 1973 til 1980. Bilaget er tilgængeligt i  

 Europaudvalgets Info-Note I 19.
 Europaudvalget har behandlet denne anmodning på sit møde den 25. oktober  

 1996, hvor der desværre var et flertal for at nægte at imødekomme anmodningen  

 om åbenhed omkring udvalgets bilag for nævnte periode.
Det er forslagsstillernes opfattelse, at den lukkethed, som hermed kommer  

 til udtryk, er fuldstændig uacceptabel.
Det giver et berettiget indtryk af,  

 at offentligheden ikke må få kendskab til, hvad der er foregået i perioden,  

 måske fordi bilagene i virkeligheden taler til fordel for sagsøgernes sag.
 Når forslagsstillerne når til det resultat, at den manglende åbenhed  

 skyldes frygt for, at bilagene taler til fordel for sagsøgerne, skyldes det  

 den omstændighed, at manglende åbenhed omkring Europaudvalgets arbejde i  

 Folketinget af flertallet alene er blevet begrundet med vigtigheden af, at  

 man bevarer fortrolighed om Danmarks forhandlingsposition.
De papirer, som sagsøgerne har ønsket, kan udleveres, uden at det har  

 nogen relation til eksisterende forhandlinger.
Den normale begrundelse for at  

 nægte offentligheden indsigt i Europaudvalgets papirer kan således ikke  

 bruges i det aktuelle spørgsmål.
 Hertil kommer, at forslagsstillerne finder, at flertallet ved at sige nej  

 til at udlevere papirerne har truffet en beslutning, som ikke er Folketinget  

 som institution værdig, dette såvel i forhold til landets borgere generelt  

 som i forhold til de sagsøgere, der burde have krav på en fair og retfærdig  

 retssag, hvor de på lige fod med de sagsøgte har adgang til materiale.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om udlevering af bilag til sagsøgerne  

 i »Grundlovssagen«.
(Beslutningsforslag nr.
B 48).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
