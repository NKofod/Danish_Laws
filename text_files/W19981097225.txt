Patienten blev overflyttet så sent, at han ikke var skrevet på  

 det planlagte operationsprogram.
Hans navn og data var blot føjet til  

 på observationstavlen.
På grund af dette havde man indtryk af, at  

 der var tale om et rutineindgreb hos en patient, hvor man ikke ventede  

 specielle komplikationer.
Han blev derfor tilset af første ledige  

 narkoselæge   en reservelæge.
Ifølge reservelægen  

 vurderede han under tilsynet patientens tilstand som svært  

 påvirket og forelagde derfor sagen for ældre kolleger, idet han  

 selv kun havde et teoretisk kendskab til patientens lidelse.
Han  

 forsøgte herefter at komme til at diskutere patienten med den  

 overlæge, som skulle stå for operationen, men han var på  

 dette tidspunkt på tilsyn uden for huset.
Reservelægen henvendte  

 han sig derfor i stedet til en narkoseoverlæge for at diskutere  

 bedøvelsen.
Det blev ved konferencen med narkoseoverlægen aftalt, at  

 reservelægen skulle anlægge vene- og ateriekanyle, og derefter  

 igen kontakte overlægen.
Da anlæggelsen af arteriekanylen  

 mislykkedes, blev overlægen tilkaldt, og han anlagde kanylen.  

 Reservelægen fortsatte herefter bedøvelsen efter  

 sædvanlige principper, men der opstod betydelig  

 kredsløbspåvirkning, og overlægen blev atter tilkaldt.  

 Overlægen indlagde målekateter i lungearterien og behandlede med  

 kredsløbsstimulerende medicin, og tilstanden blev stabiliseret.
Reservelæges kontakt til  

 anæstesioverlæge i forbindelse med indgreb, som ikke var  

 rutinemæssigt Patientklagenævnet fandt bl.a.  at  

  narkoseoverlægen, der superviserede reservelægen, burde have  

 engageret sig mere direkte i bedøvelsen af patienten, fremfor at  

 være til rådighed på tilkaldebasis.  

 Patientklagenævnet lagde herved  vægt på, at der - trods en  

 manglende konference forud for indgrebet  -  ved reservelægens  

 henvendelser havde været tilstrækkelige muligheder for at  

 erkende, at der ikke var tale om et rutineindgreb uden særlig risiko.  

 Patientklagenævnet fandt dog tillige, at det havde været  

 hensigtsmæssigt, om reservelægen havde sagt fra og insisteret  

 på, at han ikke på egen hånd kunne varetage opgaven med at  

 bedøve patienten.
