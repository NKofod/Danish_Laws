GENERELT 1. I henhold til Kundgørelse for Forsvaret B.22-1967,  

 pkt. 2, er de militære læger bemyndiget til at henvise daglønnet militært  

 personel til bl. a. speciallæger i øresygdomme.
Udgifterne hertil kan  

 afholdes af de regnskabspligtige myndigheder efter attestation af den  

 behandlende militærlæge.
 Månedslønnet personel, som i tilslutning til behandling af de militære  

 læger ønskes henvist til ørelæger, har ikke adgang til at få udgifter hertil  

 afholdt af forsvaret, men er bl.a. ved kundgørelse for Forsvaret A.3-1959  

 henvist til de for civile gældende regler om betaling af speciallægehjælp  

 gennem sygekasserne, nu overgået til Den offentlige Sygesikring.
TIDLIGERE SÆRORDNING FOR KØBENHAVN OG OMEGN 2. I forbindelse med nedlæggelse i 1963 af Københavns  

 Militærhospital opretholdtes en adgang for militært personel på  

 tjenestestederne i og omkring København til undersøgelse og behandling på de  

 tidligere militære afdelinger, så længe disse opretholdtes.
Dette har hidtil  

 været tilfældet for øreklinikken pa Tagensvej, som dels har modtaget  

 daglønnet personel, dels visse grupper af månedslønnet personel til  

 vederlagsfri behandling, normalt efter henvisning af en militær læge.
 Rigshospitalet har nu meddelt, at den tidligere øreklinik på Tagensvej er  

 nedlagt fra og med 30 SEP 1975, hvorefter militære patienter alene vil kunne  

 undersøges eller behandles efter de for civile patienter gældende regler,  

 d.v.s. i almindelighed kun efter henvisning fra en ørelæge.
FREMTIDIG ORDNING FOR KØBENHAVN OG OMEGN 3. Det bestemmes herved, at den hidtil for  

 tjenestesteder udenfor København og omegn gældende ordning, jfr. pkt. 1,  

 fremtidig vil være at følge også i København og omegn.
 Henvisning af daglønnet personel til ørelæge sker efter direkte aftale  

 mellem det enkelte tjenestesteds læge og en ørelæge, som er villig til at  

 modtage de militære patienter, mens henvisninger til ørelæge af månedslønnet  

 personel må ske gennem sygesikringen.
 Udgifter til undersøgelse og behandling af daglønnede afholdes i henhold  

 til Kundgørelse for Forsvaret B.22-1967, pkt. 2.
 4. Øreafdelingen på Rigshospitalet, Blegdamsvej, vil i  

 det nødvendige omfang kunne vejlede de pågældende ørelæger om hidtidig  

 praksis på området og eventuelt tillige undersøge militære patienter efter  

 henvisning fra ørelægerne.
FLYVEMEDICINSKE UNDERSØGELSER 5. De særlige øreundersøgelser, som indgår i  

 flyvemedicinske undersøgelser på Rigshospitalet, berøres ikke af de nævnte  

 ændringer.
EB M.
E.
MICHELSEN Kommandør Chef for Forsvarsstabens Personelstab FORDELING:
 Standardfordeling.
