Bekendtgørelse om udbetaling af EU-tilskud til rutineovervågning for aviær influenza i 2006 og 2007 I medfør af § 67 i lov nr. 432 af 9. juni 2004 om hold af dyr fastsættes:
 § 1. Denne bekendtgørelse vedrører udbetaling i 2009 af EU-tilskud til dækning af udgifter afholdt i forbindelse med rutineovervågning for aviær influenza i 2006 og 20071).
 § 2. Gennem Det Danske Fjerkræraad udbetales EU-tilskud til ejere af besætninger med fjerkræ eller opdrættet fjervildt eller ansvarlige for sådanne besætninger, som har afholdt udgifter til laboratorieundersøgelser i forbindelse med rutineovervågning for aviær influenza, jf. §§ 3-4.
§ 3. For prøver udtaget i 2006 udgør tilskuddet 19,43 kr. pr.
HI-test og 47,90 kr. pr.
PCR-test.
Udbetalingen beregnes på grundlag af det antal prøver, der pr. 31. marts 2009 var registreret vedrørende 2006 i fjerkrædatabasen hos Det Danske Fjerkræraad.
§ 4. For prøver udtaget i 2007 udgør tilskuddet 13,52 kr. pr.
HI-test.
Udbetalingen beregnes på grundlag af det antal prøver, der pr. 31. marts 2009 var registreret vedrørende 2007 i fjerkrædatabasen hos Det Danske Fjerkræraad.
 § 5. Det er en betingelse for retten til tilskud, at ejeren eller den ansvarlige senest den 31. marts 2009 havde indberettet CVR- eller CPR-nummer og bankoplysninger til Det Danske Fjerkræraad.
 § 6. Bekendtgørelsen træder i kraft den 8. maj 2009.
Fødevarestyrelsen, den 5. maj 2009 P.S.V.E.B.Birgit Hendriksen / Christian Strøyer 1) Jf. bekendtgørelse nr. 62 af 2. februar 2006 om pligt til overvågning for aviær influenza hos fjerkræ og opdrættet fjervildt som ændret ved bekendtgørelse nr. 209 af 17. marts 2006 og bekendtgørelse nr. 115 af 8. februar 2007 om pligt til overvågning for aviær influenza hos fjerkræ og opdrættet fjervildt.
