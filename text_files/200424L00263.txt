Betænkning afgivet af Det Energipolitiske Udvalg den 12. maj  

 2005 Betænkning over Forslag til lov om fremme  

 af energibesparelser i bygninger [af  

 transport‑ og energiministeren (Flemming Hansen)] 1. Ændringsforslag Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget har stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 30. marts 2005 og var til 1.  

 behandling den 12. april 2005. Lovfor-slaget blev efter 1. behandling henvist  

 til behandling i Det Energipolitiske Udvalg.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 13. december 2004 dette  

 udkast til udvalget, jf. (2004-05, 1. samling) alm. del  bilag 85. Den  

 1.  

 april 2005 sendte transport- og energiministeren de indkomne høringssvar samt  

 et notat herom til udvalget.
Spørgsmål Udvalget har stillet 61 spørgsmål til transport- og energiministeren  

 til skriftlig besvarelse, som denne har besvaret bortset fra spørgsmål 59-61,  

 som forventes besvaret inden 2. behandling.
Nogle af udvalgets spørgsmål til  

 transport- og energiministeren og dennes svar herpå er optrykt som bilag 2  

 til  

 betænkningen.
3. Udtalelse fra transport- og  

 energiministeren Transport- og energiministeren har over for udvalget gjort  

 opmærksom på, at der er konstateret en fejl i lovforslagets bemærkninger,  

 side  

 53, § 39, afsnit 2. Det fremgår af linje 5, »at transport- og  

 energiministeren  

 kan fastsætte regler om godkendelse af bygningssagkyndige  «.
Der skulle have  

 stået, »at økonomi- og erhvervsministeren kan fastsætte regler om godkendelse  

 af bygningssagkyndige  «.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
Mindretallet peger på, at der er et meget stort potentiale for  

 energibesparelser i bygninger, og henviser i den forbindelse til regeringens  

 udkast til handlingsplan for en fornyet energispareindsats fra december 2004.  

 Det fremgår heraf, at der er et privatøkonomisk rentabelt potentiale for  

 besparelser, der betyder, at godt og vel 40 pct. af det nuværende  

 energiforbrug  

 i bygninger kan skæres væk over en 10-års-periode  uden tab af komfort  

 for  

 brugerne.
Der er derfor al mulig grund til at tilrettelægge lovgivningen  

 således,  

 at den understøtter denne enestående mulighed for både at skabe job i den  

 private sektor, at øge eksporten af produkter og samlede løsninger på  

 energispareområdet, at nedbringe udslippet af drivhusgasser og at bidrage til  

 den langsigtede forsyningssikkerhed.
En mærkningsordning kan være et rigtig godt bidrag til at hente  

 dette potentiale hjem, men dels kan ordningen ikke stå alene, dels bør den  

 udformes således, at man sikrer, at ordningen understøtter faktiske  

 besparelser  

 på den bedst mulige måde.
Det afgørende må derfor være den samlede indsats og  

 effekten af denne og ikke blot, at man lever op til minimumskravene i  

 EUs  

 direktiv.
Det er derfor meget uhensigtsmæssigt, hvis lovforslaget  

 færdigbehandles, inden der har været forhandlet om, hvordan en  

 mærkningsordning  

 bedst kan komme til at virke sammen med andre tiltag på området.
Faren ved blot at vedtage lovforslaget uden at tage stilling til  

 øvrige virkemidler, herunder mulighederne for også at indpasse vedvarende  

 energi i de enkelte bygninger, forekommer desuden åbenlys, når man ser på de  

 svar, ministeren har givet på udvalgets spørgsmål.
Det fremgår således af  

 svaret på spørgsmål 3, at »resultaterne af de nuværende ordninger har været  

 for  

 små i forhold til indsatsen«, og videre af svaret på spørgsmål 23, at »der  

 foregår ikke en systematisk registrering af, hvilke af de anbefalede  

 besparelser der rent faktisk gennemføres«.
De skønnede besparelser som følge  

 af  

 selve lovforslaget er da også særdeles beskedne, hvilket både fremgår af  

 lovforslagets bemærkninger og af svaret på spørgsmål 21. Her fremgår det, at  

 lovforslaget  

 i sig selv kun skønnes at føre til en besparelse på 4-6 PJ fra 2012, svarende  

 til, at udslippet af drivhusgasser reduceres med 0,4 mio. t CO2  

 i  

 2012. Dette skal ses i forhold til, at den foreslåede mærkningsordning koster  

 ca. 200 mio. kr. om året.
Mindretallet vil desuden pege på en række uhensigtsmæssigheder i  

 lovforslaget.
Det handler bl.a. om, at det ikke direkte fremgår af  

 lovforslaget, at offentlige bygninger skal investere i rentable besparelser,  

 selv om det i lovforslaget fremhæves, at det offentlige skal gå foran med et  

 godt eksempel.
Mindretallet har derfor stillet ændringsforslag herom ved at  

 gøre det forpligtende at gennemføre besparelser, der har en simpel  

 tilbagebetalingstid på 8 år og derunder.
De 8 år er valgt på baggrund af, at  

 det er den tilbagebetalingstid, der mest hyppigt arbejdes med.
I forlængelse  

 heraf har mindretallet stillet ændringsforslag om, at energimærket gøres  

 obligatorisk med en gradvis indfasning over 8 år  og i konsekvens heraf  

 foreslået, at varigheden af mærket bliver 8 år.
Omkostningen for ejerne vil  

 stort set være den samme som den ordning, der er foreslået i det fremsatte  

 lovforslag.
Dette fremgår af svaret på spørgsmål 58. Mindretallet finder det  

 desuden uhensigtsmæssigt, at energimærket ikke indeholder en pligt til, at  

 der  

 fremlægges et finansieringsforslag (realkreditbelåning), der gør det synligt,  

 hvor god en forretning det er at gennemføre energibesparelser.
Den manglende  

 synlighed har fra flere sider været fremhævet som en af de væsentlige  

 barrierer  

 for, at den hidtidige mærkningsordning har haft ringe effekt.
 Mindretallet vil i den forbindelse også pege på, at ordningen  

 med, at sælger står for energimærkningen, ikke er motiverende for  

 gennemførelse  

 af besparelser, da ejer jo netop er ved at skaffe sig af med boligen.  

 Mindretallet finder det derfor vigtigt, at energimærket inklusive  

 finansieringsforslag  

 fremgår af salgsopstillingen, således at værdien af energibesparelserne kan  

 indgå i vurderingen af salgsprisen.
 Mindretallet har på baggrund af ovenstående synspunkter stillet 5  

 ændringsforslag, der sikrer en mere effektiv mærkningsordning og dermed en  

 bedre anvendelse af de mange midler, der anvendes til mærkning af huse og  

 bygninger.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af et  

  

 mindretal  

  

 (S, RV, SF  

 og EL):
Til § 4 1)  

  

 I  

  

 stk. 2  

  

 ændres »ti år« til: »8 år«.
[Gyldigheden for energimærkning ændres fra 10 til 8 år] Til § 6 2)  

  

 I  

  

 stk. 1, 2. pkt.,  

  

 indsættes efter ordene »eller ejerlejlighed«:  

 »samt et skriftligt forslag til finansiering med realkreditlån af  

 energiplanen  

 for den pågældende ejendom eller ejerlejlighed«.
[Krav om skriftligt finansieringsforslag for energibesparelser  

 ved salg af ejendom] Til § 14 3)  

  

 Paragraffen affattes således:
»§ 14.  

  

 Transport- og energiministeren fastsætter efter forelæggelse for et af  

 Folketinget nedsat udvalg regler om, at der skal foretages regelmæssig  

 energimærkning af bygninger mindst hvert ottende år.
Ministeren kan herunder  

 fastsætte regler om kategorier af ejendomme og bygninger samt procedurer for  

 og  

 kontrol med gennemførelsen af regelmæssig energimærkning.« [Regelmæssig energimærkning af alle bygninger mindst hvert  

 ottende år] Til § 19 4)  

  

 Paragraffen udgår.
[Konsekvens af, at alle bygninger, også offentlige, omfattes af  

 krav om regelmæssig energimærkning] Ny paragraf 5)  

  

 Efter § 20 indsættes som ny paragraf:
»§ 01.  

  

 Offentlige institutioner og virksomheder m.v., som er nævnt i § 22, stk. 1,  

 skal gennemføre energibesparelser, der er identificeret i medfør af regler i  

 denne lov eller regler fastsat i medfør af denne lov, og som har en  

 tilbagebetalingstid på 8 år eller derunder.
De energibesparende  

 foranstaltninger  

 kan finansieres gennem lån af realkredit eller statsgaranterede lån.  

 Transport-  

 og energiministeren fastsætter nærmere regler herom.« [Krav om gennemførelse af energibesparelser med en  

 tilbagebetalingstid på 8 år i offentlige bygninger] Bemærkninger Til nr. 1 Ændringsforslaget er en konsekvens af, at der ifølge § 14 vil  

 blive stillet krav om energimærkning af alle bygninger mindst hvert ottende  

 år.  

 Gyldighedsperioden for energimærkning bliver dermed kortere end  

 bygningsdirektivets minimumskrav om, at gyldigheden ikke må overstige 10 år.
Til nr. 2 Ændringsforslaget indebærer, at sælger af en ejendom eller  

 ejerlejlighed skal fremlægge et skriftligt finansieringsforslag  

 (realkreditbelåning), hvorved de økonomiske udgifter ved at gennemføre de  

 identificerede energibesparelser synliggøres, således at værdien af  

 energibesparelserne kan indgå i købers vurdering af prisen for ejendommen  

 eller  

 ejerlejligheden.
Til nr. 3 Ændringsforslaget indebærer, at alle bygninger uanset størrelse  

 eller kategori bliver omfattet af krav om regelmæssig energimærkning mindst  

 hvert ottende år.
Der vil ved bekendtgørelse blive fastsat nærmere regler herom.  

 Der vil herunder kunne fastsættes regler om procedurer for og kontrol med  

 gennemførelsen af den regelmæssige energimærkning.
Oplysningerne om  

 energimærkning i det register, der er nævnt i § 25, vil danne grundlag for  

 procedurerne  

 og kontrollen.
 Bestemmelsen åbner mulighed for at fastsætte regler om kortere  

 gyldighedsperioder end 8 år, hvis der bliver behov herfor, f.eks. for særlige  

 kategorier af bygninger.
 Visse bygninger eller bygningskategorier samt dele af bygninger  

 vil i medfør af § 2, stk. 3, kunne undtages fra krav om regelmæssig  

 energimærkning.
Til nr. 4 Ændringsforslaget er en konsekvens af, at alle bygninger, også  

 de offentlige, uanset størrelse fremover vil blive omfattet af bestemmelser  

 om  

 regelmæssig energimærkning.
 Der er på den baggrund ikke behov for en særskilt bestemmelse om  

 regelmæssig energimærkning af offentlige bygninger på over  

 1.000 m2, for at bygningsdirektivets artikel 7, stk.  

 3, kan opfyldes.
Til nr. 5 Ændringsforslaget gør det obligatorisk for offentlige ejere af  

 bygninger at gennemføre identificerede energibesparelser med en  

 tilbagebetalingstid på 8 år eller derunder.
Der indføres samtidig mulighed  

 for,  

 at udgifterne kan finansieres gennem realkreditlån eller statsgaranterede  

 lån.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

  

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Charlotte Dyremose (KF)   

 Christian Wedell‑Neergaard (KF)   

 Arne Toft (S)   

 Kim Mortensen (S)   

 Jens Christian Lund (S)   

 Niels Sindal (S)   

 Torben Hansen (S)   

 Johs.
Poulsen (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 136 Bilagsnr.
Titel 1 Høringssvar og høringsnotits, fra transport- og  

 energiministeren 2 Tidsplan for udvalgets behandling af lovforslaget 3 1. udkast til betænkning 4 Udtalelse til udvalgets betænkning fra transport- og  

 energiministeren 5 Revideret tidsplan for udvalgets behandling af  

 lovforslaget Oversigt over spørgsmål og svar vedrørende L 136 Spm.nr.
Titel 1 Spm., om ministeren kan bekræfte, at det foreslåede § 36,  

 stk. 2, 3. pkt., i lov om leje ikke medfører, at øgede udgifter væltes over  

 på lejerne, til transport- og energiministeren, og ministerens svar herpå 2 Spm., om ministeren vil redegøre for nettoomkostningerne  

 for det offentlige og for husejerne ved en gennemførelse af SFs forslag  

 om  

 et bygningssyn efter en »bilsynsmodel« med syn hvert 5. år, til transport- og  

 energiministeren, og ministerens svar herpå 3 Spm., om ministeren vil redegøre for de beregninger og  

 forudsætninger, som får ministeren til at konkludere, at omkostningerne af  

 SFs forslag er for store i forhold til effekten, til transport- og  

 energiministeren,  

 og ministerens svar herpå 4 Spm. om besparelseseffekten af SFs forslag om et  

 bygningssyn efter »bilsynsmodellen«, til transport- og energiministeren, og  

 ministerens svar herpå 5 Spm. om ministerens kommentar til en pressemeddelelse fra  

 Rockwool: »Husejere kan tjene flere hundrede tusinde kroner på  

 energibesparelser«,  

 til transport- og energiministeren, og ministerens svar herpå 6 Spm. om sikring af effektiv energimærkning i forbindelse  

 med renovering af bygninger, til transport- og energiministeren, og  

 ministerens svar herpå 7 Spm. om, hvordan ministeren vil sikre sig, at en bygherre  

 reelt overvejer alternativ energi til køling og opvarmning, til transport- og  

 energiministeren, og ministerens svar herpå 8 Spm., om ministeren enig i, at dansk industri kan komme i  

 førersædet, hvis der stilles ambitiøse krav til energimærkning og  

 energibesparelser, til transport- og energiministeren, og ministerens svar  

 herpå 9 Spm, om ministeren er indstillet på reelt at drøfte  

 lovforslagets lange gyldighedsperioder for energimærkninger, til transport-  

 og energiministeren, og ministerens svar herpå 10 Spm. om, hvor mange energiattester der årligt udformes  

 under de to nuværende ordninger (husmærkningsordningen og ELO-ordningen), til  

 transport- og energiministeren, og ministerens svar herpå 11 Spm. om, hvor mange penge boligejere og ejere af store  

 bygninger årligt betaler for energiattesterne, til transport- og  

 energiministeren, og ministerens svar herpå 12 Spm., om regeringen har overvejet en omlægning af  

 ejendomsbeskatningen, således at denne fremover differentieres i forhold til  

 ejendommens energimærkning, til transport- og energiministeren, og  

 ministerens  

 svar herpå 13 Spm. om begrundelsen for, at visse energityper og -producenter  

 (f.eks. olieleverandørerne) slipper helt eller delvis for at medfinansiere  

 energispareindsatsen, til transport- og energiministeren, og ministerens svar  

 herpå 14 Spm. om en præcis gennemgang af, hvor lovforslaget er  

 mere vidtgående end direktivet, til transport- og energiministeren, og  

 ministerens svar herpå 15 Spm. om, hvorvidt elforbrug indgår som en obligatorisk  

 del af energimærkningen, til transport- og energiministeren, og ministerens  

 svar herpå 16 Spm., om ministeren vil fremsende en kopi af en typisk  

 energiattest i det nuværende system for henholdsvis en bolig og en større  

 bygning, til transport- og energiministeren, og ministerens svar herpå 17 Spm. om, hvad forslaget til energibesparelser  

 (energiplanen) vil være baseret på, til transport- og energiministeren, og  

 ministerens svar herpå 18 Spm., om der i energiplanen vil blive henvist til, hvor  

 ejeren kan få tilbud, råd og samlede pakkeløsninger, til transport- og  

 energiministeren, og ministerens svar herpå 19 Spm. om, hvor i lovforslaget det er sikret, at antallet  

 af fejl i mærkningsordningen ikke vil blive lige så højt som i de tidligere  

 ordninger, til transport- og energiministeren, og ministerens svar herpå 20 Spm. om, hvilke ressourcer der er afsat i Energistyrelsen  

 til at sikre driften af ordningen, til transport- og energiministeren, og  

 ministerens svar herpå 21 Spm., om ministeren vil fremlægge de beregninger og  

 vurderinger, der ligger bag vurderingen af, at lovforslaget vil føre til  

 besparelser på 4-6 PJ i 2012, til transport- og energiministeren, og  

 ministerens svar herpå 22 Spm. om en beskrivelse af, hvordan kontrollen med, at  

 nybyggeri lever op til byggereglementets krav, vil blive gennemført, til  

 transport-  

 og energiministeren, og ministerens svar herpå 23 Spm. om at kvantificere de gennemførte energibesparelser  

 som følge af ELO-ordningen for større bygninger og husmærkeordningen samt at  

 relatere de gennemførte besparelser til henholdsvis det offentliges udgifter  

 og omkostningerne for private  fordelt på erhverv og husholdninger, til  

 transport- og energiministeren, og ministerens svar herpå 24 Spm. om at begrunde hver enkelt af ministerbeføjelserne i  

 lovforslaget, til transport- og energiministeren, og ministerens svar herpå 25 Spm. om at beskrive rækkevidden af de enkelte  

 ministerbeføjelser, herunder de mest vidtgående anvendelser af beføjelserne,  

 til transport- og energiministeren, og ministerens svar herpå 26 Spm., om ministeren kan bekræfte, at Portugal i sin  

 gennemførelse af direktivet har gjort det obligatorisk for bygninger med højt  

 energiforbrug at gennemføre identificerede energibesparelser, til transport-  

 og energiministeren, og ministerens svar herpå 27 Spm., om ministeren kan bekræfte, at man i Storbritannien  

 pålægger renoveringsprojekter, der ikke vedrører energirenovering, at bruge  

 10 pct. oven i projektomkostningerne til energiforbedringer, til transport-  

 og energiministeren, og ministerens svar herpå 28 Spm., om der vil blive etableret et centralt register,  

 sådan at der sikres en bedre kontrol med, at loven overholdes, til transport-  

 og energiministeren, og ministerens svar herpå 29 Spm. om begrundelsen for at anvende den meget korte  

 tilbagebetalingstid for energibesparelser på under 5 år set i lyset af, at  

 isolering og vinduer har en forventet levetid på 25-50 år, til transport- og  

 energiministeren, og ministerens svar herpå 30 Spm., om ministeren vil begrunde, hvorfor loven ikke skal  

 gælde for alle offentlige bygninger, herunder også bygninger under  

 1.000 m2, til transport- og energiministeren, og ministerens svar  

 herpå 31 Spm., om ministeren vil sikre, at reglerne i § 21 også  

 kommer til at omfatte alle kommunale og amtskommunale bygninger, for at sikre  

 størst mulige besparelser og maksimal effekt af »det offentlige som eksempel  

 til efterfølgelse«, til transport- og energiministeren, og ministerens svar  

 herpå 32 Spm., om ministeren vil være indstillet på at ændre  

 gyldighedsperioden for certifikatet til 5 år i stedet for 10 år, til  

 transport- og energiministeren, og ministerens svar herpå 33 Spm. om, hvordan et obligatorisk energisyn kan  

 finansieres, til transport- og energiministeren, og ministerens svar herpå 34 Spm. om begrundelsen for, at de angivne  

 overdragelsesformer i § 9 skal fritages for udarbejdelse af en energiattest,  

 til transport- og energiministeren, og ministerens svar herpå 35 Spm. om, hvordan bestemmelsen i § 6, stk. 2, tænkes  

 kontrolleret, til transport- og energiministeren, og ministerens svar herpå 36 Spm., om bestemmelsen i § 7, stk. 1, kan kontrolleres  

 ved, at lejekontraktens gyldighed gøres betinget af, at der foreligger  

 energimærkning på ejendommen, til transport- og energiministeren, og  

 ministerens svar herpå 37 Spm., om ministeren vil ændre bestemmelserne i § 11, stk.  

 1, sådan, at energimærkning inddrages allerede i projekteringsfasen, til  

 transport-  

 og energiministeren, og ministerens svar herpå 38 Spm., om ministeren vil overveje en mere entydig grænse  

 for, hvornår ombygninger kommer ind under § 11  i stedet for en  

 procentdel  

 af ejendommens værdi, som vil være betinget af ejendommens placering i  

 landet, til transport- og energiministeren, og ministerens svar herpå 39 Spm. om begrundelsen for at udskyde vurderingen af, om enfamilieshuse  

 og andre små bygninger skal omfattes, med 3-5 år og om, hvorfor  

 produktionsbygninger  

 m.v. er undtaget, til transport- og energiministeren, og ministerens svar  

 herpå 40 Spm. om en redegørelse for, hvilke ændringer af  

 lovforslaget der vil være nødvendige for at gennemføre de privatøkonomisk  

 rentable energibesparelser inden 2015, jf. udkastet til energispareplan, til  

 transport- og energiministeren, og ministerens svar herpå 41 Spm. om teknisk bistand til at udarbejde ændringsforslag  

 om indførelse af energimærkning efter en »bilsynsmodel«, om, at alle  

 offentlige  

 bygninger større end  

 500 m2  

 omfattes af lovforslaget, og om, at gyldighedsperioden for energimærkning  

 nedsættes til 5 år, til transport- og energiministeren, og ministerens svar  

 herpå 42 Spm., om ministeren kan give et estimat for  

 energisparepotentialet, hvis det gøres obligatorisk at gennemføre  

 identificerede energibesparelser med en tilbagebetalingstid på under 5 år,  

 til transport- og energiministeren, og ministerens svar herpå 43 Spm., om ministeren kan kvantificere sine forventninger  

 til forøgelsen af energibesparelserne i energienheder og energiomkostninger,  

 og om ministeren er indstillet på at ændre lovforslaget således, at det er  

 køber,  

 der betaler for energimærkningen, til transport- og energiministeren, og  

 ministerens svar herpå 44 Spm. om den forventede reduktion af energiforbruget ved  

 en regelmæssig energimærkning af ca. 300.000 små bygninger/år, og om  

 bygningers energimærkning vil fremgå af offentligt tilgængelige registre på  

 samme  

 måde som ejendoms- og grundværdien, til transport- og energiministeren, og  

 ministerens svar herpå 45 Spm., om ministeren kan dokumentere, at bygningens  

 energiforbrug indgår i prisfastsættelsen, om sanktioner, hvis der ikke  

 gennemføres energimærkning ved renovering, og om oprettelse af et klageorgan  

 til sikring af kvaliteten af energimærkning, til transport- og  

 energiministeren,  

 og ministerens svar herpå 46 Spm. om kommunale sanktioner, hvis en bygning efter  

 opførelse eller renovering og gennemgang for energimærkning ikke overholder  

 kravene i BR06, og om, hvordan ministeren definerer »god økonomi« og  

 »væsentlige  

 besparelser«, til transport- og energiministeren, og ministerens svar herpå 47 Spm., om ministeren kan bekræfte, at en række nærmere  

 angivne forhold er omfattet af lovforslaget, til transport- og  

 energiministeren, og ministerens svar herpå 48 Spm., om kontrolresultaterne bliver offentliggjort og i  

 givet fald hvordan, til transport- og energiministeren, og ministerens svar  

 herpå 49 Spm. om, hvordan skønnet på årlige besparelser på 4-6 PJ  

 fra 2012 er fremkommet, og om et skøn for besparelser ved indførelse af en  

 obligatorisk ordning med gennemførelse af besparelsespotentialer med en kort  

 tilbagebetalingstid, til transport- og energiministeren, og ministerens svar  

 herpå 50 Spm. om arten og validiteten af den dokumentation, som  

 energikonsulenten skal lægge til grund for energimærkningen, og om, hvilke  

 grundbetingelser den kommunale bygningsmyndighed skal lægge til grund for at  

 afgøre, om ibrugtagningstilladelse skal udstedes eller ej, til transport- og  

 energiministeren, og ministerens svar herpå 51 Spm. om, hvordan der vil blive fulgt op på, hvor stor en  

 del af de foreslåede besparelser der bliver realiseret, hvis ikke der  

 indføres et obligatorisk energisyn, til transport- og energiministeren, og  

 ministerens svar herpå 52 Spm. om, hvilke yderligere energibesparelser den »portugisiske  

 model« vil kunne medføre, hvis den indføres i Danmark for alle bygninger, til  

 transport- og energiministeren, og ministerens svar herpå 53 Spm., om ministeren vil overveje krav om, at der  

 udarbejdes et energimærke i forbindelse med større renoveringer, hvor kravet  

 til energieffektivisering af bygningen træder i kraft, for at sikre den  

 fornødne fokus, til transport- og energiministeren, og ministerens svar herpå 54 Spm., om ministeren kan oplyse besparelsespotentialet i  

 de bygninger, der ikke er omfattet af lovforslaget, til transport- og  

 energiministeren, og ministerens svar herpå 55 Spm., om ministeren vil overveje en låneordning for  

 kommunerne, til transport- og energiministeren, og ministerens svar herpå 56 Spm., om ministeren finder det rimeligt, at det er  

 brugeren af bygningen, der betaler for obligatorisk energisyn, og om, hvilke  

 modeller for direkte eller indirekte betaling der kan anvendes til  

 finansiering af obligatorisk energisyn, til transport- og energiministeren,  

 og ministerens svar herpå 57 Spm. om nærmere at begrunde, hvorfor aktiviteten i en  

 given bygning, f.eks. en energitung produktion, skulle begrunde en undtagelse  

 fra lovforslaget, til transport- og energiministeren, og ministerens svar  

 herpå 58 Spm. om dækningsgrad for ELO-ordningen og mærkningen af  

 småhuse i forhold til gældende lovkrav og om udgiften for forbrugerne, hvis  

 myndighederne håndhævede gældende bestemmelser, til transport- og  

 energiministeren, og ministerens svar herpå 59 Spm. om bekræftelse af, at lovforslaget betyder, at  

 udlejer ikke kan lægge udgifter til vedligeholdelse af tekniske anlæg på  

 varmeregnskabet, til transport- og energiministeren 60 Spm., om udlejeren efter gældende regler skal finansiere  

 udgifter til vedligeholdelse af tekniske anlæg over huslejen, herunder  

 lejernes henlæggelser til vedligeholdelse efter boligreguleringslovens § 18  

 og § 18 b, til transport- og energiministeren 61 Spm. om at afkræfte, at lovforslaget indebærer, at  

 lejerne kommer til at betale to gange til vedligeholdelse af de tekniske  

 anlæg, nemlig dels over huslejen og de dertil knyttede henlæggelser til  

 vedligeholdelse, dels over det særlige varmeregnskab, til transport- og  

 energiministeren Bilag 2 Nogle af udvalgets spørgsmål til transport- og  

 energiministeren og dennes svar herpå Spørgsmålene og ministerens svar er optrykt efter ønske fra S,  

 RV, SF og EL.
 Spørgsmål 2:
Ministeren oplyste under første behandling af lovforslaget, at  

 SFs forslag om et bygningssyn (»bilsynsmodel« med syn hvert 5. år og  

 gradvis  

 indfasning) ville koste 200 mio. kr. mere om året, og at ministeren mente, at  

 »det  

 er for meget i forhold til den effekt, vi yderligere vil få i forhold til  

 lovforslaget«.
Ministeren bedes på den baggrund redegøre for  

 nettoomkostningerne for det offentlige og for husejerne ved en gennemførelse  

 af  

 SFs forslag i forhold til omkostningerne ved det eksisterende system og  

 som  

 gennemført med lovforslaget.
 Svar:
For enfamiliehuse og fritidshuse ventes lovforslaget at medføre,  

 at udgifterne til energimærkning vil stige fra de nuværende ca. 160 mio. kr.  

 pr. år til ca. 210 mio. kr. pr. år.
Stigningen skyldes, at enfamiliehuse i  

 fremtiden også skal energimærkes ved udlejning, samt at sommerhuse over  

 50 m²  

 i fremtiden skal  

 energimærkes ved salg.
Udvidelsen af gyldigheden fra 3 til 10 år medvirker  

 til  

 at begrænse stigningen i udgifterne for de private husstande.
Hvis alle enfamiliehuse energimærkes hvert 10. år, og ikke kun  

 ved salg, vil antallet af energimærkninger stige fra ca. 80.000 om året til  

 ca.  

 150.000, hvilket vil medføre en stigning på 200 mio. kr. til 400 mio. kr. pr.  

 år i omkostninger for forbrugerne i forhold til lovforslaget.
Regelmæssig  

 energimærkning af den enkelte bygning vil desuden være dyrere end  

 energimærkning ved salg, fordi der ikke længere kan spares penge ved at  

 gennemføre energimærkning og huseftersyn samtidig.
Hvis enfamiliehusene energimærkes hvert 5. år, forventes omkostningerne  

 at stige til næsten 800 mio. kr. pr. år i de første 5 år.
Herefter forventes  

 omkostningerne at falde, idet det vil være lettere at gennemføre et  

 efterfølgende eftersyn, hvis resultaterne fra den første energimærkning  

 genanvendes.
For offentlige bygninger ventes lovforslaget at medføre stort  

 set uændrede omkostninger i forhold til de nuværende ordninger, svarende til  

 ca. 30 mio. kr. pr. år.
Hvis alle offentlige bygninger energimærkes hvert 5.  

 år,  

 ventes omkostningerne at stige til ca. 40 mio. kr. pr. år.
 Spørgsmål 3:
 Ministeren bedes redegøre for de beregninger og forudsætninger,  

 som får ministeren til at konkludere, at omkostningerne er for store i  

 forhold  

 til effekten af SFs forslag.
 Svar:
Forskellige undersøgelser, herunder evalueringerne af  

 energimærkningsordningerne  

 fra 2000, viser, at resultaterne af de nuværende ordninger har været for små  

 i  

 forhold til indsatsen.
Det er min forventning, at der med de nye ordninger  

 vil  

 blive opnået væsentligt større besparelser.
Det skyldes først og fremmest, at  

 anbefalinger i de nye ordninger i højere grad vil være handlingsorienterede,  

 og  

 for det andet, at der i øget omfang vil blive fokuseret på energibesparelser  

 ved renovering og på de mest omkostningseffektive tiltag til  

 energiforbedringer.
 Jeg vil gerne se, at dette virker, og at vi rent faktisk får en  

 god brugerøkonomi i de nye ordninger, før jeg øger omkostningerne for  

 forbrugerne  

 til det niveau, som er beskrevet i min besvarelse af spørgsmål 2. Som angivet  

 i  

 bemærkningerne til lovforslaget, vil ordningerne blive evalueret efter 3-5  

 år,  

 og herunder vil det blive vurderet, om det er rimeligt at gennemføre  

 regelmæssig energimærkning af enfamiliehuse.
 Spørgsmål 18:
 Vil der i energiplanen blive henvist til, hvor ejeren kan få  

 tilbud, råd og samlede pakkeløsninger? Det ønskes i bekræftende fald oplyst,  

 hvem der tænkes henvist til.
 Svar:
De nye ordninger, der etableres som følge af lovforslaget, skal  

 i sammenhæng med eksisterende initiativer og de nye initiativer, som er  

 indeholdt i handlingsplanen for en fornyet energispareindsats, bidrage til at  

 realisere energibesparelser både i nye og eksisterende bygninger.
Det er  

 målet,  

 at de nye ordninger i høj grad bliver handlingsorienterede.
Den energiplan, der indgår i energimærkningen af bygningerne,  

 skal derfor i videst muligt omfang kunne danne grundlag for, at ejerne  

 igangsætter energibesparelsestiltag.
Det vil tilsvarende være relevant at  

 give  

 brugerne information om, hvordan de kommer i gang med at realisere  

 energimærkningens  

 forslag.
 Jeg vil lægge op til, at der som led i handlingsplan for en  

 fornyet energispareindsats indgås aftaler med byggebranchen om, at den aktivt  

 markedsfører muligheder for at realisere energibesparelser, bl.a. gennem  

 standard- og pakkeløsninger.
 Der vil i energimærkningen også indgå oplysninger om den  

 rådgivning, som Elsparefonden og de lokale net- og distributionsselskaber  

 inden  

 for el, naturgas og fjernvarme yder til deres kunder om energibesparelser.
 Spørgsmål 21:
 Vil ministeren fremlægge de beregninger og vurderinger, der  

 ligger bag vurderingen af, at lovforslaget vil føre til besparelser på 4-6 PJ  

 i  

 2012? Det ønskes endvidere oplyst, hvad denne beskedne besparelse svarer til  

 i  

 sparet CO2  

 -udslip,  

 jf. bemærkningen i den skriftlige fremsættelsestale om, at lovforslaget  

 forventes at bidrage til opfyldelsen af Danmarks forpligtelse til at  

 nedbringe  

 udledning af drivhusgasser.
 Svar:
I forarbejderne til lovforslaget er foretaget skøn over  

 besparelsen af de forskellige energimærknings- og eftersynsordninger.
Det er  

 skønnet, at forslaget medfører forøgede årlige besparelser på 4-6 PJ fra 2012  

 i  

 forhold til eksisterende ordninger.
Besparelsen vil i høj grad afhænge af de krav, der efterfølgende  

 vil blive stillet til indholdet af energimærkning og eftersyn.
Den største  

 besparelse ventes at komme fra enfamiliehuse, hvor det er antaget, at 40 pct.  

 af alle huse vil blive energimærket før 2012. Samlet ventes de yderligere  

 besparelser  

 herfra at bidrage med mellem 1,9 og 3,8 PJ.
Energimærkning af lejligheder vil  

 skønsmæssigt give en besparelse på ca. 1,5 PJ.
Energibesparelsesordninger i  

 offentlige bygninger vurderes at reducere energiforbruget i størrelsesordenen  

 0,5 PJ, og det samme gælder for erhvervssektoren.
 Energibesparelsen ventes at medføre en reduktion i udledningen  

 af drivhusgasser svarende til en reduktion i størrelsesordenen 0,4 mio. tons  

 i  

 2012.
 Spørgsmål 23:
 Ministeren bedes kvantificere de gennemførte energibesparelser  

 som følge af ELO-ordningen for større bygninger og husmærkeordningen samt  

 relatere de gennemførte besparelser til henholdsvis det offentliges udgifter  

 og  

 omkostningerne for private  fordelt på erhverv og husholdninger.
 Svar:
Der foregår ikke en systematisk registrering af, hvilke af de  

 anbefalede besparelser der rent faktisk gennemføres.
Derimod registreres de  

 besparelser, som energikonsulenterne foreslår ejerne at gennemføre.
I  

 ordningen  

 for energimærkning af små ejendomme blev der i 2004 registreret  

 energibesparelser,  

 der gennemsnitligt kunne reducere omkostningerne til opvarmning med 20 pct.  

 De  

 mest rentable besparelser blev fundet i relation til varmeanlægget.
I 2004  

 blev  

 identificeret rentable besparelser svarende til ca. 150 mio. kr./år med en  

 samlet investering på ca. 1,7 mia. kr.
Udgifterne til energimærkning ligger i  

 størrelsesordenen 100-120 mio. kr.
For de store ejendomme er de identificerede besparelser lidt over  

 10 pct. af omkostningerne til el og varme.
De mest rentable besparelser  

 findes  

 inden for elforbrug.
I 2004 blev identificeret besparelser for ca. 650 mio.  

 kr.  

 pr år med en investering på ca. 3,6 mia. kr.
Udgifterne til energimærkning af  

 store ejendomme ligger i størrelsesordenen 70 mio. kr. pr år.
 Spørgsmål 30:
Vil ministeren begrunde, hvorfor loven ikke skal gælde for alle  

 offentlige bygninger, herunder også bygninger under  

 1.000 m2  

 ? Svar:
Jeg mener, at omkostningerne til den regelmæssige energimærkning  

 kun er rimelig at pålægge boligejeren  privat eller offentlig   

 når der er et  

 vist forhold mellem omkostning og mulige energibesparelser.
De store  

 besparelser  

 findes typisk i store ejendomme, og i EUs bygningsdirektiv bruges  

 generelt en  

 grænse på  

 1.000 m2, også  

 for offentlige bygninger.
 I Danmark har vi i arbejdet med lovforslaget fundet, at der er  

 god brugerøkonomi i at nedsætte grænsen for regelmæssig energimærkning fra de  

 nuværende  

 1.500 m2  

 til  

 1.000 m2,  

 mens det er mere usikkert, om der er god brugerøkonomi i en regelmæssig  

 energimærkning af ejendomme mindre end  

 1.000  

 m2.
 Spørgsmål 31:
Vil ministeren sikre, at reglerne i § 21 også kommer til at  

 omfatte alle kommunale og amtskommunale bygninger for at sikre størst mulige  

 besparelser og maksimal effekt af »det offentlige som eksempel til  

 efterfølgelse«? Svar:
Bemyndigelsen i § 21 giver mulighed for, at der kan fastsættes  

 krav om gennemførelse af energibesparelser i alle offentlige bygninger.
Dette  

 gælder også for kommunale bygninger og for bygninger, der ejes af de nye  

 regioner.
For statens bygninger vil jeg fastsætte et sådant krav i et  

 cirkulære.
Kravet om at gennemføre identificerede energibesparelser i  

 statslige  

 bygninger vil træde i kraft, når det ny cirkulære om energieffektivisering i  

 statens institutioner træder i kraft ultimo april 2005.
For kommunale bygninger vil der være et behov at udstede en  

 bekendtgørelse og eventuelt for at forhandle om finansieringen af  

 investeringerne.
Men jeg er rede til at se nærmere på disse muligheder i  

 forbindelse med implementeringen af handlingsplanen for energibesparelser.
 Spørgsmål 40:
 Der ønskes en redegørelse for, hvilke ændringer af lovforslaget  

 der vil være nødvendige for at gennemføre de privatøkonomisk rentable  

 energibesparelser inden 2015, jf. udkastet til energispareplan.
 Svar:
Det fremsatte lovforslag vedrører energimærkning af bygninger og  

 kontrol og eftersyn af tekniske anlæg.
Formålet med energimærkningen samt  

 kontrol og eftersyn er at give bygningsejeren en relevant og let tilgængelig  

 viden om muligheder for at reducere energiforbruget.
Det er derimod op til  

 den  

 enkelte forbruger at beslutte, om de foreslåede energisparetiltag skal  

 gennemføres.
Regeringen kan ikke støtte et krav, som forpligter forbrugerne  

 til at gennemføre de anviste energibesparelser.
Dette vil være nødvendigt,  

 hvis  

 lovforslaget skal sikre, at de privatøkonomisk rentable energibesparelser  

 gennemføres.
Regeringen lægger vægt på, at en øget realisering af de påviste  

 besparelsesmuligheder sker gennem information, markedspåvirkning m.v.
Som led  

 heri lægges der i udkastet til Handlingsplan for en fornyet  

 energispareindsats  

 op til en supplerende indsats i forlængelse af energimærkningen.
Det  

 foreslås,  

 at der indgås aftaler med byggebranchen om, at den aktivt markedsfører  

 muligheder for at realisere energibesparelser, bl.a. gennem standard- og  

 pakkeløsninger.
 Spørgsmål 58:
Hvilken dækningsgrad har ELO-ordningen og mærkningen af småhuse  

 i forhold til gældende lovkrav, og hvor stor en udgift ville forbrugerne have  

 haft  ud over de nuværende 200 mio. kr. pr. år  hvis  

 myndighederne håndhævede  

 gældende bestemmelser? Svar:
 Dækningsgraden i den nuværende ELO-ordning for store ejendomme  

 skønnes at være 40-50 pct.
 Dækningsgraden i den nuværende energimærkningsordning for små  

 ejendomme skønnes at være ca. 70 pct.
 Udgifterne i de nuværende ordninger er, jf. svar på spørgsmål 11  

 vedrørende L 136, opgjort til 110-120 mio. kr. for de små ejendomme og ca. 70  

 mio. kr. for de store ejendomme.
 Såfremt de nuværende ordninger dækkede 100 pct, ville  

 omkostningerne for de små ejendomme være ca. 160 mio. kr. og 140-180 mio. kr.  

 for de store ejendomme.
