Indledning Ved lov nr. 193 af 9. maj 1984 § 1, nr. 4, er gennemført en ændring af  

 byggelovens § 16, stk. 3.
 Bestemmelsen i § 16, stk. 3, er herefter affattet således:
»Stk. 3.  I bygningsreglementet kan der fastsættes  

 bestemmelser om, at kommunalbestyrelsen ikke må meddele tilladelse efter stk.  

 1, før der er meddelt nødvendig tilladelse efter anden lovgivning til det  

 ansøgte.« Lovændringen trådte i kraft 1. august 1984.
Lovændringen har gjort det nødvendigt at revidere bygningsreglement 1982,  

 kapitel 1.3 og det dertil knyttede bilag 2 indeholdende fortegnelsen over den  

 lovgivning, som kommunalbestyrelsen skal eller kan påse, inden der meddeles  

 byggetilladelse.
Revisionen er sket ved tillæg 4 til bygningsreglement 1982.  

 I bygningsreglement for småhuse er medtaget tilsvarende bestemmelser.
I de nye bestemmelser i bygningsreglement 1982, kapitel 1.3 og kapitel  

 13.9.5, stk. 6 samt i bygningsreglement for småhuse, afsnit 1.5.1 og 1.10.1,  

 er herefter opregnet den anden lovgivning, der har afgørende og væsentlig  

 betydning for byggeriets omfang, placering o.l.
Bestemmelserne vedrører både  

 byggearbejder, der kræver byggetilladelse og byggearbejder, som skal anmeldes  

 til kommunalbestyrelsen.
Det er fundet hensigtsmæssigt, at bestemmelserne i bygningsreglement 1982  

 og bygningsreglement for småhuse alene opregner de love, der skal påses  

 overholdt.
Denne vejledning redegøre herefter i en bredere fremstilling for  

 de forhold i de pågældende love, som er relevante ved udstedelse af  

 byggetilladelse og ved anmeldelser.
Om baggrunden for lovændringen § 16,  stk. 3, indeholdt tidligere en hjemmel til i  

 bygningsreglementet at bestemme, at kommunalbestyrelsen ikke måtte meddele  

 byggetilladelse og tilladelse til at tage i brug, førend kommunalbestyrelsen  

 havde konstateret, at det ansøgte kunne godkendes i henhold til anden  

 lovgivning, som blev administreret af kommunalbestyrelsen.
Det kunne  

 endvidere fastsættes, at kommunalbestyrelsen kunne udsætte behandlingen af en  

 ansøgning om sådan tilladelse, indtil forskrifter i anden lovgivning, som  

 ikke blev administeret af kommunalbestyrelsen, var opfyldt.
Denne hjemmel  

 blev udnyttet i bygningsreglementets kapitel 1.3, hvortil knyttedes et bilag  

 2 indeholdende en fortegnelse over anden lovgivning til brug ved kommunernes  

 byggesagsbehandling.
I det omfang denne anden lovgivning ikke blev  

 administreret af kommunalbestyrelsen, havde kommunalbestyrelsen kun pligt til  

 at holde en byggetilladelse tilbage, hvis pligten var foreskrevet i den  

 pågældende lov.
I betænkning nr. 981 om håndhævelse af bygge- og miljølovgivningen blev  

 det imidlertid påpeget, at denne begrænsning kunne bidrage til at svække  

 håndhævelsen af den øvrige lovgivning.
Som udgangspunkt bærer den byggende  

 selv ansvaret for, at lovgivningen som helhed overholdes, og at alle  

 nødvendige tilladelser til byggeriet foreligger.
Udstedelsen af  

 byggetilladelsen medfører imidlertid ofte i praksis, at vedkommende anden  

 myndighed må foretage en efterfølgende lovliggørelse ved at give den fornødne  

 tilladelse.
Retspraksis har også vist, at kommunens byggetilladelse tillægges  

 en undskyldende virkning, så den begåede lovovertrædelse ikke bliver  

 sanktioneret, eller at sanktionen i hvert fald reduceres.
Ofte rejser  

 anklagemyndigheden ikke tiltale, når byggetilladelse er meddelt.
Lovændringen medfører, at kommunalbestyrelsen har pligt til at påse  

 overholdelse af den anden lovgivning, som har væsentlig betydning for  

 byggeriet.
Dette gælder, uanset om lovene administreres af  

 kommunalbestyrelsen eller af andre myndigheder.
Af forarbejderne til  

 lovændringen fremgår, at kommunens pligt til at forhindre byggeriets start  

 kun bør gælde, når en afgørelse efter anden lovgivning kan føre til, at  

 byggeriet slet ikke kan opføres det ansøgte sted eller til betydelige  

 ændringer af projektet.
I disse tilfælde vil det også være i den byggendes  

 egen interesse, at byggeriet ikke bliver indledt, før de placeringsmæssige  

 forhold er afklaret.
 Efter ændringen omfatter bestemmelsen i § 16, stk. 3, ikke længere  

 ibrugtagningstilladelse efter § 16, stk. 2. Pligten til at påse anden  

 lovgivning overholdt vedrører herefter alene udstedelse af byggetilladelse  

 samt anmeldelse af byggearbejder efter bygningsreglementet 1982, kap. 1.3 og  

 kap. 13.9.5 samt bygningsreglement for småhuse, afsnit 1.5.1 og 1.10.1.
Om deltilladelser Opmærksomheden henledes på, at der i byggelovens § 16, stk. 1, 3. pkt., er  

 indført hjemmel for kommunerne til at opdele en byggetilladelse i  

 deltilladelser.
Dette gør det muligt at begrænse en byggetilladelse, så den  

 ikke omfatter det ansøgte byggeri i dets helhed.
Det har været hensigten bag  

 lovændringen at opnå en smidig byggesagsbehandling til gavn for borgerne.
En tilladelse til at udføre støbearbejdet ved et nybyggeri vil eksempelvis  

 være en (del) byggetilladelse.
Efter de tidligere regler kunne en sådan  

 deltilladelse ikke udstedes, før der forelå nødvendig tilladelse eller  

 godkendelse af det ansøgte byggearbejde i dets helhed.
Men efter lovændringen  

 kan kommunen udstede en deltilladelse til støbearbejdet, når det er afklaret,  

 at der efter lovgivningen intet er til hinder for, at byggeriet kan placeres  

 det ansøgte sted og med det ansøgte fundament, selv om kommunen ikke har  

 taget stilling til enkeltheder i projektet.
Deltilladelsen kommer altså kun  

 til at omfatte den del af projektet, som vil kunne udføres uden at være i  

 strid med byggelovgivningen og anden lovgivning.
Efterhånden som  

 enkelthederne i byggeprojektet afklares i forhold til lovgivningen, kan der  

 herefter udstedes de(n) øvrige fornødne deltilladelse(r).
 På miljøbeskyttelsesområdet gælder den regel, at miljøstyrelsen (helt  

 eller delvis) kan dispensere fra det generelle forbud mod igangsætning af  

 bygge- og anlægsarbejder, som er fastsat i miljøbeskyttelseslovens § 72, stk.  

 3. Hvis der indgives klage over en godkendelse eller tilladelse efter  

 miljøbeskyttelsesloven, f.eks. en godkendelse efter kapitel 5, bør  

 kommunalbestyrelsen gøre ansøgeren opmærksom på dispensationsmuligheden.
 Ifølge miljøstyrelsens praksis meddeles dispensationer i almindelighed,  

 når en virksomhed eller en virksomhedsudvidelse umiddelbart kan etableres i  

 overensstemmelse med gældende, planlægningsmæssige bestemmelser, og  

 miljøstyrelsen i øvrigt skønner, at forureningen fra virksomheden ved hjælp  

 af vilkår i godkendelsen kan begrænses på en sådan måde, at der ikke opstår  

 væsentlige gener for omgivelserne.
 Når miljøstyrelsen helt eller delvis har givet dispensation, kan  

 kommunalbestyrelsen meddele byggetilladelse henholdsvis delbyggetilladelse.  

 Til orientering kan det oplyses, at miljøstyrelsen for tiden overvejer,  

 hvorledes der i videre omfang kan åbnes mulighed for anvendelse af  

 delbyggetilladelser på miljøbeskyttelsesområdet.
Love om fysisk planlægning og fredning 1. Lov om kommuneplanlægning (lovbekendtgørelse nr.  

 687 af 28. december 1984).
 Opmærksomheden henledes på § 13 om kommunalbestyrelsens pligt til at virke  

 for kommuneplanens gennemførelse.
 Bestemmelsen i § 16, stk. 3, om lokalplanpligt ved større bygge eller  

 anlægsarbejder, skal påses overholdt, således at byggetilladelse til et  

 større bygge- og anlægsarbejde ikke kan meddeles, før lokalplanen er endeligt  

 vedtaget eller godkendt, jfr. dog § 22, stk. 2.
Efter bestemmelsen i § 17 kan kommunalbestyrelsen nedlægge et midlertidigt  

 forbud mod dispositioner, der vil kunne hindres ved en lokalplan.
Det fremgår  

 af emnekataloget i § 18, om den pågældende disposition kan behandles i en  

 lokalplan. § 17-forbudets gyldighedsperiode er begrænset til højst 1 år.
 Opmærksomheden henledes på bestemmelsen i § 22 om, at ejendomme, der er  

 omfattet af et offentliggjort forslag til lokalplan, ikke må bebygges eller i  

 øvrigt udnyttes på en måde, der skaber risiko for en foregribelse af den  

 endelige plans indhold.
 Efter bestemmelsen i § 31 må der - når der er foretaget offentlig  

 bekendtgørelse af en endeligt vedtaget eller godkendt lokalplan - ikke  

 retligt eller faktisk etableres forhold i strid med lokalplanes bestemmelser,  

 medmindre en dispensation meddeles efter reglerne i § 47.
 Kommunalbestyrelsen har efter § 37 en beføjelse til - ved påbud eller  

 forbud - at forlange en privat servitut overholdt, såfremt servitutten  

 omhandler forhold, hvorom der kan optages bestemmelse i en lokalplan, jfr. §  

 18.
 Bestemmelsen i § 42 fastsætter den største tilladelige bebyggelsesprocent  

 for en ejendom, hvis ikke andet er bestemt i en lokalplan m.v., eller der  

 meddeles dispensation efter reglerne i § 47. Bestemmelsen omfatter såvel  

 nybyggeri som om- og tilbygning.
 Bestemmelsen i § 43 fastlægger den bygningshøjde - det vandrette  

 højdegrænseplan - der skal overholdes, hvis ikke andet er bestemt i en  

 lokalplan m.v., eller der meddeles dispensation efter reglerne i § 47.
 Bestemmelserne i §§ 42 og 43 er suppleret i miljøministeriets  

 bekendtgørelse nr. 595 af 15. december 1976 om supplerende regler i medfør af  

 lov om kommuneplanlægning og i miljøministeriets cirkulære nr. 39 af 11.  

 februar 1977 (opsamlingscirkulæret). Bestemmelserne om dispensation efter  

 kommuneplanlovens § 47, stk. 2, er fastsat i miljøministeriets bekendtgørelse  

 nr. 573 af 26. november 1976 om dispensation fra regler i kommuneplanloven.
Hvor byggetilladelse er påkrævet, vil kommunalbestyrelsen efter  

 bestemmelsen i § 44, stk. 1, med henblik på at opnå en god helhedsvirkning  

 kunne stille krav til bebyggelsens ydre udformning eller helt afslå at  

 meddele byggetilladelse.
Opmærksomheden henledes på, at der ved lovforslagets  

 behandling i folketingsudvalget blev lagt stor vægt på, at udtrykket »en  

 god helhedsvirkning« ikke fører til en unødig ensartethed i bebyggelsen.
Kommunalbestyrelsen kan endvidere efter § 44, stk. 2, modsætte sig  

 skiltning, lysinstallationer o.l., der er til ulempe eller virker skæmmende i  

 forhold til omgivelserne.
Kommunalbestyrelsens beføjelser efter § 44, stk. 2,  

 er ikke begrænset til tilfælde, hvor byggetilladelse er påkrævet.
Bestemmelserne i § 44, stk. 1 og 2, kan være af betydning ved  

 administrationen af en bevaringsplanlægning.
Bestemmelserne er nærmere omtalt  

 i planstyrelsens Vejledning i kommuneplanlægning nr. 4, Bevarende  

 lokalplaner, side 12.
Efter bestemmelsen i § 45 kan kommunalbestyrelsen ved forbud eller påbud  

 modsætte sig opførelse af miljøforringende erhvervsbebyggelse m.v., i et  

 område med boligbebyggelse.
Kommunalbestyrelsen kan på samme måde modsætte  

 sig opførelse af boligbebyggelse m.v., i et område med erhvervsbebyggelse.  

 Bestemmelsen finder ikke anvendelse, når det pågældende område er omfattet er  

 bestemmelser om bebyggelsens anvendelse i en lokalplan eller en  

 byplanvedtægt.
Mulighederne for at anvende § 45 er også begrænset på andre  

 måder, se nærmere herom i miljøministeriets cirkulære nr. 39 af 11. februar  

 1977 (opsamlingscirkulæret).
I § 59 er angivet, i hvilken udstrækning byplanvedtæter,  

 byggeområdebestemmelser m.v. efter den hidtige bygge- og byplanlovgivning  

 fortsat er gældende og således har betydning for sagsbehandlingen.
Der  

 henvises til miljøministeriets cirkulære nr. 238 af 14. december 1976 om  

 ikrafttrædelses- og overgangsregler i medfør af kommuneplanloven m.v., pkt.  

 I, 3-8.
 2. Lov om by- og landzoner (lovbekendtgørelse nr. 688  

 af 28. december 1984).
 Bestemmelserne i §§ 7 og 8 om opførelse af anden bebyggelse end den, der  

 er erhvervsmæssig nødvendig for landbrug m.v., skal påses overholdt, således  

 at byggetilladelse ikke kan meddeles, før en tilladelse efter zoneloven kan  

 udnyttes, jfr. § 11, stk. 4. Der henvises til miljøministeriets cirkulære af  

 29. juni 1984 om lov om by- og landzoner. 3. Lov om sommerhuse og campering  

 m.v. (lovbekendtgørelse nr. 689 af 28. december 1984).
 Bestemmelserne i §§ 7 og 7a om opførelse af mere end een beboelsesbygning  

 på en ejendom i sommerhusområder og om helårsbeboelse i sommerhusområder skal  

 påses overholdt, således at byggetilladelse ikke kan meddeles, før en  

 tilladelse efter sommerhusloven kan udnyttes, jfr. § 7c, stk. 8. Der henvises  

 til miljøministeriets cirkulære af 1. juli 1983 om ændringer i lov om  

 sommerhuse og campering m.v.
 4. Lov om naturfredning (lovbekendtgørelse nr. 530 af  

 10. oktober 1984).
 Efter bestemmelsen i § 11 kan fredningsstyrelsen eller  

 amtsrådene/hovedstadsrådet nedlægge forbud mod, at der retligt eller faktisk  

 etableres forhold, som strider mod en påtænkt fredning. § 11-forbudets  

 gyldighedsperiode er begrænset i højst 1 år.
 Efter bestemmelsen i § 16 må der - når fredningsnævnet har bekendtgjort,  

 at en fredningssag er rejst - ikke foretages noget, som strider imod de  

 foreslåede fredningsbestemmelser.
 Fredningsnævnet kan ifølge § 16, stk. 2 efter ansøgning meddele  

 dispensation.
 Efter § 22 skal fredningsbestemmelser, jfr. § 18, når der er foretaget  

 bekendtgørelse af fredningsnævnets afgørelse, overholdes af alle og enhver.  

 Dispensation fra fredningsbestemmelser kan meddeles efter reglerne i § 34.
 Opmærksomheden henledes på det i § 38 anførte om kommunalbestyrelsernes  

 pligt til at virke for fredningsplanens gennemførelse ved udøvelse af  

 beføjelser efter naturfredningsloven.
 Endvidere angiver fredningsplanen retningslinier for kommunalbestyrelsens  

 varetagelse af fredningshensyn ved udøvelse af beføjelser efter anden  

 lovgivning.
 Efter § 42 skal offentlige anlæg uden for byer og bymæssige bebyggelser  

 placeres og udformes således, at der i videst muligt omfang tages hensyn til  

 landskabsbilledet og de øvrige naturfredningsmæssige værdier.
I medfør af § 42 er det bl.a. i miljøministeriets bekendtgørelse nr. 613  

 af 1. december 1978 om godkendelse af elanlæg, der agtes placeret udenfor  

 byer og bymæssig bebyggelse, bestemt, at primære højspændingsanlæg (ca. 50 kv  

 og derover) skal godkendes af fredningsstyrelsen, og at lavspændingsanlæg og  

 sekundære højspændingsanlæg (ca. 6-20 kv) skal godkendes af  

 amtsrådet/hovedstadsrådet.
Tilsvarende gælder for anlæg af offentlige veje,  

 jfr. miljøministeriets bekendtgørelse nr. 612 af 1. december 1978.
 Bestemmelserne i naturfredningslovens § 43-43b foreskriver en generel  

 beskyttelse af de fleste vandløb, søer, moser, heder,strandenge og  

 strandsumpe.
 Som hovedregel gælder, at ændringer i den hidtidige tilstand, herunder  

 bebyggelse, af disse naturtyper kræver tilladelse fra  

 amtsrådet/hovedstadsrådet.
 Bestemmelsen i naturfredningslovens § 43 om vandløb, søer og moser er  

 nærmere behandlet i miljøministeriets bekendtgørelse nr. 521 af 2. november  

 1983 om godkendelse m.v. efter naturfredningsloven §§ 43 og 45 af anlæg i  

 forbindelse med visse vådområder og miljøministeriets cirkulære nr. 222 af 1.  

 december 1978 om anlæg m.v. i forbindelse med visse vådområder.
 De senere ikrafttrådte bestemmelser om visse mindre søer i  

 naturfredningslovens § 43 samt bestemmelserne om heder, strandenge og  

 strandsumpe i § 43 a og § 43b er nærmere behandlet i miljøministeriets  

 bekendtgørelse nr. 40 af 9. februar 1984 om tilladelse m.v. efter  

 naturfredningslovens kapitel VI til ændringer af heder, strandenge og  

 strandsumpe, samt miljøministeriets cirkulære af 27. marts 1984 om  

 naturfredningslovens § 43, stk. 4 (visse søer), § 43a (heder) og § 43b  

 (strandenge og strandsumpe).
Af bekendtgørelsens § 2 fremgår, at heder, strandenge og strandsumpe, der  

 den 1. januar 1984 er beliggende i byzone eller sommerhusområde, i et nærmere  

 angivet omfang er undtaget fra tilladelsesordningen.
Endvidere er i  

 cirkulærets punkt 7.3. anført, at bebyggelse på heder, strandenge og  

 strandsumpe, som opføres i tilknytning til eller i nærheden af eksisterende  

 bygninger, normalt kan ske uden tilladelse.
 Efter bestemmelserne i § 46 må der ikke uden dispensation fra  

 fredningsnævnet placeres bygninger eller campingvogne, foretages  

 terrænændringer, beplantninger m.v. på strandbredder og inden for en afstand  

 af 100 meter fra strandbredder, beregnet fra grænsen for sammenhængende  

 landvegetation.
Efter bestemmelserne i § 47 må der ikke uden fredningsnævnets tilladelse  

 placeres bygninger eller campingvogne m.v. inden for er afstand af 300 meter  

 fra offentlige sove samt private skove på 20 ha eller derover.
Byggelinien  

 efter § 47 regulerer kun byggeri m.v. og ikke terrænændringer, beplantning  

 m.v.
 Efter bestemmelserne i § 47a må der ikke uden fredningsnævnets tilladelse  

 placeres bygninger eller campingvogne, foretages terrænændringer og  

 beplantninger m.v. inden for en afstand af 150 meter fra søer med en  

 vandoverflade på mindst 3 ha og fra offentlige vandløb med en bundbredde på  

 mindst 2 meter.
 Efter bestemmelsen i § 47b må der ikke uden fredningsnævnets tilladelse  

 placeres bygninger med en højde, der overstiger 8,5 meter inden for en  

 afstand af 300 meter fra de i det åbne land beliggende kirker.
Opmærksomheden henledes på, at kommunalbestyrelsen kan ansøge  

 fredningsstyrelsen om hel eller delvis ophævelse af bygge- og  

 beskyttelseslinierne i § 46, § 47 og § 47a, når dette sker på grundlag af en  

 detailplanlægning.
Efter fredningsstyrelsens praksis vil en sådan  

 detailplanlægning normalt være lokalplaner.
Der henvises til ministeriets  

 cirkulære af 9. november 1979.
Naturfredningslovens § 48 indebærer et forbud mod beskadigelse af  

 jordfaste fortidsminder, der enten er synlige i terrænnet, eller hvorom der  

 er foretaget tinglysning.
Arealet, hvor sådanne fortidsminder ligger, må ikke  

 deles ved udstykning, omdeling eller skelforandring.
Dispensation fra  

 bestemmelsen kan kun opnås, hvis både fredningsstyrelsen og fredningsnævnet  

 bevilger den.
Naturfredningslovens § 53 fastlægger en beskyttelseszone på 100 meter  

 omkring de jordfaste fortidsminder, som er omfattet af naturfredningslovens §  

 48, bortset fra kors, milepæle og lignende.
Inden for 100 meter zonen kræver  

 alle ændringer, som kan virke skæmmende på fortidsmindet, dispensation hos  

 fredningsnævnet.
Efter bestemmelserne i § 57 må reklamer og propagandaskilte ikke anbringes  

 i fri luft uden for byer og bymæssige bebyggelser.
Der er tale om en  

 forbudsbestemmelse, hvorfra der kun gælder de direkte i § 57 nævnte  

 undtagelser, ligesom fredningsnævnet kun kan meddele tilladelse i de i § 57,  

 stk. 3 og stk. 6, beskrevne tilfælde.
 5. Lov om bygningsfredning (lovbekendtgørelse nr. 359  

 af 18. juli 1983, som ændret ved lov nr. 250 af 23. maj 1984).
 Der henvises endvidere til fredningsstyrelsens cirkulære om  

 bygningsfredningslovens bestemmelser om tilladelse til bygningsarbejder og  

 til nedrivning vedrørende fredede bygninger, cirkulæreskrivelse af 11.  

 december 1979.
 Efter bestemmelsen i bygningsfredningslovens § 1 har loven til formål at  

 værne landets ældre bygninger af arkitektonisk, kulturhistorisk eller  

 miljømæssig værdi.
 Lovens bestemmelser om bygninger gælder efter § 2 også bygningsværker,  

 bygningsdele, skulpturer, mindemærker, springvand og lignende, og en bygnings  

 umiddelbare omgivelser i form af gårdsrum, pladser, brolægning, fortove,  

 haver og parkanlæg, når de udgør en del af den samlede beskyttelsesmæssige  

 helhed.
For de bevaringsværdige huse er »værne«-bestræbelserne indpasset  

 i den fysiske planlægning, først og fremmest gennem kommuneplanloven, men  

 også som led i de generelle foranstaltninger med henblik på by- og  

 boligforbedringer.
Bevaring af den ældre bebyggelse og de kultur- og  

 miljøværdier, der knytter sig hertil, er bl.a. en af de interesser, der skal  

 afvejes som led i kommuneplanlægningen.
 Rådgivning og vejledning til ejere og brugere af bevaringsværdig  

 bebyggelse har en umiddelbar og væsentlig betydning for bygningens rette  

 vedligeholdelse.
 Statens Bygningsfredningsfonds virksomhed efter § 17, jfr. nedenfor, kan  

 også omfatte bevaringsværdige bygninger.
Efter bestemmelsen i bygningsfredningslovens § 25 yder miljøministeriet,  

 fredningsstyrelsen faglig rådgivning og anden bistand til bl.a.  

 kommunalbestyrelsen i spørgsmål vedrørende bygningsbevaring.
Herunder bistår  

 fredningsstyrelsen kommunalbestyrelsen med vejledning og  

 informationsvirksomhed om bygningsbevaringsspørgsmål overfor ejere og  

 brugere.
 For de fredede bygninger er »værne«-bestræbelserne direkte  

 fastlagt i bygningsfredningsloven.
Efter bestemmelsen i § 3 kan bygninger, der er af væsentlig arkitektonisk  

 eller kulturhistorisk værdi og over 100 år gamle, fredes.
Endvidere kan  

 bygninger, uanset deres alder, fredes, når de er af særlig fremragende værdi,  

 eller der er andre særlige grunde til at ønske dem sikrede for eftertiden.
Bygningsfredning gennemføres af miljøministeren, fredningsstyrelsen.
Alle,  

 herunder kommunalbestyrelsen, kan foreslå en bygning fredet.
 Bygninger eller bygningsdele, der er opført før år 1536, altså den  

 middelalderlige arkitektur, har en særlig status, idet de som landets ældste  

 bygninger på grund af deres alder og sjældenhed er automatisk fredede.
 Efterbestemmelsen i § 6, stk. 3, må der - når fredningsstyrelsen har  

 underrettet om en påtænkt fredning - ikke foretages noget, der strider imod  

 den påtænkte fredning.
 Efter § 9 har ejeren eller brugeren af en fredet bygning pligt til at  

 holde bygningen i forsvarlig stand, herunder tæt på tag og fag.
Bestemmelsen i § 10 om tilladelse fra miljøministeriet, fredningsstyrelsen  

 til ud- og indvendige istandsættelses- og bygningsarbejder, der går ud over  

 almindelig vedligeholdelse, skal påses overholdt, således at byggetilladelse  

 ikke kan meddeles, før fredningsstyrelsens tilladelse foreligger.
Det gælder  

 dog kun i det omfang, arbejdet kræver byggetilladelse efter byggeloven.
 Såfremt der ikke inden tre måneder af miljøministeriet, fredningsstyrelsen  

 er taget stilling til en ansøgning om tilladelse efter § 10, stk. 1, kan de  

 arbejder, der er omfattet af ansøgningen iværksættes.
 Til almindelig vedligeholdelse af en fredet bygning regnes f.eks.  

 udskiftning af enkelte tagsten og understrygning af taget, kalkning og  

 maling, både udvendig og indvendig, såfremt der anvendes samme materialer og  

 samme farver, som bygningen har i forvejen.
 Til bygningsarbejder, der går ud over denne almindelige vedligeholdelse,  

 og som derfor altid vil kræve fredningsstyrelsens tilladelse, hører f.eks.  

 arbejder, som ændrer en bygnings karakter som f.eks. omlægning af tag eller  

 pudsning af en facade, der har stået i blank mur.
 Som bygningsarbejder, der kræver tilladelse fra fredningsstyrelsen,  

 betragtes også arbejder i forbindelse med brandsikring, isolerings- og andre  

 energibesparende foranstaltninger samt istandsættelse og genopbygning af en  

 fredet bygning, der er blevet storm- eller brandskadet.
 Efter § 11 skal der indhentes tilladelse fra miljøministeriet,  

 fredningsstyrelsen, til nedrivning af en fredet bygning.
 Tilladelse kan først gives, efter at Det særlige Bygningssyn, der er et  

 sagkyndigt, rådgivende organ for fredningsstyrelsen, har fået forelagt  

 ansøgningen herom og herefter ikke har udtalt sig imod nedrivningen, jfr.  

 bygningsfredningslovens § 23, stk. 2.
Til vurdering af ansøgningen kan kræves oplysninger om formålet med  

 nedrivningen, og om den fremtidige anvendelse af ejendommen.
Behandlingen af  

 en ansøgning kan afslås, hvis de tilladelser, der er nødvendige i henhold til  

 anden lovgivning, ikke foreligger, jfr. § 11, stk. 2.
 Bestemmelserne i § 11 (ved totalnedrivning) eller § 10 (ved delvise  

 nedrivninger) skal således påses overholdt, således at nedrivning af en  

 fredet bygning - uanset om dette kræver en tilladelse fra kommunalbestyrelsen  

 eller alene skal anmeldes til kommunalbestyrelsen - ikke må gennemføres, før  

 der foreligger en tilladelse fra fredningsstyrelsen.
 I lighed med kommuneplanlovens bestemmelser er der under visse  

 forudsætninger en overtagelsespligt for det offentlige, såfremt en  

 nedrivningsansøgning afslås.
 For at lette de forpligtigelser, der påhviler en ejer til at opretholde  

 den fredede bygning, yder fredningsstyrelsen rådgivning og vedledning  

 (generelt og konkret) i forbindelse med løsning af de istandsættelsesopgaver,  

 der vedrører de fredede bygninger.
 Efter § 14 skal ejeren ved brandskade eller anden væsentlig skade på  

 fredet ejendom søge om tilladelse til istandsættelse af bygningen efter § 10.
 I henhold til § 16 og § 17 er der endvidere mulighed for at opnå økonomisk  

 støtte i form af tilskud fra fredningsstyrelsen (§ 16) eller lån fra Statens  

 Bygningsfredningsfond (§ 17) til gennemførelse af istandsættelsesarbejder på  

 de fredede bygninger.
 Efter § 27 kræver opdeling af en fredet bygning i ejerlejligheder  

 fredningsstyrelsens samtykke.
 Efter § 29 bortfalder tilladelser, såfremt de ikke er udnyttet inden 5 år.
 6. Lov om skove (lovbekendtgørelse nr. 231 af 4. maj  

 1979 som ændret ved lov nr. 250 af 23. maj 1984).
Bestemmelsen i § 6 om, at fredskovsareal skal holdes bevokset med  

 skovtræer, og bestemmelsen i § 11 om hugst til salg i de første 10 år efter  

 køb af såvel fredskov som ikke-fredskov er til hinder for anden bebyggelse  

 end den, der er erhvervsmæssigt nødvendig for skovens drift.
Bestemmelserne,  

 der omfatter både nybyggeri og om og tilbygning, skal påses overholdt,  

 således at byggetilladelse ikke kan meddeles, med mindre der af  

 skovmyndighederne er givet tilladelse til byggeriet.
Der henvises i øvrigt  

 til pkt. 4.2 i miljøministeriets cirkulære af 29. juni 1984 om lov om by- og  

 landzoner.
 7. Lov om sandflugtens bekæmpelse (lovbekendtgørelse  

 nr. 168 af 28. april 1982, som ændret ved lov nr. 250 af 23. maj 1984).
 Bestemmelsen i § 5 om, at der på sandflugtsfredede arealer ikke må opføres  

 bygninger eller anbringes andre indretninger, der er bestemt til beboelse,  

 udsalgssted eller lignende, skal påses overholdt, således at byggetilladelse  

 ikke kan meddeles, med mindre der af klitmyndighederne er givet tilladelse.  

 Bestemmelsen omfatter både nybyggeri og om- og tilbygning.
Miljølove 8. Lov om miljøbeskyttelse (lovbekendtgørelse nr. 663  

 af 16. december 1982, som ændret ved lov nr. 250 af 23. maj 1984).
Miljøbeskyttelsesloven og de i medfør heraf fastsatte regler bestemmer i  

 en række tilfælde, at en forurenende virksomhed eller aktivitet ikke må  

 anlægges eller påbegyndes, før tilladelse eller godkendelse hertil er  

 meddelt, jfr. f.eks. § 18 om spildevandsudledning og § 35 om godkendelse af  

 særligt forurenende virksomheder m.v.
Tilladelser eller godkendelse meddeles  

 i almindelighed af kommunalbestyrelsen eller amtsrådet.
I følge § 72, stk. 3, må bygge- og anlægsarbejder, der forudsættes udført  

 for at udnytte en godkendelse eller tilladelse efter loven eller de i medfør  

 heraf fastsatte regler, først påbegyndes efter udløbet af klagefristen på 4  

 uger.
Hvis en godkendelse eller tilladelse påklages indenfor denne frist, må  

 bygge- og anlægsarbejder dog ikke påbegyndes, før klagemyndighedens (normalt  

 miljøstyrelsens) afgørelse foreligger, medmindre denne efter klagefristens  

 udløb meddeler tilladelse hertil, jfr. § 72, stk. 4. Den myndighed, der har  

 truffet afgørelsen, skal i givet fald straks underrette afgørelsens adressat  

 om, at afgørelsen er påklaget.
En byggetilladelse må ikke meddeles, før bygge- og anlægsarbejder kan  

 påbegyndes i overensstemmelse med disse bestemmelser i  

 miljøbeskyttelsesloven.
Som nævnt er der mulighed for at få dispensation fra  

 det generelle forbud i miljøbeskyttelseslovens § 72, stk. 3, og indledningen  

 indeholder oplysninger om miljøstyrelsens praksis på området.
Med hensyn til småhusreglementet henvises særligt til bekendtgørelse nr.  

 173 af 29. marts 1974 om etablering af nedgravede samletanke for  

 husspildevand, bekendtgørelse nr. 174 af 29. marts 1974 om behandling af  

 sager om tilførsel af spildevand til vandløb, søer eller havet m.v. (med  

 senere ændringer) og bekendtgørelse nr. 139 af 15. april 1980 om afledning af  

 spildevand til jorden.
De tilladelser efter bekendtgørelserne, som vedrører  

 småhuse m.v., vil i praksis være omfattet af bekendtgørelse nr. 505 af 10.  

 oktober 1978 om undtagelser fra forbudet mod påbegyndelse af bygge- og  

 anlægsarbejder i miljøbeskyttelseslovens § 72, stk. 3.
 Opmærksomheden henledes også på, at bekendtgørelse nr. 505 af 10. oktober  

 1978 om undtagelser fra forbudet mod påbegyndelse af bygge- og anlægsarbejder  

 i miljøbeskyttelseslovens § 72, stk. 3,indeholder generelle undtagelser fra  

 forbudet imod bygge- og anlægsarbejderes påbegyndelse.
 Lovens § 72, stk. 3, finder i øvrigt ikke anvendelse, når  

 kommunalbestyrelsen kan træffe den endelige afgørelse, jfr. eksempelvis  

 kapitel 14.5 i bekendtgørelse nr. 664 af 16. december 1982 af reglement om  

 miljøbeskyttelse. 9. Lov om vandforsyning (lov nr. 299 af 8. juni 1978, som  

 ændret ved lov nr. 303 af 9. juni 1982 og lov nr. 250 af 23. maj 1984).
 Lovens § 78, stk. 3 og 4, indeholder bestemmelser, der svarer til  

 miljøbeskyttelseslovens § 72, stk. 3 og 4.
 En byggetilladelse må ikke meddeles, før bygge- og anlægsarbejder kan  

 påbegyndes i overensstemmelse med disse bestemmelser i vandforsyningsloven.
 Opmærksomheden henledes dog på, at der i følgende bestemmelser er fastsat  

 generelle undtagelser fra forbudet imod bygge- og anlægsarbejders  

 påbegyndelse:
 10. Lov om arbejdsmiljø (lov nr. 681 af 23. december  

 1975).
 Der henvises til § 42 om arbejdsstedets indretning sammenholdt med  

 arbejdsministeriets bekendtgørelse nr. 392 af 8. august 1983 om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
 Der henvises til publikation nr. 25 af 1969 »Projektering af  

 erhvervsbyggeri Vejledning om arbejdstilsynets regler og praksis«.  

 Endvidere henvises til arbejdstilsynets »Blå liste om  

 arbejdsmiljø«, der er en fortegnelse over tilsynets samlede udgivelser.
Vejlove 11. Lov om offentlige veje (lovbekendtgørelse nr. 585  

 af 20. november 1975, som ændret ved lov nr. 197 af 3. maj 1978.  

 Paragrafhenvisninger er baseret på lovforslag, som er til behanling i  

 folketinget ved vejledningens udsendelse).
 Byggemyndigheden skal påse, at bebyggelse ikke anbringes i strid med  

 byggelinier med højdetillæg pålagt i medfør af §§ 34 og 35.
 Hvis bebyggelsen må antages at komme i strid med en vejlinie, der er  

 optaget på vejplan, men ikke sikret ved byggelinier, skal der indgives  

 indberetning til vejbestyrelsen for den planlagte vej efter § 36.
 Er der tale om ny bebyggelse af en ejendom beliggende på hjørnet mellem to  

 veje (offentlige veje, private fællesveje), og der ikke allerede er etableret  

 hjørneafskæring, skal det påses, at hjørneafskæring foretages efter § 39,  

 eller at der er meddelt dispensation fra bestemmelsen efter § 42, stk. 2.
 Byggemyndigheden skal inden udfærdigelse af byggetilladelse påse, at  

 bestemmelserne i kapitel 6 om adgang til offentlige veje er overholdt.
Hvis byggeriet medfører opgravning på eller nær areal af offentlig vej,  

 udgravning eller opfyldning nærmere end 3 m plus højdetillæg for sådan vej,  

 eller i øvrigt forudsætter råden over vejareal, kræves vejbestyrelsens og  

 politiets samtykke efter §§ 101 og 102. Ved offentlige veje må faste  

 genstande, skilte eller lignende efter § 103 ikke uden vejbestyrelsens og  

 politiets tilladelse anbringes over vejareal.
Dog kan visse bygningsdele, der  

 er hævet mere end 2,8 m over fortov, indtil 1 m fra kørebanekant eller  

 cykelsti, etableres.
Nybygning eller ændring af tankanlæg kræver efter § 104  

 vejbestyrelsens og politiets godkendelse.
Tilladelse skal indhendtes, såfremt  

 den pågældende ejendom grænser til vejen eller er placeret i en afstand af  

 100 m, i byområder dog kun 50 m fra vejen.
 12. Lov om private fællesveje (lovbekendtgørelse nr.  

 587 af 20. november 1975, som ændret ved lov nr. 197 af 3. maj 1978.  

 Paragrafhenvisninger er baseret på lovforslag, som er til behandling i  

 folketinget ved vejledningens udsendelse).
A.
Områder omfattet af lovens afsnit I, II og IV (dvs. områder, der ikke  

 er byzone og ikke omfattet af beslutning efter § 13, stk. 2).
 Skal byggeriet betjenes af en ny privat fællesvej eller vej, der (uden  

 godkendelse) er udlagt til brug for landbrug, skovbrug eller fiskeri, skal  

 vejudlæg inden byggetilladelse være godkendt af vejmyndigheden efter § 14.
B.
Områder omfattet af lovens afsnit I, III og IV (dvs. byzone samt  

 områder omfattet af beslutning efter § 13, stk. 2).
 Byggemyndigheden skal påse, at byggeriet ikke opføres på areal, der er  

 udlagt som privat fællesvej eller omfattet af højdetillæg for sådan, jfr. §  

 35, stk. 1 og 2.
 Når byggeriet skal betjenes af en ny privat fællesvej, må byggetilladelse  

 ikke udstedes, før vejudlæg og anlæg er godkendt af vejmyndigheden, jfr. §  

 41. De foran omtalte bestemmelser i kapitel 6 og §§ 101, 103 og 104 i lov om  

 offentlige veje finder også anvendelse på private fællesveje i byområder,  

 jfr. §§ 46, 48 og 49, stk. 3.
Boliglove 13. Lov om sanering (lovbekendtgørelse nr. 385 af 4.  

 august 1983).
 Opmærksomheden henledes på, at saneringsloven er ophævet med virkning fra  

 31. december 1984, men at den fortsat gælder for saneringsplaner, som er  

 vedtaget af et byfornyelsesselskab eller en kommune inden denne dato.
 Efter § 13, stk. 2, er en godkendt saneringsplan bindende for ejere og  

 indehavere af andre rettigheder over ejendommen uden hensyn til, hvornår  

 retten er stiftet.
 Efter § 16, stk. 4, må arealer, som inden en saneringsplans godkendelse er  

 overtaget af kommunalbestyrelsen i medfør af § 16 med henblik på nedrivning  

 af bebyggelse, ikke bebygges, før der er godkendt en saneringsplan, som  

 omfatter ejendommen.
Efter § 17 kan kommunalbestyrelsen nedlægge midlertidigt forbud mod, at en  

 ejendom, som er omfattet af en saneringsplan, bebygges eller i øvrigt  

 udnyttes på en måde, som vil være i strid med planen eller vanskeliggøre dens  

 gennemførelse.
Forbuddet kan nedlægges i indtil 2 år, og boligministeren kan  

 i særlige tilfælde tillade forlængelse af forbuddet med yderligere 1 år.
 14. Lov om byfornyelse (lovbekendtgørelse nr. 384 af  

 4. august 1983).
 Efter § 12, stk. 1, må der ikke retligt eller faktisk etableres forhold,  

 som er i strid med en offentlig bekendtgjort byfornyelsesbeslutning,  

 medmindre kommunalbestyrelsen meddeler tilladelse hertil.
Inden byfornyelsesbeslutningen bliver bekendtgjort, kan  

 kommunalbestyrelsen efter § 12, stk. 3, nedlægge forbud mod, at der retligt  

 eller faktisk etableres forhold, som kan hindres ved en  

 byfornyelsesbeslutning.
Forbuddet kan nedlægges i indtil 2 år og kan i  

 særlige tilfælde forlænges i yderligere 1 år med byfornyelsesnævnets  

 tilladelse.
 I følge § 33, stk. 3, finder § 12 tilsvarende anvendelse for  

 boligforbedringsbeslutninger.
Efter §§ 19, stk. 5, og 20, stk. 1, kan kommunalbestyrelsens påbud til  

 ejeren om at gennemføre forbedringsarbejder kun omfatte de foranstaltninger,  

 der er nævnt i § 19, stk. 5, såfremt 1) et flertal af lejerne har gjort  

 indsigelse imod ejerens projekt, eller Efter § 28 er et vedtaget gennemførelsesprojekt bindende for ejere og  

 indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
 15. Lov om midlertidig regulering af boligforholdene  

 (lovbekendtgørelse nr. 376 af 11. juli 1984).
 Hvis huslejenævnet har benyttet sig af sin adgang efter § 25, stk 3, til  

 at udsætte et forbedringsarbejde, må der ikke udstedes byggetilladelse til  

 forbedringsarbejdet, så længe udsættelsen er gældende.
 Inden der udstedes byggetilladelse, skal det endvidere påses, at reglerne  

 i §§ 46 og 52 om samtykke til nedlæggelse af en bolig er overholdt.
Andre love 16. Lov om bygningsmæssige  

 civilforsvarsforanstaltninger (lovbekendtgørelse nr. 536 af 3. november 1981,  

 som ændret ved lov nr. 649 af 19. december 1984).
 Bestemmelsen i ændringslovens § 1.1 om sikringsrumspligt ved nybyggeri  

 skal påses overholdt, således at byggetilladelse ikke kan meddeles, før  

 spørgsmålet om indretning af sikringsrum er blevet afklaret.
Ifølge bestemmelsen i § 9, stk. 1 i loven, skal et sikringsrum kunne  

 optage det normalt største antal personer i nybygningen.
Nærmere regler for  

 sikringsrummets størrelse er angivet i § 2 i Indenrigsministeriets  

 bekendtgørelse nr. 650 af 19. december 1984 om sikringsrum.
 Ifølge § 9, stk. 3, i loven kan indenrigsministeren helt eller delvis  

 fritage nybygninger til teatre, restauranter, mødelokaler o.lign. for  

 sikringsrumspligten, mod at der træffes andre egnede  

 beskyttelsesforantaltninger.
 Bestemmelsen i § 17 i loven om pligt til ved nybyggeri med sikringsrum at  

 etablere murgennembrydning ind til nabobygningens kælder skal påses  

 overholdt, således at byggetilladelse ikke kan meddeles, før dette spørgsmål  

 er blevet afklaret.
 Efter bestemmelsen i § 22 i loven påhviler tilsynet med lovens  

 gennemførelse kommunalbestyrelsen som bygningsmyndighed.
 Ifølge bestemmelsen i § 23 i loven kan Indenrigsministeriet i særlige  

 tilfælde dispensere fra lovens bestemmelser.
 Denne dispensationsbemyndigelse er ifølge Indenrigsministeriets  

 bekendtgørelse nr. 352 af 11. oktober 1966 tillagt Civilforsvarsstyrelsen med  

 ministeriet som ankeinstans.
 Bekendtgørelse nr. 650 af 19. december 1984 om sikringsrum indeholder de  

 tekniske bestemmelser for sikringsrum og murgennembrydninger.
 Bestemmelsen i § 2 i bekendtgørelsen angiver detaljerede bestemmelser for  

 antallet af pladser i sikringsrum for forskellige anvendelser af bygninger.
 Bestemmelsen i § 2, stk. 6, tillader, at antallet af pladser i sikringsrum  

 til erhvervsbygninger og etablissementer kan reduceres med 13 pct. af hensyn  

 til personfravær under beredskab.
 Bestemmelsen i § 7, stk. 5, fastlægger særlige regler for etableringen af  

 ekstra åbninger i et sikringsrums omgivende vægge udover åbninger til  

 adgangsdør og nødudgange.
 Bestemmelserne om murgennembrydningernes udførelse er indeholdt i §§ 15,  

 16, 17 og 18. § 18 fastsætter, at ejeren af en bestående bygning kan får sin  

 del af udgifterne til murgennembrydningen refunderet af  

 Civilforsvarsstyrelsen.
 17. Lov om varmeforsyning (lovbekendtgørelse nr. 330  

 af 29. juni 1983).
 Opmærksomheden henledes på § 13 i varmeforsyningsloven, som pålægger  

 kommunalbestyrelserne pligt til at virke for godkendte varmeforsyningsplaners  

 gennemførelse.
 I henhold til lovens § 18 kan kommunalbestyrelsen - under forudsætning af  

 et godkendt kollektivt varmeforsyningsprojekt - ved udstedelse af  

 byggetilladelse pålægge ny bebyggelse tilslutningspligt til et kollektivt  

 anlæg (tilslutningen skal ske ved ibrugtagningen).
 Hvis det skønnes nødvendigt til gennemførelse af  

 varmeforsyningsplanlægningen, kan kommunalbestyrelsen efter § 21 bestemme, at  

 nærmere angivne opvarmningssystemer ikke må etableres i ny bebyggelse inden  

 for et geografisk afgrænset område.
 Udover opførelse af nye bygninger omfatter udtrykket »ny  

 bebyggelse« i lovens § 18 og 21 også moderniseringer af særligt  

 omfattende karakter eller ombygning, som medfører etablering af et nyt  

 opvarmningssystem.
 18. Brandloven (lovbekendtgørelse nr. 365 af 28. juli  

 1983).
§ 27  fastsætter bl.a, at oprettelse af virksomheder,  

 der anvender brandbare luftarter, kræver tilladelse fra brand- eller  

 beredskabskommissionen og i kommuner uden brand- eller beredskabskommission  

 fra politimesteren.
Der kan stilles krav vedrørende virksomhedens  

 beliggenhed, indretning og benyttelse.
I medfør af § 40 er der udsendt bekendtgørelser og tekniske forskrifter om - oplagring og anvendelse af brandfarlige væsker, herunder sprøjtemaling  

 og lakering med brandfarlige væsker, - F-gas, - træbearbejdning og træoplag, - plastforarbejdning og plastoplag, - korn- og foderstofvirksomheder, - fremstilling og oplagring af mel og - andre brandfarlige virksomheder og oplag (fremstilling og/eller  

 oplagring af papirvarer, tekstiler, tæpper, gummi, tobak, sukker, stearinlys,  

 tovværk, tagpap, asfalt, tjære, halm, kul, koks, kolonialvarer, spaghnum,  

 smøreolie) samt godsterminaler, postterminaler, stykgodslagre, lagerbygninger  

 med emballerede produkter, hvor emballagemængden overstiger 1.000 m3, og  

 højlagre (oplagring i større højde end 6 m over gulv) i lagerbygning på over  

 600 m2 med emballerede produkter.
 Brandmyndigheden (brand- eller beredskabskommissionen og i kommuner uden  

 brand- eller beredskabskommission politimesteren) kan stille krav vedrørende  

 beliggenhed, indretning og benyttelse af sådanne virksomheder og oplag, idet  

 dog Statens Brandinspektion fastsætter vilkår for store oplag af brandfarlige  

 væsker (over 10.000 oplagsenheder) og F-gas (over 25.000 kg) samt alle  

 højlagre.
I medfør af tidligere brandlov er der udsendt bekendtgørelse om opbevaring  

 af transportable beholdere med sammentrykkede, fordråbede eller uder tryk  

 opløste luftarter.
Brandmyndigheden (subsidiært Statens Brandinspektion)  

 fastsætter vilkår for oprettelse af sådanne oplag.
Boligministeriet, byggestyrelsen, den 1. april 1985 Marius Kjeldsen /Ella Blousgaard Visse best. forældede.
