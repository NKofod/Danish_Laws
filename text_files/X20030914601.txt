Indbetaling til  

 ophørspension efter pensionsbeskatningslovens § 15 A - indskud i forbindelse  

 med ophør af minkproduktion Spørgsmål Kan A's ophør med minkproduktion og salget af alle minkhaller,  

 minkbure og alt minkinventar i øvrigt betragtes som "afståelse af en del  

 af en erhvervsmæssig virksomhed" i henhold til pensionsbeskatningslovens  

 §  

 15A, stk. 1, således at fortjenesten på minkene i forhold til statusværdien  

 og  

 fortjenesten på minkhaller og minkbure mv. i henhold til afskrivningsloven  

 kan  

 danne grundlag for indskud på en pensionsordning i henhold til  

 pensionsbeskatningslovens § 15A, stk. 5 og 6? Svar Den del af fortjenesten, der hidrører fra salg af minkhaller,  

 minkbure og alt øvrigt inventar til brug i minkproduktionen, kan danne  

 grundlag  

 for indskud på en pensionsordning i henhold til pensionsbeskatningslovens §  

 15A, stk. 5 og 6. Det forudsættes, at de øvrige betingelser i  

 pensionsbeskatningslovens § 15A er opfyldt.
 Den del af fortjenesten, der hidrører fra salg af minkskind og  

 levende mink, kan ikke danne grundlag for indskud på en pensionsordning i  

 henhold til pensionsbeskatningslovens § 15A, stk. 5 og 6.
Beskrivelse af de faktiske forhold Pensionsbeskatningslovens § 15A bestemmer, at personer, der i  

 forbindelse med afståelse af deres erhvervsmæssige virksomhed eller en andel  

 af  

 denne opnår en skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte beløb.
Bestemmelsen har til formål at indføre en særlig adgang for  

 personer over 55 år, der har drevet selvstændig virksomhed i mindst 10 år,  

 til  

 at oprette pensionsordninger i forbindelse med virksomhedsophør.
Disse  

 personer  

 står ved erhvervsvirksomhedens ophør typisk dels med en skattepligtig  

 fortjeneste hidrørende fra virksomheden, dels med en meget begrænset eller  

 helt  

 manglende pensionsopsparing.
 Bestemmelsen går ud på at tillade en nærmere afgrænset  

 persongruppe at anvende et beløb svarende til den skattepligtige fortjeneste  

 ved afståelse af virksomhed, dog maks. 2.133.100 kr. (2003-niveau) til at  

 oprette pensionsordninger med løbende udbetalinger og ratepensionsordninger  

 efter særlige beskatningsregler, der tilgodeser de pågældendes særlige  

 situation.
A ejer en landbrugsejendom på 54 hektar.
Ejendommen har i over 30  

 år været drevet med minkproduktion.
Der er endvidere i 1992 anlagt en fiskesø, en såkaldt put and take  

 sø, på ejendommen.
Søen er drevet sammen med minkfarmen.
Landbrugsjorden har fra og med 1995 været bortforpagtet.
Tidligere  

 blev jorden drevet med almindelig planteavl.
I 2002 hører minkproduktionen op.
Alle minkene og minkskindene  

 sælges.
Minkhaller og minkbure samt alt øvrigt inventar til brug i  

 minkproduktionen sælges ligeledes.
Der sælges ingen del af jorden til  

 ejendommen.
 Den fremtidige drift af ejendommen vil bestå i uændret drift af  

 fiskesøen og bortforpagtning af jorden.
Styrelsens indstilling og begrundelse Der skal tages stilling til, om fortjenesten fra afståelsen af  

 følgende aktiver kan indskydes på en pensionsordning efter  

 pensionsbeskatningslovens § 15A:
levende mink minkskind minkhaller og minkbure alt øvrigt inventar til brug i minkproduktionen Af lovforslagets bemærkninger til § 15A, stk. 6 og 7, fremgår  

 vedrørende begrebet skattepligtig fortjeneste: "  

  

 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige gevinster, der opnås ved  

 salg  

 af virksomhedens aktiver, så som driftsmidler, goodwill og andre immaterielle  

 aktiver, fast ejendom og værdipapirer, med fradrag af tab." Ligningsrådet har i  

  

 SKM2002.73.LR  



  

 tilkendegivet,  

 at fortjeneste og tab på omsætningsaktiver så som varelager og igangværende  

 arbejder ikke skal medregnes i den skattepligtige fortjeneste efter  

 pensionsbeskatningslovens § 15A, stk. 6.
 Ligningsrådet har herved henset til, at fortjeneste/tab ved  

 salg/levering af virksomhedens omsætningsaktiver er en så integreret del af  

 en  

 virksomheds formål, virke og indtjening, at fortjenesten/tabet alene kan  

 indgå  

 som en del af virksomhedens driftsoverskud/-tab og derfor ikke kan henregnes  

 til den skattepligtige fortjeneste ved salget af virksomheden efter  

 pensionsbeskatningslovens § 15 A, stk. 6.
Ligningsrådet har således fundet det rigtigt at skelne mellem  

 omsætningsaktiver, der er beregnet for salg i virksomheden og andre aktiver,  

 der kun berører driften i den udstrækning, der kan afskrives på aktivet.
For  

 så  

 vidt angår sidstnævnte, fremkommer der typisk kun en fortjeneste på aktivet i  

 forbindelse med helt eller delvist salg af virksomheden, hvilket gør det  

 naturligt at medregne denne fortjeneste som den del af den skattepligtige  

 fortjeneste ved salg af virksomheden, der kan indskydes på en pensionsordning  

 efter pensionsbeskatningslovens § 15A.
Minkskind og levende mink skal henføres til virksomhedens  

 varelager jf.
TSS-cirkulære 2001-46. Den del af fortjenesten, der hidrører  

 fra  

 salg af skind og mink, kan derfor ikke indskydes på en pensionsordning efter  

 pensionsbeskatningslovens § 15A.
 For så vidt angår minkhaller, minkbure og alt øvrigt inventar til  

 brug i minkproduktionen, finder styrelsen, at der er tale om driftsmidler.  

 Derfor kan den del af fortjenesten, der hidrører fra salg heraf, indskydes på  

 en pensionsordning efter pensionsbeskatningslovens § 15A.
Det forudsættes, at A udfylder erklæring i medfør af  

 pensionsbeskatningslovens § 15A, stk. 8, jf. § 14 i bekendtgørelse om  

 beskatningen af pensionsordninger (blanket nr. 02.032 eller 02.033). Det  

 forudsættes endvidere, at de øvrige betingelser for at kunne få fradrag efter  

 pensionsbeskatningslovens § 15 A er opfyldt.
Disse øvrige betingelser fremgår  

 af blanketten.
