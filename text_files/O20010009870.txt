 Resumé  



  

 En mand klagede over kommunens og det sociale nævns afgørelser om at  

 tilbagekalde en afgørelse om at forlænge udbetalingen af sygedagpenge.
 Ombudsmanden kunne ikke tilsidesætte myndighedernes vurdering  

 hvorefter betingelserne for at modtage sygedagpenge ikke længere var opfyldt,  

 og ombudsmanden kunne heller ikke kritisere tilbagekaldelsen af afgørelsen.
 Ombudsmanden henstillede imidlertid til nævnet at genoptage sagen  

 med henblik på at tage stilling til om tilbagekaldelsen var sket med et  

 rimeligt varsel, og i benægtende fald tage stilling til hvor langt et varsel  

 skulle være.
 Ombudsmanden udtalte at kommunen burde have taget notat om  

 indholdet af et møde med mandens læge.
 Ombudsmanden udtalte endvidere at kommunen burde have partshørt  

 manden om indholdet af mødet med lægen inden kommunen traf sin afgørelse.
 Endelig kritiserede ombudsmanden kommunens begrundelse der ikke  

 opfyldte begrundelseskravet i forvaltningslovens § 24. (J.nr. 1999-3630-025).
Tilbagekaldelse af afgørelse om forlængelse af sygedagpenge.  

 Notatpligt.
Partshøring Det fremgår af sagen at A  

 den 23. oktober 1997 blev sygemeldt fra et ansættelsesforhold på en  

 møbelfabrik  

 hvor A var i arbejdsprøvning med henblik på etablering af en såkaldt  

 50/50-ordning.
Sygemeldingen blev af As læge begrundet med at A ikke  

 længere  

 kunne klare arbejdet.
Den 3. november 1997 modtog kommunen As anmodning  

 om  

 dagpenge.
På foranledning af As læge  

 blev der indhentet en psykologerklæring til afdækning af om der eventuelt  

 skulle indledes en sag om førtidspension.
Sideløbende hermed blev der  

 iværksat  

 en ny arbejdsprøvning i 2 måneder hvorunder A fortsat modtog sygedagpenge.
 Efter at kommunen modtog  

 psykologerklæringen, blev der på kommunens foranledning foretaget en  

 neurologisk undersøgelse af A.
Samtidig hermed startede A  

 på kommunens revacenter med henblik på en afklaring af As  

 erhvervsmæssige  

 begrænsninger.
A var på revacentret i 3 måneder.
 Konklusionen på  

 afklaringsperioden var at A ikke ville kunne vende tilbage til  

 arbejdsmarkedet  

 på normale vilkår, men at der nok ville blive tale om et fleksjob.
Den 20. august 1998 fik A  

 meddelt afslag på pension.
Denne afgørelse blev senere stadfæstet af Det  

 Sociale Nævn i Ringkjøbing Amt.
 Da kommunen efter det  

 oplyste fortsat vurderede at revalidering, eventuelt til fleksjob, var  

 overvejende sandsynlig, fortsatte A på sygedagpenge.
 Den 19. november 1998 skrev  

 kommunen således til A:
Forlængelse ud over varighedsbegrænsningen Efter dagpengelovens § 22  

 indtræder en varighedsbegrænsning, når der ved en måneds udgang i alt er  

 udbetalt dagpenge/sygeløn for mere en 52 uger i de forudgående 18  

 kalendermåneder.
 Dagpengeperioden kan dog  

 forlænges, når det er overvejende sandsynligt, at der vil blive iværksat  

 revalidering, når der efter en lægelig vurdering er sikker forventning om, at  

 den sygemeldte inden for 26 uger kan genoptage erhvervsmæssig beskæftigelse i  

 fuldt omfang, eller der er rejst ansøgning om offentlig pension.
 Det er besluttet at forlænge  

 Deres dagpengeudbetaling.
 Det vil således også kunne udbetales sygedagpenge til Dem så længe det  

 anses for sandsynlig at revalidering vil blive iværksat.
 Den 26. november 1998 blev  

 der holdt et såkaldt § 24-møde mellem Holstebro Kommune og As  

 praktiserende  

 læge.
Fra kommunens side deltog sagsbehandleren, jobkonsulenten,  

 dagpengegruppen og kommunens lægekonsulent.
Den 27. november 1998 skrev  

 Holstebro Kommune atter til A.
I brevet stod bl.a.:
Meddelelse om varighedsbegrænsning Efter dagpengelovens § 22  

 ophører dagpengeudbetalingen, når der ved en måneds udgang i alt er udbetalt  

 dagpenge eller sygeløn for mere end 52 uger i de forudgående 18  

 kalendermåneder.
For Deres vedkommende  

 indtræder varighedsbegrænsningen 30. november 1998.
 Sagen har været vurderet med  

 Deres læge, og der er ikke fundet grundlag for at forlænge  

 dagpengeudbetalingen.
 Dagpengeudbetalingen i  

 Sygedagpengegruppen vil derfor ophøre ovennævnte dato, hvis De ikke er  

 raskmeldt forinden.
 Forening B klagede på As  

 vegne ved brev af 3. december 1998 over kommunens afgørelse til Det Sociale  

 Nævn  

 i Ringkjøbing Amt.
Foreningen skrev bl.a.:
Er det en korrekt  

 afgørelse, at kommunen pludselig beslutter, at der alligevel ikke kan  

 etableres  

 en arbejdsprøvning og derfor stopper dagpengene, og kan de gøre det med så  

 kort  

 varsel, når de ugen før har truffet den modsatte beslutning om at forlænge  

 dagpengene med henvisning til arbejdsprøvning før placering i fleksjob? Under sagens behandling i  

 det sociale nævn indsendte A kopi af en artikel fra Holstebro Dagblad fra den  

 16. december 1998 om sygedagpenge.
 Holstebro Kommune  

 remonstrerede afgørelsen og sendte sagen til det sociale nævn ved brev af 18.  

 januar 1999. Kommunen redegjorde i brevet for sagens forløb og anførte:
 Sagen er revurderet i løbet  

 af perioden, der er gået, siden anken er modtaget, hvilket munder ud i at  

 tidligere trufne afgørelse fastholdes.
 Dagpengestoppet begrundes  

 med at pgl. ikke er fuld uarbejdsdygtig i henhold til dagpengelovens § 5, der  

 er tale om en stationær lidelse, som ikke berettiger til pensionstilkendelse  

 og  

 revalideringsmulighederne er udtømte.
 Ved afgørelse dateret 29.  

 juni 1999 stadfæstede det sociale nævn kommunens afgørelse.
Nævnet anførte  

 bl.a.:
 De er således ikke  

 berettiget til forlængelse af dagpengeperioden ud over  

 varighedsbegrænsningen,  

 som indtrådte den 30. november 1998, på hvilket tidspunkt De havde modtaget  

 sygedagpenge i mere end 52 uger i de forudgående 18 kalendermåneder.
 Afgørelsen begrundes med, at  

 revalidering ikke kan anses for overvejende sandsynlig, jfr. dagpengelovens §  

 22, stk. 1, nr. 1.
 Der er ved afgørelsen lagt  

 vægt på, at De er fundet berettiget til et fleksjob, idet det på grund af  

 Deres  

 fysiske og psykiske helbredsforhold ikke er realistisk, at De gennem  

 revalidering vil kunne bringes tilbage til et arbejde på normale vilkår.
Det er en betingelse for at  

 forlænge dagpengeperioden efter § 22, stk. 1, nr. 1, at der er udsigt til  

 revalidering med henblik på tilbagevenden til arbejdsmarkedet på normale  

 vilkår.
Et fleksjob kan ikke sidestilles med revalidering, da mulighederne  

 for  

 revalidering til beskæftigelse på normale vilkår skal være udtømte, før der  

 kan  

 tilbydes et fleksjob, jfr. aktivlovens § 71.
 Det er således ikke muligt  

 at forlænge dagpengeperioden, indtil kommunen finder et fleksjob til Dem,  

 selv  

 om De umiddelbart er klar til at påtage Dem et sådant.
 Det er af samme grund heller  

 ikke muligt at forlænge dagpengeperioden, selv om der er planer om at  

 iværksætte en arbejdsprøvning, når arbejdsprøvningen sker med henblik på  

 etablering af et fleksjob.
 Nævnet skal henvise til  

 praksis fra Dagpengeudvalget og Den Sociale Ankestyrelse, offentliggjort i  

 social meddelelse D-6-99 og D-7-99, som vedlægges til Deres orientering.
Nævnet finder det  

 kritisabelt, at Holstebro Kommune den 19. november 1998 traf afgørelse om  

 forlængelse af dagpengeperioden ud over varighedsbegrænsningen, hvorefter man  

 den 27. november 1998 ændrede denne afgørelse, uden at der var sket  

 væsentlige  

 ændringer i sagens faktum eller det retlige grundlag.
Nævnet finder, at  

 kommunen burde have ventet med at træffe afgørelse vedrørende  

 forlængelsesspørgsmålet,  

 hvis det var kommunens vurdering, at en endelig stillingtagen til forlængelse  

 forudsatte en mødedrøftelse.
Nævnet finder dog ikke, at  

 dette kan begrunde, at De har krav på forlængelse af dagpengeperioden ud over  

 varighedsbegrænsningen, idet kommunens afslag på at forlænge dagpengeperioden  

   

 afgørelsen af 27. november 1998  er truffet og meddelt Dem, inden  

 varighedsbegrænsningen faktisk er indtrådt. A klagede over afgørelsen  

 til Den Sociale Ankestyrelse og anførte bl.a. at han mente der var sket noget  

 nyt i sagen, da han skulle indlægges på epilepsihospitalet Filadelfia den 19.  

 juli 1999. A anførte videre at han regnede med at få det meget bedre.
Den 22. juli 1999 traf  

 Ankestyrelsen afgørelse om ikke at ville behandle As sag da den ikke  

 fandtes  

 at have principiel eller generel betydning.
Begrundelsen var at afgørelsen  

 beroede på en konkret skønsmæssig vurdering af As helbredsforhold og  

 hvorvidt det var overvejende sandsynligt at  

 revalidering ville blive iværksat.
 As bror anmodede den 26.  

 august 1999 Ankestyrelsen om at genoptage sagens behandling under henvisning  

 til at A var under lægebehandling.
 Ved brev af 17. september  

 1999 skrev Ankestyrelsen til A:
 Efter dagpengelovens § 22,  

 stk. 1, nr. 2, er det en betingelse for at forlænge dagpengeretten, at den  

 sikrede er under eller venter på lægebehandling, som må antages inden for  

 kortere tid at kunne genskabe arbejdsdygtigheden.
Efter § 39 i  

 socialministeriets bekendtgørelse nr. 442 af 23. juni 1998 bortses der ved  

 afgørelsen af om dagpengeretten kan forlænges, fra den periode, hvor den  

 sygemeldte venter på behandling på offentligt sygehus.
 Det er således en betingelse  

 for at kunne forlænge Deres dagpengeret, at De ved varighedsbegrænsningens  

 indtræden kunne antages at være fuld arbejdsdygtig indenfor kortere tid efter  

 at behandlingen på sygehuset er startet.
 Det fremgår af sagen at De  

 ikke kan antages at blive fuld arbejdsdygtig indenfor kortere tid efter  

 indlæggelsen på Filadelfia, ligesom der ikke forventes at revalidering vil  

 blive  

 iværksat, hvorimod det antages at De muligvis kan tilbydes et flexjob.
 Det sociale nævns afgørelse  

 ses således ikke på det foreliggende på nogen måde at være i strid med  

 dagpengelovens regler.
 Ankestyrelsen finder derfor  

 fortsat at sagen ikke har principiel eller generel betydning, og at  

 afgørelsen  

 er i overensstemmelse [med] de for forlængelse gældende retsregler.
 Ankestyrelsen kan derfor  

 fortsat ikke behandle sagen.
 Ved brev af 7. december 1999  

 klagede A til mig.
 Den 13. marts 2000 anmodede  

 jeg Det Sociale Nævn i Ringkjøbing Amt og Holstebro Kommune om en udtalelse i  

 anledning af As klage.
 I anmodningen henviste jeg  

 til myndighedernes afgørelser og anmodede Holstebro Kommune om at redegøre  

 for  

 de oplysninger der lå til grund for de to afgørelser af 19. og 27. november  

 1998, herunder for baggrunden for at revalidering ved afgørelsen af 27.  

 november 1998 ikke længere ansås for sandsynlig.
 Jeg anmodede endvidere  

 myndighederne om at redegøre for deres overvejelser om hvorvidt kommunens  

 afgørelse af 19. november 1998 lovligt kunne tilbagekaldes.
Endelig anmodede jeg  

 myndighederne om en udtalelse om hvorvidt der under sagens behandling var  

 foretaget partshøring.
I den forbindelse anmodede jeg Holstebro Kommune om at  

 oplyse om A forud for afgørelsen den 27. november 1998 var blevet partshørt  

 over indholdet af de vurderinger der ifølge kommunens afgørelse af 27.  

 november  

 1998 blev foretaget sammen med As læge, jf. forvaltningslovens § 19.
 Jeg gjorde samtidig  

 myndighederne opmærksom på at jeg i forbindelse med min behandling af sagen  

 ville tage stilling til om myndighedernes afgørelser opfyldte  

 begrundelseskravene i forvaltningslovens § 24.
Ved brev af 16. marts 2000  

 anmodede det sociale nævn Holstebro Kommune om en udtalelse i anledning af  

 mit  

 brev.
Nævnet skrev i den forbindelse:
 Nævnet skal bemærke, at  

 nævnet ved sin behandling af sagen ikke har modtaget notater fra kommunen,  

 hvoraf fremgår, at egen læge har været inddraget ved kommunens sidst  

 foretagne  

 vurdering af forlængelsesmulighederne (det vil sige mellem de to afgørelser).
Nævnet har på baggrund af  

 kommunens ankebesvarelse/redegørelse til nævnet opfattet sagen således, at  

 der  

 mellem kommunens to afgørelser vedrørende forlængelse af dagpengeperioden ud  

 over varighedsbegrænsningen alene er foretaget en  

  

 intern  

  

 vurdering af forlængelsesmulighederne  det vil sige uden  

 indhentelse af yderligere oplysninger fra egen læge eller deltagelse af egen  

 læge ved opfølgningsmødet den 26. november 1998. Er dette korrekt?  Ved brev af 17. april 2000  

 fremkom Holstebro Kommune med følgende udtalelse:
 Indledningsvis ønsker  

 Holstebro Kommune at medgive, at det ikke var god sagsbehandling at træffe to  

 modstridende afgørelser med så kort mellemrum.
Samtidig ønsker Holstebro  

 Kommune at henlede opmærksomheden på, at sagen, set i bagklogskabens lys,  

 givetvis burde have været stoppet på et langt tidligere tidspunkt, idet det  

 allerede, da der bliver givet afslag på førtidspension (august 1998), kunne  

 fastslåes, at de lægelige behandlingsmuligheder i dagpengelovens forstand var  

 udtømte, og at tilstanden derfor kunne anses for stationær.
Endvidere stod  

 det  

 på samme tidspunkt meget klart, at (A) ville have meget svært ved at bestride  

 et job på normale vilkår, hvilket burde have medført et dagpengestop med en  

 begrundelse om, at han var til beskyttet beskæftigelse (fleksjob), og at  

 mulighederne for revalidering til ordinær beskæftigelse derfor var udtømte  

 eller alternativt at han kunne stå til rådighed for arbejdsmarkedet med  

 begrænsninger, hvilket ligeledes ville medføre et dagpengestop med mindre det  

 ansås for overvejende sandsynligt at revalidering eller behandling ville  

 kunne  

 bedre arbejdsevnen, og dermed hans mulighed for at indtræde i ordinær  

 beskæftigelse.
 Holstebro Kommune havde et  

 ønske om at bruge loven fuldt ud, til gunst for (A), og ville derfor strække  

 sig langt for en løsning, hvorfor Holstebro Kommune den 19.11.1998 med  

 udgangspunkt i sidst nævnte faktum vælger at give mulighed for at  

 dagpengeretten kan forlænges ud over varighedsbegrænsningen, altså med  

 begrundelse om, at revalidering med henblik på tilbagevenden til det ordinære  

 arbejdsmarked er overvejende sandsynligt.
På opfølgningsmødet (§ 24  

 møde) den 26.11.1998 mellem Holstebro Kommune og pågældendes læge, bliver det  

 dog endnu engang fastslået, at (A)s lidelse er stationær i  

 dagpengelovens  

 forstand samt at det ikke er muligt at forbedre hans arbejdsevne via  

 revalidering, således at han kan vende tilbage til arbejdsmarkedet på normale  

 vilkår, hverken via uddannelse eller arbejdsprøvning.
Holstebro Kommune føler  

 sig herefter nødsaget til at ændre sin afgørelse af 19.11.1998 om  

 forlængelse,  

 da der ikke er lovgivningsmæssigt grundlag for en forlængelse udover  

 varighedsbegrænsningen.
Dagpengene bringes til ophør i medfør af  

 dagpengelovens  

 § 5, da der er tale om en stationær lidelse, der ikke berettiger til  

 førtidspension, og revalideringsmulighederne i forbindelse med tilbagevenden  

 til ordinært arbejde skønnes for udtømte.
 Det er Holstebro Kommunes  

 vurdering, at pågældende vil kunne profitere af et længerevarende  

 optræningstiltag  

 (aktivering) i henhold [til] bestemmelserne i Lov om aktiv socialpolitik med  

 henblik på at kunne bestride et job på særlige vilkår, hvorfor pågældende  

 opfordres til at søge kontanthjælp.
 Holstebro Kommune mener ikke  

 i lovens forstand at have tilbagekaldt sin afgørelse af 19.11.1998, men i  

 stedet ændret den ved afgørelse af 27.11.1998, da der ikke (længere) var  

 hjemmel i loven til at fastholde den af 19.11.1998 trufne afgørelse.  

 Holstebro  

 Kommune er af den opfattelse, at man den 19.11.1998 befandt [sig] helt ud ved  

 kanten af dagpengelovens ramme, hvorimod man efter mødet den 26.11.1998 havde  

 bevæget sig uden for rammen, hvorfor en fastholdelse af afgørelsen af  

 19.11.1998 ville have været i strid med dagpengeloven (ulovlig).
Der er i perioden mellem den  

 19.11.1998 og 27.11.1998 ikke foretaget en direkte partshøring af (A),  

 hvilket  

 som nævnt ( ) skyldes, at der i princippet ikke forelå nye oplysninger som  

 (A)  

 ikke var bekendt med.
De foreliggende oplysninger omkring hans arbejdsmæssige  

 formåen, herunder den manglende realistiske mulighed for tilbagevenden til et  

 ordinært job samt den stationære sygdomstilstand var blot blevet yderligere  

 tydeliggjort på mødet den 26.11.1998, hvorfor en fastholdelse af afgørelsen  

 af  

 19.11.1998 ville være i modstrid med dagpengeloven.
Der findes ikke notater, der  

 dokumenterer, at egen læge har været inddraget mellem de to afgørelser, idet  

 det foregik på et såkaldt § 24 møde den 26.11.1998  et møde hvor  

 Holstebro  

 Kommune og lægen mødes  Det er ikke et møde, hvor der bliver truffet  

 beslutninger, men et møde, hvor der foregår en dialog mellem lægen og  

 Holstebro  

 Kommune.
Det er Holstebro Kommunes opfattelse, at skønnet omkring, hvorvidt  

 der  

 kan foretages en forlængelse, skal foretages af Holstebro Kommune på baggrund  

 af de foreliggende oplysninger, herunder eksempelvis § 24 mødet, og ikke som  

 en  

 fælles beslutning mellem lægen og Holstebro Kommune.
Det kan som følge heraf  

 konkluderes, at Holstebro Kommune på mødet den 26.11.1998 blev klar over, at  

 den befandt sig udenfor lovens rammer.
 Det er korrekt, at Holstebro  

 Kommune ikke har indhentet yderligere skriftligt lægeligt materiale mellem  

 den  

 19.11.1998 og 27.11.1998, men som tidligere beskrevet har der været afholdt  

 møde mellem lægen og Holstebro Kommune den 26.11.1998. Med hensyn til om der  

 alene er foretaget en intern vurdering  altså en vurdering af kommunen  

  kan  

 Holstebro Kommune medgive, at dette er tilfældet.
 Ved brev af 26. juni 2000  

 fremkom Det Sociale Nævn i Ringkjøbing Amt med en udtalelse til mig.
Nævnet  

 skrev:
 Nævnet har ved brev af 26.  

 januar 1999 foretaget partshøring i Holstebro Kommunes ankebesvarelse af 18.  

 januar 1999.
 Der er ikke foretaget  

 partshøring herudover, ligesom der ikke har været fremsat anmodning om  

 aktindsigt.
 Nævnet stadfæstede ved sin  

 afgørelse af 29. juni 1999 Holstebro Kommunes afgørelse af 27. november 1998,  

 hvorefter (A) ikke var berettiget til forlængelse af dagpengeudbetalingen ved  

 varighedsbegrænsningens indtræden den 30. november 1998.
 Begrundelsen herfor var, at  

 det ikke kunne anses overvejende sandsynlig, at revalidering ville blive  

 iværksat.
 (A) var derimod af kommunen  

 fundet berettiget til fleksjob, som man dog ikke umiddelbart kunne etablere.
 Der var ikke indtruffet  

 faktiske eller retlige ændringer mellem de 2 [kommunale] afgørelser.
 Følgende fremgår af den  

 kommunale dagpengesektions journalark, side 1:
Sagsbehandler ( ) deltaget  

 d.d. i lægemødet.
Hun opridser hidtidig sagsforløb vedr. arbejdsprøvning, og  

 foreslår at der arbejdes henimod  

 placering i 50/50 ordning.
 11.11.97:
 ( ) meddeler, at hun  

 forsøger at få tvillingeparret placeret i arbejdsprøvning på ny i tidligere  

 virksomhed og anmoder om at dette sker på DP i en to måneders periode  

 foreløbig.
 § 24 møde d. 27. august  

 1998.
 Har fået afslag på pension.  

 ( ) følger op på sagen.
( ) meddeler, at hun har  

 indkaldt pgl til en samtale d. 14.9.98 og har bedt ham tænke over, hvorvidt  

 han  

 ønsker fleksjob.
Hvis ikke stop for DP og overgang til  

 kontanthjælp/aktivering.
 § 24-møde den 26.11.98:
Pgl. har været i  

 arbejdsprøvning på (X) Møbler, men det gik ikke godt.
Det skønnes ikke muligt  

 at finde egnet arbejdsprøve til pgl.
Dagpengeudbetalingen stoppes pr.  

 30.11.98.
 Pgl. har tidligere fået  

 afslag på pension, og der skønnes ikke at være sket nogen ændring i  

 situationen.
 Pgl. gives besked om stop af  

 dagpengeudbetalingen og om, at han kan rette henvendelse til  

 kontanthjælpsgruppen på ( )-vej.
 Nævnet opfatter ( )  

 situationen således, at kommunen i al fald senest den 27. august 1998 havde  

 konkluderet, at (A) ikke ville kunne revalideres til et job på normale  

 vilkår,  

 men at man ville arbejde hen i mod etablering af et fleksjob.
 Det fremgår desuden, at  

 kommunen var indstillet på at forlænge dagpengeperioden, såfremt (A) ønskede  

 et  

 fleksjob.
 Nævnet vurderer derfor, at  

 kommunen på tidspunktet for afgørelsen af 19. november 1998  og også  

 tidligere  

  har fortolket reglen i dagpengelovens § 22, stk. 1, nr. 1 således, at  

 visitation til og iværksættelse af arbejdsprøvning med henblik på etablering  

 af  

 et fleksjob ikke udelukker forlængelse af dagpengeretten ud over  

 varighedsbegrænsningen.
 Nævnet er af den opfattelse,  

 at dagpengelovens § 22, stk. 1, nr. 1  

  

 ikke  

  

 giver hjemmel til forlængelse af dagpengeretten ud over  

 varighedsbegrænsningen  

 i et tilfælde, hvor det er vurderet, at den sygemeldte ikke via  

 revalideringsmæssige tiltag vil blive i stand til at varetage et arbejde på  

 normale vilkår, men at pågældende i stedet skal tilbydes et fleksjob.
 Nævnets afgørelse af 29.  

 juni 1999 er udtryk for denne fortolkning af § 22, stk. 1, nr. 1.
 Nævnet støtter sin  

 fortolkning på SM D-06-99 og SM D-07-99, hvori Den Sociale Ankestyrelse har  

 præciseret, at den revalidering, der omtales i dagpengelovens § 22, stk. 1,  

 nr.  

 1, ikke omfatter/kan sidestilles med fleksjob og iværksættelse af  

 foranstaltninger med henblik på fleksjob.
Begrundelsen herfor er  

 blandt andet, at revalideringsmulighederne skal være udtømte, før man kan  

 komme  

 i betragtning til et fleksjob.
Endvidere har Ankestyrelsen som begrundelse  

 for  

 denne fortolkning af dagpengelovens § 22, stk. 1, nr. 1 fremhævet aktivlovens  

 trinvise opbygning med særskilte kapitler om henholdsvis  

 kontanthjælp/aktivering, revalidering, og fleksjob, jfr. Nyt fra  

 Ankestyrelsen nr. 1, 1999.
 Før indførelsen af fleksjob  

 pr. 1. januar 1998 og socialreformen af 1. juli 1998 fandtes reglerne om  

 beskyttede stillinger  herunder de såkaldte 50/50-ordninger for  

 ikke-pensionister (forgængeren for fleksjob)  i bistandlovens § 91.
Da disse regler var  

 gældende, nåede Ankestyrelsen i en konkret afgørelse, SM D-15-96, frem til,  

 at  

 der kunne ske forlængelse, når en person var fundet berettiget til en  

 beskyttet  

 stilling.
Denne SM er nu ophævet.
 Der er således tale om, at  

 fleksjob  i modsætning til de såkaldte 50/50-ordninger  ikke  

 sidestilles med  

 revalidering i dagpengelovens forstand.
 Nævnet finder på denne  

 baggrund, at kommunen ikke i dagpengelovens § 22, stk. 1, nr. 1 havde hjemmel  

 til at forlænge dagpengeretten ud over ordinær varighed.
På tidspunktet for kommunens  

 afgørelse om forlængelse af dagpengene udover varighedsbegrænsningen var den  

 nu  

 ophævede SM (D-15-96) imidlertid fortsat gældende, hvorfor der kunne herske  

 tvivl om fortolkningen af dagpengelovens § 22, stk. 1, nr. 1 i relation til  

 fleksjob.
Retstilstanden blev først afklaret med SM D-06-99 og D-07-99, og  

 der  

 er derfor næppe holdepunkt for at anse kommunens afgørelse for ugyldig.
 Spørgsmålet om  

 retmæssigheden af kommunens afgørelse af 27. november 1998 må derfor bero på  

 om  

 afgørelsen af 18. november 1998 har kunnet tilbagekaldes.
Nævnet har herved lagt til  

 grund at der er tale om en  

 begunstigende forvaltningsakt, som har skabt en forventning hos adressaten, at der ikke er indtrådt væsentlige ændringer i  

 de til grund liggende retlige og faktiske forhold mellem de 2 afgørelser, at årsagen til ændringen  

 således udspringer af en ændret vurdering på samme grundlag, at kommunens oprindelige  

 afgørelse var behæftet med en indholdsmæssig mangel, at korrektionen fandt sted  

 ca. 1 uge senere og før varighedsbegrænsningen indtraf, således at klager  

 ikke  

 har kunnet indrette sig i tillid til afgørelsen, at der er tale om en løbende  

 ydelse, hvis udbetaling forudsætter, at lovens betingelser til en hver tid er  

 opfyldt, at dagpengene kunne og burde  

 have været standset i september 1998 efter beslutningen om, at den pågældende  

 ikke var berettiget til pension, idet revalidering til arbejde på normale  

 vilkår allerede da blev vurderet som usandsynlig.
 De 3 førstnævnte argumenter  

 taler for, at kommunen ikke kunne tilbagekalde afgørelsen af 18. november,  

 mens  

 de 4 sidstnævnte hensyn går i modsat retning.
Nævnet har fundet, at  

 hensynet til borgerens forventning om at kunne støtte ret på en ulovlig  

 afgørelse måtte vige for hensynet til en lovmæssig forvaltning.
Det er herved  

 også taget i betragtning, at skadevirkningen for den berørte borger er  

 begrænset,  

 idet der påhviler kommunen en pligt til løbende at revidere dagpengesagen,  

 hvorfor afgørelsen af 18. november 1998 ikke kunne bibringe  

 dagpengemodtageren  

 en forventning om en langvarig fortsættelse af dagpengeudbetalingen. Ved brev af 3. juli 2000 fik  

 A kopi af nævnets breve af 16. marts og 26. juni 2000 og Holstebro Kommunes  

 brev af 19. april 2000 med anmodning om at fremkomme med eventuelle  

 bemærkninger.
Ved brev af 20. juli 2000  

 fremkom A med sine bemærkninger.
A oplyste i den anledning at han havde fået  

 bevilget en førtidspension.
 Ved brev af 28. august 2000  

 fremkom det sociale nævn med nogle supplerende bemærkninger i anledning af  

 As  

 brev af 20. juli 2000. Nævnet skrev bl.a.:
 Nævnet finder ikke, at der  

 har været grundlag for at forlænge (A)s dagpengeret ud over  

 varighedsbegrænsningen efter reglen i dagpengelovens § 22, stk. 1, nr. 2,  

 selv  

 om han har ventet på at komme til undersøgelse/behandling på  

 epilepsihospitalet  

 Filadelfia.
 Nævnet har i afgørelsen ikke  

 begrundet, hvorfor der ikke kunne ske forlængelse efter § 22, stk. 1, nr. 2.
Dette skyldes, at nævnet  

 først har fået oplysning om henvisningen til epilepsihospitalet i (A)s  

 klage  

 over nævnets afgørelse.
Nævnet har opfattet oplysningen om Filadelfia  

 således,  

 at (A) ikke var henvist på tidspunktet for varighedsbegrænsningens indtræden,  

 men at henvisningen er udstedt efterfølgende.
 Af denne grund har nævnet  

 ikke overvejet forlængelse efter § 22, stk. 1, nr. 2.
 Det bemærkes dog for en god  

 ordens skyld, at selv om henvisning til Filadelfia havde foreligget ved  

 varighedsbegrænsningens indtræden, ville nævnet fortsat ikke have fundet  

 grundlag for forlængelse af dagpengeretten efter § 22, stk. 1, nr. 2.
 Dette skyldes, at der ikke  

 kunne være en sikker forventning om, at  

  

 eventuel  

  

 behandling på Filadelfia kunne gøre (A) fuldt arbejdsdygtig på normale vilkår  

 inden for kortere tid, idet han igennem en lang årrække har været i  

 antiepileptisk behandling, og idet beskæftigelsesafklaring havde peget på  

 beskyttet beskæftigelse.
Nævnet har i øvrigt ikke  

 kunnet se, om (A) alene var henvist med henblik på nærmere undersøgelse af  

 epilepsien eller egentlig behandling.
Kun i sidstnævnte tilfælde ville det  

 kunne overvejes at forlænge efter § 22, stk. 1, nr. 2.
 Der henvises i øvrigt til  

 Ankestyrelsens brev af 17. september 1999 vedrørende dette spørgsmål.
Nævnet har fundet, at såvel  

 beskæftigelsesafklaring som psykologerklæring støttede, at (A) skulle  

 tilbydes  

 fleksjob frem for revalidering med henblik på tilbagevenden til  

 arbejdsmarkedet  

 på normale vilkår. Ved brev af 15. september  

 2000 fremkom A på grundlag af nævnets brev af 28. august 2000 med nogle  

 supplerende bemærkninger.
Ombudsmandens udtalelse Den dagældende dagpengelovs (lovbekendtgørelse nr. 632 af 22. juli 1997  

 med senere ændringer) § 22, stk. 1, nr. 1 og 2 (nu nr. 3) var sålydende:
§ 22.  

  

 Udbetalingen af dagpenge ophører, når der er udbetalt dagpenge eller løn  

 under sygdom for mere end 52 uger i de 18 forudgående kalendermåneder,  

 medmindre det anses for overvejende sandsynligt, at revalidering vil blive iværksat, den sikrede er under eller venter på lægebehandling, som må antages inden for  

 en kortere tid at kunne genskabe arbejdsdygtigheden,  Det Sociale Nævn i Ringkjøbing Amt stadfæstede den 29. juni 1999 Holstebro  

 Kommunes afgørelse af 27. november 1998 om ikke at forlænge Deres dagpenge ud  

 over varighedsbegrænsningen.
Nævnet begrundede bl.a. afgørelsen således:
 Der er ved afgørelsen lagt vægt på, at De er fundet berettiget til et  

 fleksjob, idet det på grund af Deres fysiske og psykiske helbredsforhold ikke  

 er realistisk, at De gennem revalidering vil kunne bringes tilbage til et  

 arbejde på normale vilkår.
Det er en betingelse for at forlænge dagpengeperioden efter § 22, stk. 1, nr.  

 1, at der er udsigt til revalidering med henblik på tilbagevenden til  

 arbejdsmarkedet på normale vilkår.
Et fleksjob kan ikke sidestilles med  

 revalidering, da mulighederne for revalidering til beskæftigelse på normale  

 vilkår skal være udtømte, før der kan tilbydes et fleksjob, jfr. aktivlovens  

 § 71. Ombudsmanden behandler klager over den offentlige forvaltning og skal bedømme  

 om myndigheder eller personer  

 der er omfattet af hans kompetence, handler i strid med gældende ret   

 eller på  

 anden måde gør sig skyldig i fejl eller forsømmelser ved udøvelsen af deres  

 opgaver (§ 7, stk. 1, og § 21 i lov nr. 473 af 12. juni 1996 om Folketingets  

 Ombudsmand). Folketinget hører således ikke under området for min virksomhed.
 Ombudsmanden er desuden i  

 udøvelsen af sit hverv uafhængig af Folketinget (§ 10 i  

 ombudsmandsloven).
Jeg henviser i øvrigt til  

 Ombudsmandsloven med kommentarer af Jon Andersen mfl.
På s. 47 står bl.a.  

 følgende:
Hvis en  

 forvaltningsmyndigheds afgørelse har været bedømt af Folketinget, et  

 folketingsudvalg, udenrigspolitisk nævn eller statsrevisorerne må  

 ombudsmanden  

 afvise af behandle en klage over afgørelsen eller ved behandling af klagen  

 uprøvet lægge Folketingets eller det pågældende folketingsorgans bedømmelse  

 til  

 grund Hvis et lovforslag der er  

 fremsat for Folketinget, giver mulighed for at Folketinget direkte eller  

 indirekte kan tage stilling til et spørgsmål, som er påklaget til  

 ombudsmanden,  

 indstiller ombudsmanden normalt sin behandling af klagen indtil resultatet af  

 Folketingets behandling af det pågældende spørgsmål foreligger.   Socialministeren fremsatte  

 den 11. oktober 2000 et lovforslag, L 55, vedrørende ændring af lov om  

 dagpenge  

 ved sygdom eller fødsel.
I dette lovforslag foreslog socialministeren at der  

 i  

 § 22, stk. 1, som et nyt nummer efter nr. 1 blev indsat følgende bestemmelse:
 2) det anses for nødvendigt  

 at gennemføre arbejdsprøvning eller andre afklarende foranstaltninger med  

 henblik på at klarlægge den sikredes arbejdsevne, således at dagpengeperioden  

 forlænges i op til 2 gange 13 uger,.
Af bemærkningerne til  

 lovforslaget fremgår bl.a., jf.
Folketingstidende 2000-2001, tillæg A, s.  

 1517ff, følgende:
Efter lovens § 22, stk. 1,  

 nr. 1 forlænges sygedagpengene også, hvis det anses for overvejende  

 sandsynligt, at revalidering vil blive iværksat.
Det er imidlertid efter Den  

 Sociale Ankestyrelses langvarige praksis kun muligt for kommunen at anvende  

 denne forlængelsesbestemmelse, hvis der er udsigt til, at revalideringen kan  

 medføre mulighed for arbejdsplacering og tilbagevenden til arbejdsmarkedet på  

 normale vilkår. Det pågældende lovforslag  

 blev vedtaget efter forslagets 3. behandling i Folketinget den 7. december  

 2000  

 (lov nr. 1305 af 20. december 2000).
 Som det fremgår af dette,  

 har spørgsmålet om fortolkning af dagpengelovens § 22, stk. 1, nr. 1, været  

 inddraget under Folketingets behandling af dette lovforslag.
 Jeg lægger derfor den  

 retsopfattelse som fremgår af bemærkningerne til lovforslaget, til grund ved  

 min behandling af sagen.
 Det sociale nævns vurdering  

 hvorefter revalidering der kunne medføre mulighed for arbejdsplacering og  

 tilbagevenden til arbejdsmarkedet på normale vilkår, ikke længere var  

 sandsynlig, kan jeg ikke kritisere.
 For så vidt angår Deres  

 klage over at Deres sygedagpenge ikke blev forlænget under henvisning til  

 dagpengelovens § 22, stk. 1, nr. 2, har jeg følgende bemærkninger:
 Det fremgår af sagen at De  

 først gjorde spørgsmålet om Deres indlæggelse på epilepsihospitalet  

 Filadelfia  

 gældende i forbindelse med Deres klage over det sociale nævns afgørelse.
 I brev af 17. september 1999  

 skrev Ankestyrelsen om dette spørgsmål følgende til Dem:
Efter dagpengelovens § 22,  

 stk. 1, nr. 2 er det en betingelse for at forlænge dagpengeretten, at den  

 sikrede er under eller venter på lægebehandling, som må antages inden for  

 kortere tid at kunne genskabe arbejdsdygtigheden.
Efter § 39 i  

 socialministeriets  

 bekendtgørelse nr. 442 af 23. juni 1998 bortses der ved afgørelsen af om  

 dagpengeretten kan forlænges, fra den periode, hvor den sygemeldte venter på  

 behandling på offentlig sygehus.
 Det er således en betingelse  

 for at kunne forlænge Deres dagpengeret, at De ved varighedsbegrænsningens  

 indtræden kunne antages at være fuld arbejdsdygtig indenfor kortere tid efter  

 at behandlingen på sygehuset er startet.
 Det fremgår af sagen at De  

 ikke kan antages at blive fuld arbejdsdygtig indenfor kortere tid efter  

 indlæggelsen på Filadelfia, ligesom det ikke forventes at revalidering vil  

 blive iværksat, hvorimod det antages at De muligvis kan tilbydes et flexjob.
 Det sociale nævns afgørelse  

 ses således ikke på det foreliggende på nogen måde at være i strid med  

 dagpengelovens regler.
 I brev af 28. august 2000  

 hvor det sociale nævn fremkom med sine supplerende bemærkninger, anførte  

 nævnet  

 vedrørende dette spørgsmål:
 Nævnet finder ikke, at der  

 har været grundlag for at forlænge (A)s dagpengeret ud over  

 varighedsbegrænsningen  

 efter reglen i dagpengelovens § 22, stk. 1, nr. 2, selv om han har ventet på  

 at  

 komme til undersøgelse/behandling på epilepsihospitalet Filadelfia.
 Nævnet har i afgørelsen ikke  

 begrundet, hvorfor der ikke kunne ske forlængelse efter § 22, stk. 1, nr. 2.
Dette skyldes, at nævnet  

 først har fået oplysning om henvisningen til epilepsihospitalet i (A)s  

 klage  

 over nævnets afgørelse.
Nævnet har opfattet oplysningen om Filadelfia  

 således,  

 at (A) ikke var henvist på tidspunktet for varighedsbegrænsningens indtræden,  

 men at henvisningen er udstedt efterfølgende.
 Af denne grund har nævnet  

 ikke overvejet forlængelse efter § 22, stk. 1, nr. 2.
 Det bemærkes dog for god  

 ordens skyld, at selv om henvisning til Filadelfia havde foreligget ved  

 varighedsbegrænsningens indtræden, ville nævnet fortsat ikke have fundet  

 grundlag for forlængelse af dagpengeretten efter § 22, stk. 1, nr. 2.
 Dette skyldes, at der ikke  

 kunne være en sikker forventning om, at  

  

 eventuel  

  

 behandling på Filadelfia kunne gøre (A) fuldt arbejdsdygtig på normale vilkår  

 inden for kortere tid, idet han igennem en lang årrække har været i  

 antiepileptisk behandling, og idet beskæftigelsesafklaring havde peget på  

 beskyttet beskæftigelse.
Nævnet har i øvrigt ikke  

 kunnet se, om (A) alene var henvist med henblik på nærmere undersøgelse af  

 epilepsien eller egentlig behandling.
Kun i sidstnævnte tilfælde ville det  

 kunne overvejes at forlænge efter § 22, stk. 1, nr. 2.
 Vurderingen af om det kunne  

 forventes at De kunne blive fuldt arbejdsdygtig som følge af behandling på  

 epilepsihospitalet, beror bl.a. på lægelig fagkundskab.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 vurderinger der helt eller delvis bygger på særlig fagkyndig viden.
En  

 kontrol  

 af de lægelige vurderingers rigtighed kræver en fagkundskab som ombudsmanden  

 ikke har.
Myndighederne bygger også i  

 vidt omfang deres afgørelser på vurderinger og afvejninger af en række  

 forskellige hensyn og omstændigheder.
Som ombudsmand har jeg ikke særlige  

 forudsætninger for at afveje disse forskellige hensyn og omstændigheder på en  

 anden og bedre måde end Holstebro Kommune og det sociale nævn der beskæftiger  

 sig med det pågældende sagsområde i det daglige.
Dette understreges af at der  

 her er tale om en vurdering af et fremtidigt forløb, en prognose, vedrørende  

 en  

 eventuel behandlings indvirkning på Deres fremtidige arbejdsdygtighed.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller hvis afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne omstændigheder.
Jeg kan derfor ikke foretage mig  

 mere vedrørende denne del af sagen.
Holstebro Kommunes tilbagekaldelse af afgørelsen af 19. november 1998 Som anført ovenfor meddelte  

 Holstebro Kommune Dem ved brev af 19. november 1998 at det var besluttet at  

 forlænge Deres dagpengeudbetaling så længe det anses for sandsynligt at  

 revalidering vil blive iværksat.
Ved brev af 27. november  

 1998 meddelte kommunen Dem imidlertid at der den 30. november 1998 indtrådte  

 varighedsbegrænsning.
Begrundelsen var at der ikke var fundet grundlag for at  

 forlænge dagpengeudbetalingen.
Det må lægges til grund at  

 De forud for kommunens afgørelse af 19. november 1998 ikke havde tilbageholdt  

 oplysninger af betydning for kommunens vurdering af sagen, ligesom De ikke  

 var  

 fremkommet med oplysninger af vildledende karakter.
Det kan derfor ikke  

 bebrejdes Dem at kommunen ikke allerede da var opmærksom på at revalidering  

 ikke (længere) var sandsynlig.
Ombudsmanden har i en  

 tidligere sag som er gengivet i Folketingets Ombudsmands beretning for året  

 1983, s. 221ff*, behandlet spørgsmålet om en myndigheds adgang til at  

 tilbagekalde en afgørelse til ugunst for borgeren.
Udtalelsen angik en sag  

 hvor  

 en kommune ønskede at tilbagekalde et bevilget personligt tillæg (varmehjælp  

 i  

 1 år) til en folkepensionist da kommunen efterfølgende var blevet opmærksom  

 på  

 at den pågældende ikke opfyldte kommunens almindelige regler for tildeling af  

 varmehjælp.
Folkepensionisten var fremkommet med alle de oplysninger han var  

 blevet bedt om, og der var således intet at bebrejde ham.
 Ombudsmanden udtalte bl.a.  

 følgende i nævnte sag:
Efter disse regler  

[forvaltningsrettens almindelige regler om tilbagekaldelse af  

 forvaltningsakter] kan en forvaltningsmyndighed ikke tilbagekalde en  

 begunstigende afgørelse, der har beroet på en skønsmæssig vurdering, blot med  

 henvisning til, at afgørelsen er truffet på et urigtigt faktisk grundlag, og  

 at  

 afgørelsen ikke ville være blevet truffet (eller i hvert fald ikke ville have  

 fået samme indhold), hvis man havde været klar over det rette forhold.  

 Baggrunden herfor er, at det påhviler vedkommende forvaltningsmyndighed at  

 drage omsorg for at tilvejebringe de oplysninger, der er fornødne for at  

 træffe  

 afgørelse i foreliggende sager.
Hvis det senere viser sig, at de faktiske  

 forudsætninger, hvorpå den trufne afgørelse byggede, var urigtige, men  

 ansøgeren ikke har været skyld i eller i øvrigt har forårsaget myndighedens  

 vildfarelse, må risikoen for det passerede derfor som regel placeres hos det  

 offentlige, medmindre afgørelsen for en efterfølgende vurdering ligefrem må  

 anses for at falde uden for de rammer for skønsudøvelsen, loven sætter, eller  

 væsentlige offentligretlige hensyn kan begrunde tilbagekaldelsen. Betingelserne for at en  

 forvaltningsmyndighed kan tilbagekalde en begunstigende forvaltningsakt, er  

 endvidere beskrevet forskellige steder i den juridiske litteratur, bl.a.  

 Karsten Loiborg mfl., Forvaltningsret, 1994, s. 625ff, Karsten Revsbech,  

 Forvaltningsret, Almindelige emner, 3. udgave, 1997, s. 435ff, Lis Sejr,  

 Sociale myndigheders adgang til at anfægte egne afgørelser, Juristen 1983, s.  

 197ff og Jon Andersen, Socialforvaltningsretlige spørgsmål, Juristen 1990, s.  

 316ff.
 Adgangen til at tilbagekalde  

 en forvaltningsakt til ugunst for borgeren efter de almindelige  

 retsgrundsætninger beror på en afvejning af interesser hvor hensynet til  

 borgerens berettigede forventninger indgår med betydelig vægt.
 Hvis en  

 forvaltningsmyndighed bygger sit ønske om at tilbagekalde en tidligere  

 udstedt  

 begunstigende forvaltningsafgørelse på en i hovedsagen ren omvurdering af  

 faktiske oplysninger som forelå for myndigheden da den traf sin oprindelige  

 afgørelse, er den klare hovedregel at der ikke er adgang til tilbagekaldelse.
Hovedreglen bliver  

 imidlertid fraveget hvis der er tale om et såkaldt løbende retsforhold som  

 for  

 eksempel udbetaling af sygedagpenge da det er vanskeligt ud fra et  

 forventningsprincip at hævde at myndigheden er bundet af den oprindelige  

 vurdering, idet formålet med hjælpen og udformningen af betingelserne for  

 hjælpen i sig selv forudsætter en løbende nyvurdering.
Adgangen i disse  

 tilfælde til at tilbagekalde en forvaltningsakt til ugunst for borgeren er  

 således generelt videre end normalt for så vidt tilbagekaldelsen kun har  

 virkning for fremtiden.
Det må dog i almindelighed kræves at tilbagekaldelsen  

 sker med et rimeligt varsel.
 Holstebro Kommune har i sin  

 udtalelse til mig af 17. april 2000 anført følgende:
 ( ) Holstebro Kommune havde  

 et ønske om at bruge loven fuldt ud, til gunst for (A), og ville derfor  

 strække  

 sig langt for en løsning, hvorfor Holstebro Kommune den 19.11.1998 med  

 udgangspunkt i sidst nævnte faktum vælger at give mulighed for at  

 dagpengeretten kan forlænges ud over varighedsbegrænsningen, altså med  

 begrundelse om, at revalidering med henblik på tilbagevenden til det ordinære  

 arbejdsmarked er overvejende sandsynligt.
På opfølgningsmødet (§ 24  

 møde) den 26.11.1998 mellem Holstebro Kommune og pågældendes læge, bliver det  

 dog endnu engang fastslået, at (A)s lidelse er stationær i  

 dagpengelovens  

 forstand samt at det ikke er muligt at forbedre hans arbejdsevne via  

 revalidering, således at han kan vende tilbage til arbejdsmarkedet på normale  

 vilkår, hverken via uddannelse eller arbejdsprøvning.
Holstebro Kommune føler  

 sig herefter nødsaget til at ændre sin afgørelse af 19.11.1998 om  

 forlængelse,  

 da der ikke er lovgivningsmæssigt grundlag for en forlængelse udover  

 varighedsbegrænsningen.
Holstebro Kommune mener ikke  

 i lovens forstand at have tilbagekaldt sin afgørelse af 19.11.1998, men i  

 stedet ændret den ved afgørelse af 27.11.1998, da der ikke (længere) var  

 hjemmel i loven til at fastholde den af 19.11.1998 trufne afgørelse.  

 Holstebro  

 Kommune er af den opfattelse, at man den 19.11.1998 befandt [sig] helt ud ved  

 kanten af dagpengelovens ramme, hvorimod man efter mødet den 26.11.1998 havde  

 bevæget sig uden for rammen, hvorfor en fastholdelse af afgørelsen af  

 19.11.1998 ville have være[t] i strid med dagpengeloven (ulovlig). Det sociale nævn har i sin  

 udtalelse af 26. juni 2000 om dette spørgsmål anført følgende:
 Der var ikke indtruffet  

 faktiske eller retlige ændringer mellem de 2 afgørelser.
 Nævnet opfatter på baggrund  

 af disse oplysninger situationen således, at kommunen i al fald senest den  

 27.  

 august 1998 havde konkluderet, at (A) ikke ville kunne revalideres til et job  

 på normale vilkår, men at man ville arbejde hen i mod etablering af et  

 fleksjob.
 Det fremgår desuden, at  

 kommunen var indstillet på at forlænge dagpengeperioden, såfremt (A) ønskede  

 et  

 fleksjob.
 Nævnet vurderer derfor, at  

 kommunen på tidspunktet for afgørelsen af 19. november 1998  og også  

 tidligere  

  har fortolket reglen i dagpengelovens § 22, stk. 1, nr. 1 således, at  

 visitation til og iværksættelse af arbejdsprøvning med henblik på etablering  

 af  

 et fleksjob ikke udelukker forlængelse af dagpengeretten ud over  

 varighedsbegrænsningen.
 Nævnet er af den opfattelse,  

 at dagpengelovens § 22, stk. 1, nr. 1,  

  

 ikke  

  

 giver hjemmel til forlængelse  

 af  

 dagpengeretten ud over varighedsbegrænsningen i et tilfælde hvor det er  

 vurderet, at den sygemeldte ikke via revalideringsmæssige tiltag vil blive i  

 stand til at varetage et arbejde på normale vilkår, men at pågældende i  

 stedet  

 skal tilbydes et fleksjob.
 Nævnets afgørelse af 29.  

 juni 1999 er udtryk for denne fortolkning af § 22, stk. 1, nr. 1. Nævnet  

 støtter sin fortolkning på SM D-06-99 og SM D-07-99, hvori Den Sociale  

 Ankestyrelse har præciseret, at den revalidering, der omtales i  

 dagpengelovens  

 § 22, stk. 1, nr. 1, ikke omfatter/kan sidestilles med fleksjob og  

 iværksættelse af foranstaltninger med henblik på fleksjob.
Begrundelsen herfor er  

 blandt andet, at revalideringsmulighederne skal være udtømte, før man kan  

 komme  

 i betragtning til et fleksjob.
Endvidere har Ankestyrelsen som begrundelse  

 for  

 denne fortolkning af dagpengelovens § 22, stk. 1, nr. 1, fremhævet  

 aktivlovens  

 trinvise opbygning med særskilte kapitler om henholdsvis  

 kontakthjælp/aktivering, revalidering, og fleksjob, jfr. Nyt fra  

 Ankestyrelsen nr. 1, 1999.
 Før indførelsen af fleksjob  

 pr. 1. januar 1998 og socialreformen af 1. juli 1998 fandtes reglerne om  

 beskyttede stillinger  herunder de såkaldte 50/50-ordninger for  

 ikke-pensionister (forgængeren for fleksjob)  i bistandslovens § 91.
Da disse regler var  

 gældende, nåede Ankestyrelsen i en konkret afgørelse, SM D-15-96, frem til,  

 at  

 der kunne ske forlængelse, når en person var fundet berettiget til en  

 beskyttet  

 stilling.
Denne SM er nu ophævet.
 Der er således tale om, at  

 fleksjob  i modsætning til de såkaldte 50/50-ordninger  ikke  

 sidestilles med  

 revalidering i dagpengelovens forstand.
 Nævnet finder på denne  

 baggrund, at kommunen ikke i dagpengelovens § 22, stk. 1, nr. 1, havde  

 hjemmel  

 til at forlænge dagpengeretten ud over ordinær varighed.
På tidspunktet for kommunens  

 afgørelse om forlængelse af dagpengene udover varighedsbegrænsningen var den  

 nu  

 ophævede SM (D-15-96) imidlertid fortsat gældende, hvorfor der kunne herske  

 tvivl om fortolkningen af dagpengelovens § 22, stk. 1, nr. 1, i relation til  

 fleksjob.
Retstilstanden blev først afklaret med SM D-06-99 og D-07-99, og  

 der  

 er derfor næppe holdepunkt for at anse kommunens afgørelse for ugyldig.
 Spørgsmålet om  

 retsmæssigheden af kommunens afgørelse af 27. november 1998 må derfor bero på  

 om afgørelsen af 18. november 1998 har kunnet tilbagekaldes.
Nævnet har herved lagt til  

 grund at der er tale om en  

 begunstigende forvaltningsakt, som har skabt en forventning hos adressaten, at der ikke er indtrådt  

 væsentlige ændringer i de til grund liggende retlige og faktiske forhold  

 mellem  

 de 2 afgørelser, at årsagen til ændringen  

 således udspringer af en ændret vurdering på samme grundlag, at kommunens oprindelige  

 afgørelse var behæftet med en indholdsmæssig mangel, at korrektionen fandt sted  

 ca. 1 uge senere og før varighedsbegrænsningen indtraf, således at klager  

 ikke  

 har kunnet indrette sig i tillid til afgørelsen, at der er tale om en løbende  

 ydelse, hvis udbetaling forudsætter, at lovens betingelser til enhver tid er  

 opfyldt, at dagpengene kunne og burde  

 have været standset i september 1998 efter beslutningen om, at den pågældende  

 ikke var berettiget til pension, idet revalidering til arbejde på normale  

 vilkår allerede da blev vurderet som usandsynlig.
 De 3 førstnævnte argumenter  

 taler for, at kommunen ikke kunne tilbagekalde afgørelsen af 18. november,  

 mens  

 de 4 sidstnævnte hensyn går i modsat retning.
Nævnet har fundet, at  

 hensynet til borgerens forventning om at kunne støtte ret på en ulovlig  

 afgørelse måtte vige for hensyn til en lovmæssig forvaltning.
Det er herved  

 også taget i betragtning, at skadevirkningen for den berørte borger er  

 begrænset, idet der påhviler kommunen en pligt til løbende at revidere  

 dagpengesagen, hvorfor afgørelsen af 18. november 1998 ikke kunne bibringe  

 dagpengemodtageren en forventning om en langvarig fortsættelse af  

 dagpengeudbetalingen. Såvel kommunen som det  

 sociale nævn har ved afgørelsen af sagen lagt til grund at kommunens  

 afgørelse  

 af 19. november 1998 om forlængelse af sygedagpengene ud over  

 varighedsbegrænsningen var lovlig.
Udgangspunktet er som anført ovenfor at  

 myndigheden ikke kan tilbagekalde en sådan tidligere udstedt begunstigende  

 afgørelse på grund af en omvurdering af de faktiske oplysninger.
Imidlertid er udbetaling af  

 sygedagpenge som anført et løbende retsforhold som forudsætter en løbende  

 nyvurdering.  

 Adgangen til at tilbagekalde en sådan afgørelse er generelt videre end  

 normalt  

 for så vidt tilbagekaldelsen kun har virkning for fremtiden.
Det må dog i  

 almindelighed kræves at tilbagekaldelsen sker med rimeligt varsel.
Jeg har ikke grundlag for at  

 tilsidesætte myndighedernes vurdering hvorefter De på tidspunktet for  

 kommunens  

 tilbagekaldelse den 27. november 1998 ikke længere opfyldte betingelserne for  

 at modtage sygedagpenge.
Jeg har på baggrund af den karakter af løbende  

 retsforhold som udbetaling af sygedagpenge har, heller ikke grundlag for at  

 kritisere tilbagekaldelsen af afgørelsen.
 Afgørelsen om forlængelse ud  

 over varighedsbegrænsningen blev truffet ved brev af 19. november 1998.  

 Varighedsbegrænsningen indtrådte den 30. november 1998. I brev af 27.  

 november  

 1998, som De først kan have modtaget den 28. november 1998, blev afgørelsen  

 tilbagekaldt med virkning fra den 30. november 1998. Efter min opfattelse kan  

 dette ikke betragtes som et rimeligt varsel.
 Jeg har derfor i dag  

 henstillet til Det Sociale Nævn i Ringkjøbing Amt at genoptage sagen med  

 henblik på at tage stilling til om De blev meddelt et rimeligt varsel ved  

 tilbagekaldelsen af afgørelsen om at De kunne få sygedagpenge ud over  

 varighedsbegrænsningen, og i benægtende fald tage stilling til hvor langt et  

 sådant varsel skal være.
Den Sociale Ankestyrelses manglende realitetsbehandling af Deres sag For så vidt angår Deres  

 klage over at Den Sociale Ankestyrelse ikke har realitetsbehandlet Deres  

 klage,  

 har jeg ikke iværksat en egentlig ombudsmandsundersøgelse i sagen, jf.  

 ombudsmandslovens § 16, stk. 1. Begrundelsen er at der ikke er udsigt til at  

 jeg kan kritisere resultatet af Ankestyrelsens behandling af sagen.
Efter  

 ombudsmandslovens § 16, stk. 1, beslutter ombudsmanden om en sag giver  

 tilstrækkelig grundlag for undersøgelse.
Notatpligt Reglerne om notatpligt  

 fremgår af offentlighedslovens § 6, stk. 1, der er sålydende:
§ 6. I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Rækkevidden af bestemmelsen  

 er beskrevet flere steder i den juridiske litteratur, bl.a. af John Vogter,  

 Offentlighedsloven med kommentarer, s. 153, hvoraf følgende fremgår:
 [Udstrækningen af  

 notatpligten er i første række ikke] afhængig af, om en oplysning efter sit  

 indhold må karakteriseres som faktisk eller ej, men [må] i højere grad bero  

 på,  

 hvilken funktion oplysningen har i myndighedens sagsbehandling.
Afgørende  

 for,  

 om en oplysning skal noteres ned, er herefter, om oplysningen er af en sådan  

 karakter, at den bidrager til at supplere sagens bevismæssige grundlag eller  

 i  

 øvrigt tilvejebringes for at skabe klarhed med hensyn til sagens faktiske  

 omstændigheder.
Notatpligten vil derfor også kunne omfatte oplysninger, der  

 indeholder en subjektiv præget stillingtagen til et forhold, for så vidt  

 vurderingen er af betydning for den administrative bevisoptagelse.
Som  

 eksempel  

 kan nævnes en udtalelse fra en sagkyndig, der har afgivet en  

 videnskabelig/teknisk vurdering af et forhold, som skal indgå i grundlaget  

 for  

 myndighedens afgørelse. ( ) Det fremgår af sagen,  

 herunder af Holstebro Kommunes journalark, at der i kommunen den 26. november  

 1998 blev afholdt et såkaldt  § 24-møde.
På mødet deltog Deres  

 praktiserende  

 læge.
 I afgørelsen af 27. november  

 1998 står der bl.a. vedrørende dette:
Sagen har været vurderet  

 med Deres læge, og der er ikke fundet grundlag for at forlænge  

 dagpengeudbetalingen. Af kommunes udtalelse til  

 mig af 17. april 2000 fremgår bl.a. følgende:
 På opfølgningsmødet (§ 24  

 møde) den 26.11.1998 mellem Holstebro Kommune og pågældendes læge, bliver det  

 dog endnu engang fastslået, at (A)s lidelse er stationær i  

 dagpengelovens  

 forstand samt at det ikke er muligt at forbedre hans arbejdsevne via  

 revalidering, således at han kan vende tilbage til arbejdsmarkedet på normale  

 vilkår, hverken via uddannelse eller arbejdsprøvning.
Der findes ikke notater, der  

 dokumenterer, at egen læge har været inddraget mellem de to afgørelser, idet  

 det foregik på et såkaldt § 24 møde den 26.11.1998  et møde hvor  

 Holstebro  

 Kommune og lægen mødes  Det er ikke et møde, hvor der bliver truffet  

 beslutninger, men et møde, hvor der foregår en dialog mellem lægen og  

 Holstebro  

 Kommune. ( ) Det kan som følge heraf konkluderes, at Holstebro Kommune på  

 mødet  

 den 26.11.1998 blev klar over, at den befandt sig udenfor lovens  

 rammer. De vurderinger som Deres  

 egen læge foretog og gav udtryk for over for kommunen under det nævnte møde,  

 anses for at være oplysninger om sagens faktiske omstændigheder, jf. det jeg  

 har citeret ovenfor fra Offentlighedsloven med kommentarer.
Selv om Deres  

 egen  

 læge således ikke  som det synes at fremgå af kommunens udtalelse om  

 indholdet  

 af mødet  kom med egentlige nye helbredsoplysninger, er  

 også hans eventuelle vurderinger af Deres helbredsforhold  

 oplysninger om sagens faktiske omstændigheder.
Da mødet førte til kommunens  

 ændrede vurdering, forekommer det mærkværdigt om der ikke på mødet i en eller  

 anden grad blev tilkendegivet vurderinger mv. som burde noteres ned efter  

 offentlighedslovens § 6, stk. 1. Navnlig i en situation hvor den efter mødet  

 trufne afgørelse ændrede en umiddelbart forinden truffet afgørelse, må det  

 antages at der skal foretages notat efter offentlighedslovens § 6, stk. 1,  

 når  

 kommunen har drøftet sagen med en ekstern fagperson.
 Jeg har gjort Holstebro  

 Kommune bekendt med min opfattelse.
Partshøring Reglerne om hvornår en  

 myndighed har pligt til at partshøre, dvs. give parten lejlighed til at  

 fremkomme med sine bemærkninger inden der træffes afgørelse, findes i  

 forvaltningslovens § 19. Bestemmelsen har følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelse af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
 Efter forvaltningslovens §  

 19, stk. 1, har en myndighed således pligt til at partshøre hvis myndigheden  

 i  

 en afgørelsessag er i besiddelse af oplysninger vedrørende sagens faktiske  

 omstændigheder der er til ugunst for parten, og som er af væsentlig betydning  

 for sagens afgørelse.
Forvaltningsmyndigheden har  

 ansvaret for at oplyse sagen i tilstrækkeligt omfang, og partshøringsreglerne  

 skal bl.a. sikre at parten får lejlighed til at kontrollere  

 beslutningsgrundlaget inden myndigheden træffer afgørelse.
Eventuelle fejl  

 eller tvivlsomme punkter i beslutningsgrundlaget kan påpeges af parten,  

 ligesom  

 denne også på anden måde får mulighed for at tilføje sagen sine synspunkter.  

 Partshøringsreglerne skal endvidere tjene til at styrke tilliden til  

 forvaltningen i forbindelse med de berørte borgeres opfattelse af den måde  

 hvorpå myndighederne behandler deres sag.
Holstebro Kommunes partshøring Holstebro Kommune holdt som  

 nævnt den 26. november 1998 et møde hvor bl.a.
Deres praktiserende læge var  

 til  

 stede.
Efter kommunens oplysninger blev de foreliggende oplysninger om Deres  

 arbejdsmæssige formåen på mødet tydeliggjort, således at kommunen  

 herefter  

 ikke længere fandt at betingelserne i dagpengeloven om  

 forlængelse af dagpengeperioden var tilstede.
 I sin udtalelse til mig af  

 17. april 2000 skriver kommunen bl.a.:
Der er i perioden mellem  

 den 19.11.1998 og 27.11.1998 ikke foretaget en direkte partshøring af (A),  

 hvilket som nævnt ( ) skyldtes, at der i princippet ikke forelå nye  

 oplysninger  

 som (A) ikke var bekendt med.
De foreliggende oplysninger omkring hans  

 arbejdsmæssige formåen, herunder den manglende realistiske mulighed for  

 tilbagevenden til et ordinært job samt den stationære sygdomstilstand var  

 blot  

 blevet yderligere tydeliggjort på mødet den 26.11.1998, ( ) Som nævnt ovenfor må det  

 lægges til grund at det alene var mødet den 26. november 1998 med Deres læge  

 der dannede grundlag for en ændret vurdering af Deres sygedagpengesag.
Jeg har ovenfor under  

 afsnittet om notatpligt givet udtryk for at det forekommer mærkværdigt om der  

 ikke på mødet den 26. november 1998 mellem kommunen og Deres læge blev  

 tilkendegivet vurderinger mv. som burde noteres ned fordi de var oplysninger  

 om  

 sagens faktiske omstændigheder.
Det var jo netop dette møde og  

 tydeliggørelsen  

 af Deres arbejdsmæssige formåen der førte til at kommunen ændrede sin  

 vurdering  

 af Deres ret til sygedagpenge.
 Da sådanne oplysninger om  

 sagens faktiske omstændigheder i form af Deres læges vurderinger mv. må  

 formodes at have været af væsentlig betydning for sagens afgørelse og til  

 ugunst for Dem, følger det heraf at kommunen burde have partshørt Dem over  

 disse vurderinger mv. før kommunen traf afgørelse om Deres ret til  

 sygedagpenge.
 Jeg har gjort Holstebro  

 Kommune bekendt med min opfattelse.
Det sociale nævns partshøring Det Sociale Nævn i  

 Ringkjøbing Amt skriver i sin udtalelse til mig af 26. juni 2000 vedrørende  

 mit  

 spørgsmål om partshøring bl.a. således:
 Nævnet har ved brev af 26.  

 januar 1999 foretaget partshøring i Holstebro Kommunes ankebesvarelse af 18.  

 januar 1999.
Der er ikke foretaget  

 partshøring herudover, ligesom der ikke har været fremsat anmodning om  

 aktindsigt. Det sociale nævn har i sin  

 anmodning af 16. marts 2000 til Holstebro Kommune om en udtalelse anført  

 følgende om partshøring:
 Nævnet skal bemærke, at  

 nævnet ved sin behandling af sagen ikke har modtaget notater fra kommunen,  

 hvoraf fremgår, at egen læge har været inddraget ved kommunens sidst  

 foretagne  

 vurdering af forlængelsesmulighederne (det vil sige mellem de to afgørelser).
Nævnet har på baggrund af  

 kommunens ankebesvarelse/redegørelse til nævnet opfattet sagen således, at  

 der  

 mellem kommunens to afgørelser vedrørende forlængelse af dagpengeperioden ud  

 over varighedsbegrænsningen alene er foretaget en  

  

 intern  

  

 vurdering af forlængelsesmulighederne  det vil sige uden  

 indhentelse af yderligere oplysninger fra egen læge eller deltagelse af egen  

 læge ved opfølgningsmødet den 26. november 1998. Er dette korrekt? Til det just anførte skriver  

 Holstebro Kommune i sin udtalelse til mig af 17. april 2000 følgende:
Det er korrekt, at  

 Holstebro Kommune ikke har indhentet yderligere skriftligt lægeligt materiale  

 mellem den 19.11.1998 og 27.11.1998, men som tidligere beskrevet har der  

 været  

 afholdt møde mellem lægen og Holstebro Kommune den 26.11.1998. Med hensyn til  

 om der alene er foretaget en intern vurdering  altså en vurdering af  

 kommunen  

  kan Holstebro Kommune medgive, at dette er tilfældet   I Holstebro Kommunes  

 afgørelse af 27. november 1998 står bl.a. følgende:
Sagen har været vurderet  

 med Deres læge, og der er ikke fundet grundlag for at forlænge  

 dagpengeudbetalingen. I kommunens brev af 18. januar 1999 til det sociale nævn står følgende  

 om dette punkt:
Den 26.11.1998 afholdes der  

 § 24-møde og her drøftes hele forløbet mellem GJ, jobkonsulent,  

 dagpengegruppe  

 og lægekonsulent, man konkluderer at revalideringsmulighederne er udtømt og  

 at  

 dagpengene skal stoppe ved varighedsbegrænsningens indtræden den  

 30.11.1998. Under hensyn til det anførte  

 i kommunens brev af 18. januar 1999 til det sociale nævn samt det forhold at  

 kommunen, jf. ovenfor, ikke havde gjort notat om mødet den 26. november 1998  

 med Deres læge, giver omfanget af nævnets partshøring mig ikke anledning til  

 at  

 udtale kritik.
Det havde dog været ønskeligt om nævnet, forinden det traf  

 afgørelse, havde søgt oplysninger hos kommunen om meningen med formuleringen  

 sagen har været vurderet med Deres læge i kommunens afgørelse af  

 27. november  

 1998.
 Jeg har gjort Det Sociale  

 Nævn i Ringkjøbing Amt bekendt med min opfattelse.
Begrundelse Forvaltningsloven indeholder  

 følgende bestemmelse om begrundelsen for en myndigheds afgørelser:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15. En begrundelse skal efter  

 forvaltningslovens § 24 fremtræde som en forklaring på hvorfor afgørelsen har  

 fået det pågældende indhold, jf.
John Vogter, Forvaltningsloven med  

 kommentarer  

 (1999), s. 420.
Hvis afgørelsen bygger på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen.
Om fornødent skal begrundelsen  

 indeholde  

 en kort redegørelse for de oplysninger vedrørende sagens faktiske  

 omstændigheder som er tillagt væsentlig betydning for afgørelsen.
En  

 begrundelse skal efter forvaltningslovens § 24 endvidere indeholde en  

 henvisning til de retsregler som afgørelsen er truffet efter.
Holstebro Kommunes begrundelse for afgørelsen af 27. november 1998 Holstebro Kommunes afgørelse  

 af 27. november 1998 blev begrundet således:
 Efter dagpengelovens § 22  

 ophører dagpengeudbetalingen, når der ved en måneds udgang i alt er udbetalt  

 dagpenge eller sygeløn for mere en 52 uger i de forudgående 18  

 kalendermåneder.
For Deres vedkommende  

 indtræder varighedsbegrænsningen 30. november 1998.
 Sagen har været vurderet med  

 Deres læge, og der er ikke fundet grundlag for at forlænge  

 dagpengeudbetalingen.
 Dagpengeudbetalingen i  

 Sygedagpengegruppen vil derfor ophøre ovennævnte dato, hvis De ikke er  

 raskmeldt forinden.
 Af kommunens brev af 18.  

 januar 1999 til Det Sociale Nævn for Ringkjøbing Amt fremgår det endvidere:
 Dagpengestoppet begrundes  

 med at pgl. ikke er fuld uarbejdsdygtig i henhold til Dagpengelovens § 5, der  

 er tale om en stationær lidelse, som ikke berettiger til pensionstilkendelse  

 og  

 revalideringsmulighederne er udtømte.
 I kommunens udtalelse til  

 mig af 17. april 2000 skriver kommunen bl.a.:
 Indledningsvis ønsker  

 Holstebro Kommune at medgive, at det ikke var god sagsbehandling at træffe to  

 modstridende afgørelser med så kort mellemrum.
Samtidig ønsker Holstebro  

 Kommune at henlede opmærksomheden på, at sagen, set i bagklogskabens lys,  

 givetvis burde have været stoppet på et langt tidligere tidspunkt, idet det  

 allerede, da der bliver givet afslag på førtidspension (august 1998), kunne  

 fastslås, at de lægelige behandlingsmuligheder i dagpengelovens forstand var  

 udtømte, og at tilstanden derfor kunne anses for stationær.
Endvidere stod  

 det  

 på samme tidspunkt meget klart, at (A) ville have meget svært ved at bestride  

 et job på normale vilkår, hvilket burde have medført et dagpengestop med en  

 begrundelse om, at han var til beskyttet beskæftigelse (fleksjob), og at  

 mulighederne for revalidering til ordinær beskæftigelse derfor var udtømte  

 eller alternativt at han kunne stå til rådighed for arbejdsmarkedet med  

 begrænsninger, hvilket ligeledes ville medføre et dagpengestop med mindre det  

 ansås  

 for overvejende sandsynligt at revalidering eller behandling ville kunne  

 bedre  

 arbejdsevnen, og dermed hans mulighed for at indtræde i ordinær  

 beskæftigelse.
 Holstebro Kommune havde et  

 ønske om at bruge loven fuldt ud, til gunst for (A), og ville derfor strække  

 sig langt for en løsning, hvorfor Holstebro Kommune den 19.11.1998 med  

 udgangspunkt i sidst nævnte faktum vælger at give mulighed for at  

 dagpengeretten kan forlænges ud over varighedsbegrænsningen, altså med  

 begrundelse om, at revalidering med henblik på tilbagevenden til det ordinære  

 arbejdsmarked er overvejende sandsynligt.
På opfølgningsmødet (§ 24  

 møde) den 26.11.1998 mellem Holstebro Kommune og pågældendes læge, bliver det  

 dog endnu engang fastslået, at (A)s lidelse er stationær i  

 dagpengelovens  

 forstand samt at det ikke er muligt at forbedre hans arbejdsevne via  

 revalidering, således at han kan vende tilbage til arbejdsmarkedet på normale  

 vilkår, hverken via uddannelse eller arbejdsprøvning.
Holstebro Kommune føler  

 sig herefter nødsaget til at ændre sin afgørelse af 19.11.1998 om  

 forlængelse,  

 da der ikke er lovgivningsmæssigt grundlag for en forlængelse udover  

 varighedsbegrænsningen.
Dagpengene bringes til ophør i medfør af  

 dagpengelovens  

 § 5, da der er tale om en stationær lidelse, der ikke berettiger til  

 førtidspension, og revalideringsmulighederne i forbindelse med tilbagevenden  

 til ordinært arbejde skønnes for udtømte.
 Som nævnt ovenfor skal en  

 begrundelse for en forvaltningsafgørelse efter forvaltningslovens § 24  

 fremtræde som en forklaring på, hvorfor afgørelsen har fået det pågældende  

 indhold.
Dette indholdsmæssige krav gælder selvsagt altid.
Imidlertid er det  

 min vurdering at kravet i særdeleshed skal iagttages når afgørelsen ændrer en  

 begunstigende afgørelse truffet blot 8 dage tidligere.
 Der burde efter min  

 opfattelse i begrundelsen have været en klar og tydelig forklaring på hvilket  

 grundlag og ud fra hvilke faktiske oplysninger og vurderinger kommunen nu  

 ændrede afgørelsen truffet den 19. november 1998.
Jeg finder ikke at kommunens  

 afgørelse af 27. november 1998 lever op til forvaltningslovens regler om  

 begrundelse.
Dette finder jeg, navnlig under hensyn til at kommunen ændrede  

 en  

 afgørelse truffet 8 dage forinden, meget kritisabelt.
Jeg har gjort Holstebro  

 Kommune bekendt med min opfattelse.
 NOTER: (*) FOB 1983, s. 221.
