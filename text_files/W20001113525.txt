Kendelse fra Pressenævnet i sag nr.  

 10/2000 Initiativet mod Racisme har ved en repræsentant  

 klaget til Pressenævnet over et indslag, der blev bragt i TvDanmark den  

 2. december 1999, idet foreningen mener, at god presseskik er tilsidesat.  

 Initiativet mod Racisme har ved repræsentanten endvidere fremsat krav  

 om, at TvDanmark skal bringe et genmæle.
 Det fremgår af indslaget, der blev bragt på  

 TvDanmark den 2. december 1999, at:
"Studie speak: De ekstremt højreorienterede  

 medlemmer af Dansk Forum, der tidligere blev smidt ud af Dansk Folkeparti,  

 spøger stadig.
I går blev et af deres møder afbrudt af  

 autonome.
Speak: Her i kantinen på universitetet  

 på Amager forsøgte tre medlemmer af Dansk Forums  

 Studenterråd i går at samle stemmer, så de kan blive valgt  

 til universitetets ledelse, men det fik de ikke lov til.
De blev afbrudt af  

 omkring 100 autonome.
Kun politiets massive tilstedeværelse  

 forhindrede, at det kom til voldelige sammenstød.
 Mads  Firlings, vicepolitikommissær, St. 4:  

 Vi havde fået en anmeldelse fra Københavns Universitet, der  

 frygtede uroligheder i forbindelse med Dansk Forums afholdelse af noget  

 valgagitation til et lokalvalg på universitet.
Speak: Senest den 10. december skal de studerende  

 her på Det Humanistiske Universitet have afgivet deres stemme på  

 tre studerende, som skal sidde i Konsistoriet.
Det er universitetets ledende  

 organ.
En af de opstillede er  Anders  Fog  Sørensen, phil.stud. og  

 formand for Dansk Forums Studentergruppe.
Anders  Fog  Sørensen, Fmd.
Dansk Forums  

 Studentergr.: Vi stiller op, hver eneste gang, altså der er valg,  

 fordi at, vi mener, at det har vi dels, det har vi selvfølgelig ret  

 til, og dels så mener vi også, at der er nogle konkrete problemer  

 på universitetet.
Speak: Dansk Forums Studentergruppe ser udenlandske  

 studerende som et stigende problem.
De vil have danske universiteter for  

 danskerne.
A.F.S.: I det omfang at de er, danske statsborgere,  

 har de samme rettigheder som os, det mener vi i Dansk Forums Studentergruppe.  

 Det er helt indlysende.
I det omfang, at det er studerende med et andet  

 statsborgerskab, og det er, om det er fra Tyskland, eller om det er fra  

 Tyrkiet eller et tredje sted, så mener vi, at de må tage hjem til  

 de lande.
Det er de lande, som har en forpligtelse over for dem.
Speak: Dansk Forum blev i august smidt ud af Dansk  

 Folkeparti.  Kjærsgaards følge mener, at Dansk Forum er for  

 nationalistisk.
I går blev de bl.a. stoppet med råbet "stop  

 nazismen".
Speak: Hvad adskiller jeres holdninger fra  

 nazisternes? A.F.S.: Vi går f.eks. ikke ind for holocaust  

 benægtelse, som de gør.
Vi er ikke anti-semitter, vi går  

 ikke ind for .., vi arbejder på, hvad skal vi sige, folkestyrets grund  

 og går ind for en bevarelse af demokratiet.
Studie speak: På trods af risikoen for  

 øretæver så forsøger Dansk Forums Studentergruppe  

 igen på onsdag at samle stemmer for at komme ind og sidde og få  

 pladser i universitets ledelse." Klageren har formuleret følgende  

 genmælekrav:
"I (programmets korrekte navn) den 2. december 1999 bragte  

 vi et indslag om Dansk Forums opstilling til Konsistorium på  

 Københavns Universitet, og deres valgmøde i kantinen på  

 Københavns Universitet, Amager.
Vi omtalte i denne forbindelse en  

 moddemonstration arrangeret af Initiativet mod Racisme.
Moddemonstrationen  

 fandt sted i samme kantine, og der var på intet tidspunkt risiko for  

 ballade mellem anti-racister og Dansk Forum.
Af denne årsag var der  

 heller ikke uniformeret politi tilstede i kantinen.
Moddemonstrationen bestod  

 af omkring 150 studerende fra universitetet, andre videregående  

 uddannelser samt gymnasieelever".
Klageren har anført, at Initiativet mod Racisme er  

 en forening med en ledelse og en medlemsstruktur, og at foreningens medlemmer  

 er universitetsstuderende.
Initiativet mod Racisme står for  

 koordinering af antiracistisk arbejde på forskellige institutter  

 på universitetet.
 Klageren har, som dokumentation for at være  

 klageberettiget, indsendt "Retningslinier for Initiativet mod Racisme,  

 Vedtaget oktober 1998".
Klageren har endvidere anført, at det var  

 Initiativet mod Racisme, der arrangerede det modmøde, som omtales i  

 indslaget, og da man er en 100% ikke voldelig organisation, er det forkert at  

 oplyse i indslaget, at kun politiets massive fremmøde forhindrede  

 sammenstød.
Da Initiativet mod Racisme udelukkende består af  

 studerende, er det endvidere misvisende at oplyse, at deltagerne i  

 modmødet var autonome.
 Klageren blev ikke hørt i forbindelse med  

 indslaget, og klageren benægter, at de er svære at få fat  

 i, idet foreningen i forbindelse med modmødet var i kontakt med flere  

 journalister og fotografer, ligesom foreningen har haft denne kontakt i  

 forbindelse med tidligere arrangementer.
 Klageren har endelig anført, at foreningen ikke kan  

 acceptere at blive beskrevet som "autonome" eller som arrangør af  

 arrangementer, der udvikler sig til vold, for så kommer der ikke nye  

 medlemmer, og muligheden for at få støtte fra legater m.v.  

 forsvinder.
 Klageren mener på denne baggrund, at indslaget er i  

 strid med god presseskik, og at indklagede skal bringe klagerens  

 genmæle.
 Indklagede har anført, at man ikke har handlet i  

 strid med god presseskik, og at oplysningerne i udsendelsen var korrekte.
Indklagede har endvidere anført, at klageren er  

 uorganiseret uden ledelse og uden medlemsstruktur, og at det derfor ikke var  

 muligt at angive andet end at det var autonome i overensstemmelse med  

 politiets oplysninger.
Udtalelsen i indslaget var således sproglig  

 korrekt.
 Indklagede har endvidere anført, at man i  

 forbindelse med indslaget havde kontakt med politiet og med en  

 repræsentant fra Dansk Forums Studentergruppe, men at det ikke var  

 muligt at få kontakt med en person fra modmødet.
 Indklagede har endelig anført, at det er en  

 betingelse for at få et genmæle, at oplysningen er egnet til at  

 påføre økonomisk eller anden skade af betydning, men at  

 der ikke er tale herom i denne sag, hvorfor klageren ikke er berettiget til  

 genmæle.
I sagens behandling har følgende  

 nævnsmedlemmer deltaget: Per Sørensen, Jørgen Grunnet,  

 Kaare R.
Skou og Ole Askvig.
 Pressenævnet udtaler:
 Da Initiativet mod Racisme ikke er nævnt i  

 udsendelsen, finder Pressenævnet ikke grundlag for at udtale kritik, og  

 Initiativet mod Racisme har heller ikke krav på at få bragt et  

 genmæle.
 Afsagt den 22. marts 2000.
