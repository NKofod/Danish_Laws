Betænkning afgivet af Skatteudvalget den 17. november 2016 Betænkning over Forslag til lov om ændring af chokoladeafgiftsloven, ligningsloven, skattekontrolloven og forskellige andre love (Implementering af ændringsdirektiver vedrørende automatisk udveksling af skatteafgørelser og land for land-rapportering, skærpede »colabøder«, ophævelse af bopælskravet i relation til lån til betaling af ejendomsskatter og ophævelse af krav om dansk statsborgerskab for modtagelse af skattefrie udetillæg m.v.) [af skatteministeren (Karsten Lauritzen)]:
1. Ændringsforslag Enhedslistens medlemmer af udvalget har stillet 2 ændringsforslag til lovforslaget, herunder 1 om deling af lovforslaget.
Det øvrige udvalg vil stemme for delingen af lovforslaget.
2. Udvalgsarbejdet Lovforslaget blev fremsat den 5. oktober 2016 og var til 1. behandling den 27. oktober 2016. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 2. juli 2016 dette udkast til udvalget, jf. folketingsåret 2015-16, SAU alm. del  bilag 245. Den 5. oktober 2016 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til skatteministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, LA, RV og KF) vil stemme for det stillede ændringsforslag om deling af lovforslaget.
Flertallet indstiller det under A nævnte lovforslag til vedtagelse uændret.
Flertallet indstiller det under B nævnte lovforslag til vedtagelse med det under nr. 2 stillede ændringsforslag.
Et mindretal i udvalget (EL, ALT og SF) vil stemme for det stillede ændringsforslag om deling af lovforslaget.
Mindretallet indstiller det under A nævnte lovforslag til vedtagelse uændret.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for det under nr. 2 stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af chokoladeafgiftsloven, ligningsloven, skattekontrolloven og forskellige andre love (Implementering af ændringsdirektiver vedrørende automatisk udveksling af skatteafgørelser og land for land-rapportering, skærpede »colabøder« og ophævelse af krav om dansk statsborgerskab for modtagelse af skattefrie udetillæg m.v.)« omfattende §§ 1-5, 7 og 8 og § 9, stk. 1, 2 og 4.
 B. »Forslag til lov om ændring af lov om lån til betaling af ejendomsskatter (Ophævelse af bopælskravet i relation til lån til betaling af ejendomsskatter)« omfattende §§ 6 og 9.
[Forslag om deling af lovforslaget] b Ændringsforslag til det under B nævnte lovforslag Til § 9 2) Paragraffen affattes således:
»§ 9 Loven træder i kraft den 1. januar 2017 og har virkning for lån, der ydes til betaling af ejendomsskatter m.v. vedrørende skatteåret 2017 og følgende skatteår.« [Konsekvensændring som følge af ændringsforslag nr. 1] Bemærkninger Til nr. 1 For at muliggøre en differentieret stemmeafgivning foreslås det at dele lovforslaget i to lovforslag.
Det ene lovforslag (A) vedrører implementering af ændringsdirektiver vedrørende automatisk udveksling af skatteafgørelser og land for land-rapportering, skærpede »colabøder« og ophævelse af krav om dansk statsborgerskab for modtagelse af skattefrie udetillæg m.v.
Det andet lovforslag (B) vedrører ophævelse af bopælskravet i relation til lån til betaling af ejendomsskatter m.v.
Til nr. 2 Der er tale om en konsekvensændring som følge af lovforslaget om deling af lovforslaget i to forslag, jf. ændringsforslag nr. 1.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Jakob Engel-Schmidt (V) Joachim B.
Olsen (LA) nfmd.
Ole Birk Olesen (LA) Brian Mikkelsen (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
