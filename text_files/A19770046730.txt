 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
For bygninger, herunder ombygninger og forbedringer, der igangsættes i  

 tidsrummet fra den 1. september 1977 til den 31. december 1980, forhøjes den  

 i afskrivningslovens § 22, stk. 1, 1. pkt., nævnte afskrivningssats på 6 pct.  

 til 10 pct. i anskaffelsesåret og det følgende indkomstår.
Erhververen af en  

 bygning, der omfattes af 1. pkt., kan dog kun foretage de forhøjede  

 begyndelsesafskrivninger, som den tidligere ejer ikke har haft adgang til at  

 foretage inden ejerskiftet.
 Givet på Christiansborg slot, den 14.  

 september 1977.
 Under Vor Kongelige Hånd og Segl.
 MARGRETHE R.
 Kampmann.
