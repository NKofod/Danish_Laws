 Efter retsplejelovens § 31, stk. 3 kan retten ved kendelse undtagelsesvis  

 helt eller delvis forbyde offentlig gengivelse af forhandlinger i offentlige  

 retsmøder, hvis der er særlig grund til at antage, at offentlig gengivelse  

 ufornødent vil krænke nogen, der ikke er sigtet under sagen.
Endvidere kan retten efter retsplejelovens § 29, stk. 4, nr. 1  

 undtagelsesvis beslutte, at dørene skal lukkes, når der er særlig grund til  

 at antage, at offentlige forhandling ville tilføje nogen en ufornøden  

 krænkelse.
Dørene bør dog, jfr. stk. 5 ikke lukkes i tilfælde, hvor det er  

 tilstrækkeligt at anvende reglerne i § 31, stk. 3.
Betingelserne for anvendelse af disse regler vil ofte være til stede i  

 sager om forbrydelser mod kønssædeligheden.
Den forurettede kvinde i sager om  

 voldtægt og voldtægtslignende forhold, vil således typisk kunne udsættes for  

 en ufornøden krænkelse ved retsreferater fra sådanne sager.
Et navneforbud  

 vil undertiden være tilstrækkeligt til at hindre krænkelsen.
Dette gælder dog  

 ikke, hvis identiteten i forvejen er åbenbaret eller antydet eller iøvrigt  

 bekendt, eller hvis identificering kan ske på en anden måde end ved nævnelse  

 af navnet.
For at beskytte de forurettede, der ofte ikke selv vil være opmærksomme på  

 muligheden for at begære referatforbud eller dørlukning, skal jeg anmode om,  

 at anklageren - som det formentlig allerede i vidt omfang sker - rejser  

 spørgsmålet herom overfor retten, når der er grundlag herfor.
Spørgsmålet  

 rejses - såvidt muligt efter forudgående samråd med den forurettede - ved det  

 første retsmøde i sagen og påny ved domsforhandlingens begyndelse.
 Per Lindegaard.
