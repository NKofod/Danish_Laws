Resumé  



  

 En journalist klagede over Finansministeriets afslag på aktindsigt i en  

 række dokumenter om overdragelsen af visse havnearealer fra Københavns  

 Kommune  

 og Finansministeriet til Ørestadsselskabet.
Finansministeriet henviste i  

 afslaget til at dokumenterne var undtaget fra aktindsigt efter forskellige  

 bestemmelser i offentlighedsloven.
 Efter gennemgangen af sagen var det ombudsmandens opfattelse at  

 Finansministeriets besvarelse af anmodningen om aktindsigt var kritisabel, og  

 ombudsmanden henstillede at Finansministeriet genoptog sagen. (J.nr.  

 1997-1225-201).
Aktindsigt i dokumenter om overdragelse af arealer til  

 Ørestadsselskabet En journalist, A, klagede over at have fået afslag på en anmodning  

 om aktindsigt i dokumenter vedrørende overdragelse af arealer til  

 Ørestadsselskabet.
I telefax af 10. april 1997 anmodede A Finansministeriet om  

 aktindsigt.
I sin anmodning skrev A følgende:
"I forlængelse af telefonsamtale med B skal jeg hermed  

 anmode om aktindsigt i den eller de journalmapper, som Finansministeriet  

 måtte  

 have oprettet forud for eller i forbindelse med det aktstykke til  

 Finansudvalget, som den 16. juni 1994 overdrog visse havnearealer fra  

 Københavns Kommune til Ørestadsselskabet.
I aktstykket omtales visse  

 forhandlinger  

 mellem Københavns Kommune og Finansministeriet, og det er altså eventuelle  

 registreringer, postlister etc, som måtte findes i Finansministeriet i denne  

 forbindelse, som jeg er interesseret i.
..." I telefax af 21. april 1997 skrev Finansministeriet bl.a.  

 følgende til A:
 "...
Jeg vedlægger i den forbindelse aktoversigt over den pågældende  

 sag.
Som du kan se, er der tale om et ganske omfattende materiale.
Jeg skal  

 derfor bede dig om - ved afkrydsning på listen - at melde tilbage på, hvilke  

 dokumenter, der ønskes aktindsigt i.
Jeg skal dog gøre opmærksom på, at der kan være dokumenter på  

 ovenstående aktoversigt, som er undtaget fra aktindsigt, jf.  

 offentlighedslovens  

 kapitel 3. Der vil i forbindelse med din begæring af  

 de konkrete dokumenter blive taget stilling  

 hertil." Den 22. april 1997 bad A Finansministeriet om aktindsigt i de af  

 A på en journalliste afkrydsede dokumenter.
 Det fremgik af en vedlagt kopi af journallisten, hvilke  

 dokumenter A ønskede aktindsigt i.
Ved brev af 2. maj 1997 afviste ministeriet delvist A's  

 anmodning.
Ministeriet anførte:
 "...
 De har med breve af 10. og 22. april 1997 anmodet om aktindsigt  

 i dokumenter om overdragelsen af visse havnearealer fra Københavns Kommune og  

 Finansministeriet til Ørestadsselskabet forud for eller i forbindelse med  

 aktstykke af 16. juni 1994.
 Kopi af en række af sagens akter vedlægges.
 Finansministeriet har efter offentlighedslovens § 10, nr. 4,  

 ikke meddelt Dem aktindsigt i ministeriets brevveksling med kammeradvokaten  

 vedrørende juridiske spørgsmål (akt nr. 5, 6, 8, 18, 19 og 26) i forbindelse  

 med overdragelsen af grundene.
Finansministeriet har endvidere efter offentlighedslovens § 12,  

 stk. 1, nr. 2, og § 13, stk. 1, nr. 6, undtaget akt nr. 17 fra aktindsigt af  

 hensyn til Ørestadsselskabets økonomiske forhold m.v., idet dokumentet  

 vedrører  

 Ørestadsselskabets interne overvejelser om prisfastsættelse i forbindelse med  

 eventuelle ejendomshandler og deltagelse i en selskabsdannelse." Den 5. maj 1997 klagede A til mig.
Den 16. juni 1997 anmodede  

 jeg Finansministeriet om en udtalelse.
 Ministeriet svarede 24. juni 1997. Finansministeriet henholdt  

 sig til sin afgørelse af 2. maj 1997 og udtalte følgende:
 "...
 Vedrørende begrundelsen for afslaget på aktindsigt i de nævnte  

 dokumenter skal Finansministeriet supplerende bemærke følgende:
 Efter offentlighedslovens § 10, nr. 4, omfatter retten til  

 aktindsigt ikke myndigheders brevveksling med sagkyndige til brug i retssager  

 eller ved overvejelse af, om retssag bør føres.
 Bestemmelsen omfatter myndigheders brevveksling med sagkyndige -  

 herunder Kammeradvokaten - om juridiske tvivlsspørgsmål, jf.  

 Offentlighedsloven  

 med kommentarer, 2. udgave, side 171.
Bestemmelsen omfatter brevveksling med sagkyndige vedrørende  

 verserende retssager og overvejelser om, hvorvidt retssag skal føres.
Det  

 anses  

 for givet, at enhver sådan brevvekling om muligheden for en retssag vil være  

 omfattet af bestemmelsen, uanset at sandsynligheden for at sagsanlæg må anses  

 for ringe.
Bestemmelsen antages imidlertid også at omfatte brevveksling om  

 juridiske tvivlsspørgsmål, der ikke har direkte sammenhæng med et aktuelt  

 eller eventuelt sagsanlæg, men hvor dette må underforstås som en nærliggende  

 mulighed i forbindelse med den pågældende sag, jf.
Offentlighedsloven med  

 kommentarer, 2. udgave, side 173.
 Finansministeriet finder på baggrund af det anførte, at  

 brevveksling med Kammeradvokaten vedrørende juridiske spørgsmål som  

 udgangspunkt kan undtages fra aktindsigt.
 Efter offentlighedslovens § 11, stk. l, skal oplysninger, der er  

 af væsentlig betydning for sagsforholdet, uanset bl.a. bestemmelsen i § 10,  

 nr.  

 4 meddeles i overensstemmelse med lovens almindelige regler.
 Finansministeriet finder ikke, at den omhandlede brevveksling  

 med Kammeradvokaten indeholder sådanne oplysninger af væsentlig betydning for  

 sagsforholdet.
 For så vidt angår spørgsmålet om anvendelsen af  

 offentlighedslovens § 12, stk. 1, nr. 2, og § 13, stk. 1, nr. 6, bemærkes, at  

 Finansministeriet heller ikke i forbindelse med et dokument, som findes  

 omfattet af de nævnte bestemmelser, har fundet grundlag for at foretage  

 ekstrahering efter bestemmelserne i § 12, stk. 2, eller § 13, stk. 2.
..." Af sagens akter fremgik at akt nr. 5, 6, 8, 18 og 19 var et  

 notat og breve fra Kammeradvokaten.
Akt nr. 26 var derimod et brev fra  

 Finansministeriet  

 til Trafikministeriet vedrørende drøftelse mellem Københavns Havn og  

 Ørestadsselskabet om betaling for opfyldninger af vandarealer ud for  

 havnegrundene.
I brevet anmodedes Trafikministeriet om at træffe afgørelse i  

 sagen.
Det fremgik i øvrigt ikke af sagens akter hvilken sammenhæng dette  

 dokument havde med "brevveksling med sagkyndige til brug i retssager  

 eller ved overvejelse af, om retssag bør føres".
 Vedrørende akt nr. 5, (notat fra Kammeradvokaten) oplyste  

 Finansministeriet den 27. januar 1998 telefonisk at ministeriet ikke havde  

 oplysninger om hvorvidt notatet var indhentet af Finansministeriet eller  

 Ørestandsselskabet.
 Ved min gennemgang af sagen fandt jeg det nødvendig at få dette  

 forhold nærmere belyst, og skrev den 24. februar 1998 følgende til  

 Finansministeriet:
 "...
 Under min behandling af ovennævnte sag er jeg blevet opmærksom  

 på at det ikke fremgår af sagen om akt nr. 5, der er et notat fra  

 Kammeradvokaten, er indhentet af Finansministeriet eller af  

 Ørestadsselskabet.  

 En af ministeriets medarbejdere har telefonisk oplyst at ministeriet ikke har  

 oplysninger herom.
 Da dette har betydning for min vurdering af sagen, skal jeg  

 anmode Finansministeriet om at undersøge om notatet blev indhentet af  

 ministeriet eller af Ørestadsselskabet, eventuelt ved henvendelse til  

 Kammeradvokaten.
..." I brev af 17. april 1998 svarede Finansministeriet følgende:
 "...
 Det fremgår ikke af Finansministeriet journal, hvorledes notatet  

 er indhentet.
På foranledning af henvendelsen fra Folketingets Ombudsmand har  

 sagen været forelagt Kammeradvokaten.
Sagen har tillige været forelagt for  

 Ørestadsselskabet.
Kammeradvokaten har oplyst, at det pågældende notat er  

 udarbejdet som et naturligt led i Kammeradvokatens rådgivning af  

 Finansministeriet i den pågældende sag.
Kammeradvokaten har med brev af 10.  

 august 1995 fremsendt nota til Finansministeriet, som er betalt af  

 Finansministeriet den 10. september 1995.
 Af Kammeradvokatens journal fremgår, at der ikke foreligger en  

 skriftlig anmodning fra Finansministeriet eller Ørestadsselskabet om  

 udarbejdelse af det pågældende notat.
 Det kan i øvrigt oplyses, at det af Kammeradvokatens gennemgang  

 af sagen fremgår, at notatet udover at være fremsendt til Finansministeriet  

 tillige er sendt til Ørestadsselskabet.
 Finansministeriet har genovervejet sin afgørelse af 2. maj 1995  

[retteligt 1997, min bemærkning] i brev til A om ikke at meddele aktindsigt i  

 akt nr. 5, jf. i øvrigt Finansministeriets brev af 24. juni 1997 til  

 Folketingets Ombudsmand.
 Da væsentlige dele af notatet har dannet grundlag for  

 overvejelse om en retssag, som nu er endt med, at der verserer en  

 voldgiftssag  

 mellem Ørestadsselskabet og Københavns Havn, kan Finansministeriet henholde  

 sig  

 til sin afgørelse af 2. maj 1995 (retteligt 1997; min bemærkning).
 Det er Finansministeriets opfattelse, at notatet er omfattet  

 offentlighedslovens § 10, nr. 4, idet notatet - på grund af Kammeradvokatens  

 fremsendelse af nota til Finansministeriet - må anses for indhentet af  

 Finansministeriet, ligesom notatet vedrører juridiske tvivlspøgsmål, der er  

 indgået i de nævnte overvejelser om førelse af retssag.
Finansministeriet skal beklage den lange ekspeditionstid,  

 hvilket bl.a. skyldes forelæggelse af sagen for Kammeradvokaten og  

 Ørestadsselskabet  

 samt gennemgang af Finansministeriets journaler bl.a. med henblik på at  

 fremskaffe kopi af notaen fra Kammeradvokaten i den pågældende sag." Ombudsmandens udtalelse "Retsgrundlaget Finansministeriets afslag på aktindsigt i akt nr. 5, 6, 8, 18, 19 og 26 blev  

 givet under henvisning til offentlighedslovens § 10, nr. 4 (lov nr. 572 af  

 19. december 1985, som ændret ved lov nr. 347 af 6. juni 1991). Denne  

 bestemmelse har følgende indhold:
 'Retten til aktindsigt omfatter ikke:
 ...
4) Myndigheders brevveksling med sagkyndige til brug i retssager eller  

 overvejelse af, om retssag bør føres.' I Betænkning om offentlighedslovens revision (betænkning 857/1978) anføres  

 bl.a. følgende på s. 239:
'Udtrykket 'til brug i retssager eller ved overvejelse af, om retssag bør  

 føres' skal forstås i vid forstand.
Det fremgår som nævnt af  

 folketingsudvalgets betænkning til offentlighedslovforslaget, at udtrykket  

 'retssag' omfatter en voldgiftssag, jfr.
Folketingstidende 1969/70, tillæg B,  

 sp. 2056. Også retshandlinger i forbindelse med håndhævelsen eller  

 fuldbyrdelsen af retskrav, som f.eks. fogedforbud, udsættelsesforretninger og  

 formentlig også tvangsauktioner må anses for omfattet af  

 undtagelsesbestemmelsen i offentlighedslovens § 5, nr. 7.
Det er formentlig en forudsætning for at undtage dokumenter med hjemmel i  

 offentlighedslovens § 5, nr. 7, at det offentlige enten er eller vil kunne  

 blive formelt inddraget i sagen som part, biintervenient eller på anden  

 lignende måde.
Justitsministeriet har således i sagen L.A. 1976-543-94 bl.a.  

 udtalt, at brevveksling mellem en offentlig myndighed og en sagkyndig efter  

 ministeriets opfattelse '...i hvert fald kun (vil) være omfattet af  

 undtagelsen, såfremt den vedrører spørgsmål i forbindelse med myndighedens  

 eventuelle inddragelse i retshandlingen som part til varetagelse af det  

 offentliges interesser, f.eks. (i relation til en tvangsauktion) som  

 rekvirent eller panthaver.' Det bemærkes i denne forbindelse, at bestemmelsen  

 antagelig kun er anvendelig i tilfælde, hvor den sagkyndige erklæring  

 indhentes af en myndighed, der er omfattet af loven.' I John Vogter, Offentlighedsloven med kommentarer (1992), står der følgende  

 på s. 172:
'  

  

 5.  

  

 Det er en forudsætning for at undtage dokumenter med hjemmel i nr. 4, at det  

 offentlige  

 enten er eller vil blive formelt inddraget i retssagen som part,  

 biintervenient, eller på anden lignende måde, jf.
Justitsministeriets sag  

 L.A.  

 1976-543-94.
...' Offentlighedslovens § 10, nr. 4, begrænses af reglen i § 11,  

 stk. 1, om ekstrahering der lyder således:
'  

  

 § 11. Oplysninger i  

 dokumenter, der er omfattet af § 7 og § 10, nr. 1-4, om faktiske  

 omstændigheder, der er af væsentlig betydning for sagsforholdet, skal uanset  

 disse bestemmelser meddeles i overensstemmelse med lovens almindelige  

 regler.' Finansministeriets afslag på aktindsigt i akt nr. 17 er givet med  

 henvisning til offentlighedslovens § 12, stk. l, nr. 2, og § 13, stk. 1, nr.  

 6.
 Disse 2 bestemmelser har følgende indhold:
'  

  

 § 12.  

  

 Retten til  

 aktindsigt omfatter ikke oplysninger om ...
2) tekniske indretninger eller fremgangsmåder eller om drifts-  

 eller forretningsforhold eller lignende, for så vidt det er af væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.' '  

  

 § 13.  

  

 Retten til  

 aktindsigt kan begrænses i det omfang, det er nødvendigt til beskyttelse af  

 væsentlige hensyn til ...
6) private og offentlige interesser, hvor hemmeligholdelse efter  

 forholdets særlige karakter er påkrævet.' Også disse to undtagelsesbestemmelser begrænses af regler om  

 ekstrahering der lyder således:
 '  

  

 § 12.
 ...
Stk. 2. Omfattes kun  

 en del af et dokument af bestemmelsen i stk. 1, skal den pågældende gøres  

 bekendt med dokumentets øvrige indhold.' '  

  

 § 13.
 ...
Stk. 2. Gør hensyn som  

 nævnt i stk. 1 sig kun gældende for en del af et dokument, skal den  

 pågældende  

 gøres bekendt med dokumentets øvrige indhold.' I Justitsministeriets vejledning til offentlighedslovens (1986),  

 pkt. 42, er bl.a. anført følgende:
 '...
I tilfælde, hvor der kan være begrundet tvivl om, hvorvidt en  

 begæring om aktindsigt bør afslås efter bestemmelsen i § 12, stk. 1, nr. 2,  

 vil  

 det være nærliggende at indhente en udtalelse fra den, oplysningen vedrører  

 for  

 at få belyst risikoen for, at aktindsigt vil påføre virksomheden tab.
En  

 sådan  

 udtalelse er ikke bindende for myndigheden, der må træffe afgørelse ud fra en  

 selvstændig afvejning.' Det er fast antaget at et afslag på aktindsigt er en afgørelse  

 i forvaltningslovens forstand.
Ifølge § 22 i forvaltningsloven (lov nr. 571  

 af  

 19. december 1985, som ændret ved lov nr 347 af 6. juni 1991) skal en  

 afgørelse, når den meddeles skriftligt, være ledsaget af en begrundelse  

 medmindre afgørelsen fuldt ud giver den pågældende part medhold.  

 Forvaltningslovens  

 § 24 fastsætter følgende krav til begrundelsens indhold:
'  

  

 § 24.  

  

 En begrundelse  

 for en afgørelse skal indeholde en henvisning til de retsregler, i henhold  

 til  

 hvilke afgørelsen er truffet.
I det omfang, afgørelsen efter disse regler  

 beror  

 på et administrativt skøn, skal begrundelsen tillige angive de hovedhensyn,  

 der  

 har været bestemmende for skønsudøvelsen.
Stk. 2. Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.' I bemærkningerne til lovforslaget til forvaltningsloven står  

 bl.a. følgende (Folketingstidende 1985-86, tillæg A, sp. 163):
'En begrundelse skal fremtræde som en forklaring på, hvorfor  

 afgørelsen har fået det pågældende indhold.' Min vurdering 1. Akt nr. 5, 6, 8, 18, 19  

 og 26 Finansministeriet har som hjemmel for afslaget henvist til  

 offentlighedslovens § 10, nr. 4. Bortset fra denne henvisning til  

 lovgrundlaget  

 er ministeriets afgørelse af 2. maj 1997 på dette punkt ubegrundet.
I  

 Finansministeriets udtalelse af 24. juni 1997 uddybede ministeriet  

 fortolkningen af bestemmelsen ved henvisninger til Offentlighedsloven med  

 kommentarer, 2. udg.
 Efter min opfattelse burde Finansministeriet i overensstemmelse  

 med forvaltningslovens § 24 nærmere have forklaret hvorfor den pågældende  

 korrespondance med Kammeradvokaten kunne undtages efter offentlighedslovens §  

 10, nr. 4.
For akt nr. 5 der er et notat fra Kammeradvokaten, gør der sig  

 et særligt forhold gældende.
Finansministeriet oplyste telefonisk at  

 ministeriet ikke havde oplysninger om hvorvidt notatet var indhentet af  

 Finansministeriet  

 eller Ørestadsselskabet.
Finansministeriet oplyste i sit af brev af 17. april  

 1998 at det ikke fremgår af ministeriets journal hvorledes notatet blev  

 indhentet.  

 Ministeriet oplyste endvidere at Kammeradvokaten havde fremsendt nota med  

 brev  

 af 10. august 1995 og at ministeriet betalte den 10. september 1995.
Offentlighedslovens § 10, nr. 4, er kun anvendelig i tilfælde,  

 hvor den sagkyndige erklæring er indhentet af en offentlig myndighed, jf.  

 John Vogter, Offentlighedsloven med kommentarer (1992), s.  

 172f, og betænkning 857/1978 om offentlighedslovens  

 revision, s. 239. Det må antages at Ørestadsselskabet ikke er en offentlig  

 myndighed, jf.
Folketingets Ombudsmands beretning for året 1995, s. 32 og s.  

 132.
 I offentlighedsloven § 6, stk. 1, står der følgende om  

 notatpligt:
'  

  

 § 6.  

  

 I sager, hvor  

 der vil blive truffet afgørelse af en forvaltningsmyndighed, skal en  

 myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter.' Selv om notatpligten efter offentlighedslovens § 6 gælder for  

 afgørelsessager, gælder der på grundlag af en ulovbestemt forvaltningsretlig  

 grundsætning tilsvarende pligter også i andre sager end afgørelsessagerne.
 I en sag i Folketingets Ombudsmands beretning for året 1989, s.  

 138 (140), udtalte jeg følgende om notatpligt vedrørende væsentlige  

 ekspeditioner:
 '...
 Bestemmelsen i offentlighedslovens § 6, stk. 1, må efter min  

 opfattelse ses som udslag af en almindelig retsgrundsætning om, at offentlige  

 myndigheder har pligt til at gøre notat om alle væsentlige ekspeditioner i en  

 sag herunder telefonsamtaler, som ikke fremgår af brevvekslingen i sagen  

 eller  

 af sagens dokumenter i øvrigt.
 En sådan notatpligt vil ikke blot være en forudsætning for  

 gennemførelsen af retten til aktindsigt, men vil normalt også være en  

 forudsætning for, at det efterfølgende kan klarlægges, hvad der er sket i en  

 sag, og herved også give mulighed for en effektiv kontrol med, om myndigheden  

 har handlet korrekt.
...' Da Finansministeriet ikke har indhentet notatet fra  

 Kammeradvokaten skriftligt, og ej heller har gjort notat herom, er der  

 opstået  

 tvivl om et faktisk forhold, der er vigtigt for bedømmelsen af om notatet kan  

 undtages fra aktindsigt efter offentlighedslovens § 10, nr. 4.
 Beslutningen om at anmode Kammeradvokaten om notatet er ikke  

 omfattet af offentlighedslovens § 6, men hvis notatet blev indhentet af  

 Finansministeriet, burde ministeriet på grundlag af den nævnte  

 retsgrundsætning  

 have skrevet et notat i sagen herom.
 Det er efter min opfattelse desuden kritisabelt at Finansministeriet  

 har anset notatet for omfattet af bestemmelsen i § 10, nr. 4, uden at have  

 kendskab til om det var indhentet af en offentlig myndighed eller af  

 Ørestadsselskabet.  

 Jeg har gjort Finansministeriet bekendt med min opfattelse.
De nu fremkomne oplysninger tyder på at notatet ikke blev  

 indhentet af Ørestadsselskabet, men af Finansministeriet.
Imidlertid er det  

 yderligere en forudsætning for at undtage dokumenter med hjemmel i § 10, nr.  

 4, at det offentlige enten er eller vil kunne blive formelt inddraget i sagen  

 som part, biintervenient eller på anden lignende måde, jf. betænkningen om  

 offentlighedslovens revision, s.239, og John Vogter, Offentlighedsloven med  

 kommentarer (1992), s.172.
 Finansministeriet har oplyst at væsentlige dele af Kammeradvokatens  

 notat har dannet grundlag for overvejelser om en retssag, som nu er endt med  

 at  

 der verserer en voldgiftssag mellem Ørestadsselskabet og Københavns Havn.
Ørestadsselskabet er som tidligere nævnt ikke en offentlig  

 myndighed.
Den omstændighed at Finansministeriet og Københavns Kommune som  

 stiftere af Ørestadsselskabet hæfter for selskabets økonomiske forpligtelser,  

 kan ikke antages at have betydning i denne forbindelse, da det som nævnt er  

 afgørende om det offentlige formelt er eller vil kunne blive inddraget i  

 sagen  

 som part, biintervenient eller på anden lignende måde.
Det er i denne  

 sammenhæng uden betydning om Københavns Havn er en offentlig myndighed, da  

 Københavns Havn er Ørestadsselskabets modpart i sagen.
Da den verserende  

 voldgiftssag efter det oplyste ikke har andre parter end Ørestadsselskabet og  

 Københavns Havn, er det afgørende for om notatet kan undtages fra aktindsigt  

 med hjemmel i § 10, nr. 4, om Finansministeriet eller en anden offentlig  

 myndighed vil kunne blive formelt inddraget i sagen som part, biintervenient  

 eller på anden lignende måde.
Det fremgår af notatet at der havde været  

 uenighed mellem Københavns Havn og Københavns Kommune angående visse  

 havnearealer der tilhørte kommunen, men det fremgår ikke om kommunen eller  

 andre myndigheder kunne blive inddraget i sagen efter overdragelsen af  

 arealerne til Ørestadsselskabet.
Det er kritisabelt at Finansministeriet ikke  

 har omtalt spørgsmålet, hverken i afgørelsen af 2. maj 1997 eller i  

 afgørelsen  

 af 17. april 1998. Jeg har derfor anmodet ministeriet om at tage sagen op til  

 fornyet behandling med henblik på at overveje dette spørgsmål.
Særlig angående akt nr. 26 bemærker jeg at der er tale om et  

 brev fra Finansministeriet til Trafikministeriet.
En myndigheds brevveksling  

 med et ministerium om juridiske tvivlsspørgsmål der henhører under  

 vedkommende  

 ministeriums sagsområde, er som udgangspunkt ikke omfattet af bestemmelsen i  

 §  

 10, nr. 4. Dog gælder der noget særlig angående Justitsministeriets  

 lovafdelings responderende virksomhed i forhold til andre myndigheder og  

 Finansministeriets korrespondance med andre myndigheder i forbindelse med  

 personaleretlige spørgsmål, jf.
Jon Andersen m.fl.
Forvaltningsret, s. 282.
 Akt nr. 26 er ikke omfattet af disse særlige undtagelsesregler.  

 Finansministeriet burde derfor ikke have undtaget dette dokument fra  

 aktindsigt  

 under henvisning til § 10, nr. 4. Jeg har gjort Finansministeriet bekendt  

 hermed og jeg har anmodet ministeriet om på denne baggrund at genoptage  

 behandlingen af sagen med henblik på at træffe en ny afgørelse om akt nr. 26.
2. Akt nr. 17 For så vidt angår akt nr. 17 har Finansministeriet som hjemmel  

 for afslaget anført offentlighedslovens § 12, stk. 1, nr. 2, og § 13, stk. 1,  

 nr. 6.
 Som det fremgår af § 12, stk. 1, nr. 2, kan oplysninger om  

 forretningsforhold eller lignende undtages fra de almindelige regler om  

 aktindsigt, men kun for så vidt det er af væsentlig økonomisk betydning for  

 den  

 person eller virksomhed oplysningerne angår, at begæringen om aktindsigt ikke  

 imødekommes.
 Efter forarbejderne er bestemmelsen kun anvendelig hvis  

 aktindsigt i de pågældende oplysninger efter et konkret skøn må antages at  

 medføre en nærliggende risiko for at der - typisk af konkurrencemæssige  

 grunde - påføres den pågældende virksomhed et økonomisk tab af nogen  

 betydning  

 (Folketingstidende, 1984-85, tillæg B, sp. 3088).
Der foreligger ikke nærmere oplysninger om hvilke økonomiske tab  

 der er tale om, herunder på hvilken måde aktindsigten vil kunne påføre  

 Ørestadsselskabet tab.
Der er heller ikke oplysninger om at Finansministeriet  

 i overensstemmelse med Justitsministeriets vejledning til offentlighedsloven,  

 pkt. 42, har indhentet en udtalelse fra Ørestadsselskabet om dette spørgsmål.  

 Jeg må derfor lægge til grund at Finansministeriet ikke i overensstemmelse  

 med  

 offentlighedslovens § 12, stk. 1, nr. 2, har foretaget en nærmere vurdering  

 af  

 om det ville være af væsentlig økonomisk betydning for Ørestadsselskabet at  

 begæringen  

 ikke imødekommes.
 Offentlighedslovens § 13, stk. 1, nr. 6, har karakter af en  

 opsamlingsbestemmelse der åbner mulighed for at aktindsigt kan nægtes i  

 tilfælde hvor der er tale om væsentlige hensyn til beskyttelse af andre  

 offentlige og private interesser end dem der er nævnt i offentlighedsloven §  

 12  

 og § 13, stk. 1, nr. 1-5.
 En bestemmelse svarende til offentlighedslovens § 13, stk. 1,  

 nr. 6, blev indført ved offentlighedsloven fra 1970 (lov nr. 280 af 10. juni  

 1970) § 2, stk. 2, nr. 4. I betænkningen der lå til grund for lovforslaget  

 til  

 offentlighedsloven fra 1970 (betænkning nr. 325/1963), er på s. 64 om  

 baggrunden for bestemmelsen anført at man forudsatte at der kun ville blive  

 gjort brug af den foreslåede bestemmelse i tilfælde hvor hemmeligholdelse af  

 hensyn til det offentliges eller enkeltpersoners interesse klart ville  

 tilsige  

 det.
 I forarbejderne til bestemmelsen (Folketingstidende 1969-70,  

 tillæg A, sp. 589) anføres:
 '  

  

 ad nr. 4.
Bestemmelsen svarer til kommissionsudkastets § 2, stk. 1, nr. 7.... Det  

 forudsættes, at der kun vil blive gjort brug af bestemmelsen i  

 tilfælde, hvor hemmeligholdelse af hensyn til det offentliges eller  

 enkeltpersoners interesse er klart påkrævet.' I betænkning nr. 857/1978 om offentlighedslovens revision, s.  

 260, har udvalget om den tidligere bestemmelses rækkevidde bl.a. skrevet  

 således:
'Der kan være anledning til indledningsvis at fastslå, at den  

 eksemplifikation på bestemmelsens anvendelsesområde, der er givet i  

 forarbejderne, utvivlsomt ikke er udtømmende, men at også andre  

 beskyttelsesinteresser end de nævnte kan komme i betragtning.
Tværtimod er  

 forholdet antagelig det, at der næppe på forhånd kan drages absolutte grænser  

 for, hvilke  

  

 typer  

  

 af interesser der i  

 givet fald vil kunne varetages gennem anvendelse af generalklausulen.
I det  

 omfang, der er spørgsmål om at begrænse offentlighedsprincippet af hensyn til  

 interesser, der falder uden for de i lovmotiverne nævnte, vil der dog  

 givetvis  

 blive stillet strengere krav med hensyn til styrken af det aktuelle  

 beskyttelsesbehov.
I det hele taget må det i overensstemmelse med  

 forarbejderne  

 lægges til grund, at undtagelse efter bestemmelsen kun kan gøres,  

  

 hvor det er klart påkrævet ...
En samlet vurdering af de tilfælde, hvor bestemmelsen efter de  

 foreliggende oplysninger har været bragt i anvendelse i praksis, efterlader  

 det  

 indtryk, at den i betydelig udstrækning, - til dels med støtte i den ovenfor  

 gengivne motivudtalelse - er blevet benyttet til at tilgodese  

 beskyttelsesinteresser, der som sådanne er anerkendt ved udformningen af  

 lovens  

 øvrige undtagelsesbestemmelser, men hvor de udtrykkelige bestemmelser har  

 vist  

 sig utilstrækkelige.' På baggrund af denne beskrivelse af gældende ret skrev udvalget  

 i betænkningen på s. 285ff. følgende om sine overvejelser:
'Det er udvalgets opfattelse, at en sådan generalklausul bør  

 opretholdes i forbindelse med offentlighedslovens revision.
Udvalget har i så  

 henseende navnlig lagt vægt på,  

  

 at  

  

 der ikke i den periode, offentlighedsloven har været i kraft, er indhøstet så  

 udførlige erfaringer, at det er muligt med rimelig grad af sikkerhed at  

 overskue alle de undtagelsesbehov, der vil kunne opstå i praksis,  

  

 at  

  

 en generalklausul er påkrævet for at  

 undgå, at visse meget specielle undtagelsesbehov opregnes udtrykkeligt i  

 loven,  

  

 samt at  

  

 en generalklausul giver loven  

 en ønskelig smidighed med hensyn til at kunne tilpasses nye undtagelsesbehov,  

 der måtte opstå i fremtiden, således at hyppige ændringer af loven kan  

 undgås.  

 Udvalget skal dog samtidig understrege, at generalklausulen som hidtil kun  

 forudsættes anvendt i begrænset omfang og kun, hvor der er et klart behov  

 derfor.' Forarbejderne til den nugældende offentlighedslov af 1985  

 forudsætter at opsamlingsbestemmelsen fortsat anvendes restriktivt, jf.  

 Folketingstidende 1985-86, tillæg A, sp. 229, hvor det anføres:
'Bestemmelsen i  

  

 nr. 6  

  

 er enslydende med den gældende offentlighedslovs § 2, stk. 2, nr. 4.  

 Bestemmelsen forudsættes som hidtil kun anvendt i begrænset omfang, hvor der  

 er  

 et klart behov derfor.' Jeg kan også henvise til John Vogter, Offentlighedsloven med  

 kommentarer (1992), s. 217ff., og Jon Andersen m.fl., Forvaltningsret, s.  

 291.
 Den i bestemmelsen forudsatte interesseafvejning på grundlag af  

 et væsentlighedskriterium indebærer at der skal foretages et konkret skøn.  

 Det  

 følger af bestemmelsens formulering at aktindsigt kun kan afslås hvor der er  

 nærliggende fare for at de nævnte interesser vil lide skade af betydning  

 (ovennævnte betænkning s. 263).
 Finansministeriet har begrundet afslaget således:
 '...
 Finansministeriet har endvidere efter offentlighedslovens § 12,  

 stk. 1, nr. 2, og § 13, stk. 1, nr. 6, undtaget akt nr. 17 fra aktindsigt af  

 hensyn til Ørestadsselskabets økonomiske forhold m.v., idet dokumentet  

 vedrører  

 Ørestadsselskabets interne overvejelser om prisfastsættelse i forbindelse med  

 eventuelle ejendomshandler og deltagelse i en selskabsdannelse.
...' Det fremgår ikke om det er Finansministeriets opfattelse at  

 begge bestemmelser er anvendelige for dokumentet i sin helhed, eller om nogle  

 dele af dokumentet er omfattet af § 12, stk. 1, nr. 2, mens andre dele er  

 omfattet af § 13, stk. 1, nr. 6.
For så vidt angår anvendelsen af § 12, stk. 1, nr. 2,  

 henviser jeg til det ovenfor anførte.
Det er  

 min opfattelse at hvis denne bestemmelse er anvendelig for dokumentet i sin  

 helhed så er anvendelsen af  

 § 13, stk.  

 1, nr. 6, overflødig.
For så vidt angår anvendelsen af § 13, stk. 1, nr. 6, må jeg  

 lægge til grund at Finansministeriet bl.a. har lagt vægt på  

 Ørestadsselskabets  

 økonomiske interesse.
Der foreligger imidlertid ikke nærmere oplysninger om  

 på  

 hvilken måde denne økonomiske interesse nærmere kvalificerer sig og hvilke  

 skadevirkninger aktindsigten ville kunne medføre.
Jeg må derfor lægge til  

 grund  

 at Finansministeriet ikke har foretaget en sådan nærmere konkret vurdering,  

 som  

 kvalificerer den økonomiske interesse som beskyttelsesværdig.
 3. Ekstrahering.
Det følger af offentlighedslovens § 11, stk. 1, at dokumenter  

 der undtages fra aktindsigt efter § 10, nr. 4, er undergivet  

 ekstraheringspligt.  

 Efter bestemmelsen skal myndighederne give aktindsigt i oplysninger om  

 faktiske  

 omstændigheder der er af væsentlig betydning for sagsforholdet, i  

 overensstemmelse med de almindelige regler.
Som nævnt gælder der en  

 tilsvarende  

 ekstraheringspligt angående oplysninger der er undtaget fra aktindsigt efter  

 §  

 12, stk. 1, og § 13, stk. 1.
Finansministeriet har først i sin udtalelse af 24. juni 1997 til  

 mig taget stilling til om der var oplysninger i de undtagne dokumenter der  

 var  

 omfattet af pligten til at foretage ekstrahering.
Jeg må derfor lægge til  

 grund  

 at Finansministeriet ved afgørelsen af 2. maj 1997 ikke havde taget stilling  

 til spørgsmålet om ekstrahering.
Finansministeriet har gjort gældende at korrespondancen med  

 Kammeradvokaten ikke indeholder oplysninger af væsentlig betydning for  

 sagsforholdet.
Jeg er ikke enig heri.
Bortset fra akt nr. 6, 8 og 17  

 indeholder  

 alle de heromtalte dokumenter efter min opfattelse oplysninger af væsentlig  

 betydning for sagsforholdet.
Jeg har derfor anmodet Finansministeriet om at  

 genoptage behandlingen af sagen vedrørende dette spørgsmål.
 Jeg har samtidig tilbudt Finansministeriet at afholde et møde,  

 hvori jeg nærmere kan redegøre for det ovennævnte spørgsmål.
4. Meroffentlighed Princippet om meroffentlighed er lovfæstet i offentlighedslovens  

 § 4, stk. 1, 2. punktum, der lyder således:
'  

  

 § 4.... En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt m.v.' Om baggrunden for princippet om meroffentlighed anføres det i  

 Folketingstidende 1985-86, tillæg A, sp. 211:
 '...
Reglerne i den gældende offentlighedslov afskærer ikke  

 myndighederne fra efter eget skøn at give oplysninger i videre omfang,  

 herunder  

 på anden måde eller i anden form, end loven forpligter til.
Da spørgsmålet i  

 praksis synes at have givet enkelte myndigheder anledning til tvivl, foreslås  

 det, at princippet om 'meroffentlighed' udtrykkeligt anføres i loven.  

 Adgangen  

 til at give sådanne oplysninger begrænses dog af reglerne om tavshedspligt  

 m.v.
...' Af betænkning nr. 857/1978 om offentlighedslovens revision, s.  

 70, fremgår bl.a. følgende om princippet om meroffentlighed:
 'Udvalget finder det utvivlsomt, at den retlige regulering af  

 offentlighedsprincippet på generelt grundlag også i fremtiden bør have  

 karakter af en fastsættelse af minimumsregler, der ikke udelukker at  

 myndighederne kan - og efter omstændighederne bør - give oplysninger i videre  

 omfang, end loven umiddelbart forpligter til.
Udvalget skal i denne forbindelse understrege betydningen af, at  

 offentlighedsloven ikke i myndighedernes praksis opfattes som en udtømmende  

 regulering af, hvor langt oplysningsadgang bør strækkes.
Efter udvalgets  

 opfattelse vil det således være i høj grad ønskeligt, at myndighederne i  

 tilfælde, hvor der er fremsat begæring om aktindsigt, ikke blot nøjes med at  

 undersøge, hvorvidt begæringen kan afslås af formelle grunde eller med  

 hjemmel  

 i en af lovens undtagelsesbestemmelser, men mere frit overvejer, om  

 hemmeligholdelse i det konkrete tilfælde overhovedet er påkrævet - enten på  

 grund af en tavshedspligtbestemmelse eller fordi offentlige eller private  

 interesser i øvrigt taler derfor.
En liberal praktisering af lovens  

 bestemmelser er ikke blot bedst stemmende med almindelige synspunkter, der  

 ligger til grund for lovfæstelsen af offenlighedspricippet, men vil også i  

 mange tilfælde bevirke, at det vil være ufornødent at tage stilling til  

 tvivlsomme afgrænsningsspørgsmål.' Justitsministeriet har i Vejledning om lov om offentlighed i  

 forvaltningen (1986) bl.a. anført følgende om forståelsen af  

 meroffentlighedsprincippet:
'  

  

 Forord ...
Jeg vil også gerne fremhæve, at offentlighedsordningen er af  

 særlig betydning for pressens nyhedstjeneste.
En almindelig afgang til at  

 blive  

 gjort bekendt med dokumenter inden for de forskellige forvaltningsgrene  

 stiller et omfattende nyhedsmateriale til pressens rådighed, der kan medvirke  

 til, at pressen kan informere offentligheden på et rigtigt faktisk grundlag.  

 Som det er fremhævet i loven og i vejledningen er offentlighedsloven en  

 minimumslov.
Loven er ikke til hinder for, at den offentlige forvaltning  

 giver  

 aktindsigt i videre omgang eller giver flere oplysninger til pressen og  

 andre,  

 end det følger af selve loven, når blot det sker uden at krænke  

 myndighedernes  

 tavshedspligt.
Det er mit håb, at myndighederne vil leve op til dette ønske  

 fra folketinget om en øget åbenhed i den offentlige forvaltning.
 ...
Aktindsigt og  

 meroffentlighed 6.  

  

 Offentlighedsloven  

 regulerer alene spørgsmålet om, i hvilket omfang forvaltningen er  

  

 forpligtet  

  

 til at give aktindsigt.
Den  

 enkelte forvaltningsmyndighed er derfor ikke afskåret fra efter eget skøn af  

 give adgang til aktindsigt i videre omfang end fastsat i loven, medmindre  

 andet  

 følger af regler om tavshedspligt m.v., jfr. § 4, stk. 1, 2. pkt.  

 (meroffentlighedsprincippet).
 ...
8.  

  

 Det følger af  

  

 meroffentlighedsprincippet  

  

 , at en  

 myndighed, der behandler en begæring om aktindsigt, ikke alene bør overveje,  

 om  

 begæringen kan afslås efter offentlighedslovens undtagelsesbestemmelser, men  

 også, om der navnlig efter reglerne om tavshedspligt er noget til hinder for,  

 at der meddeles aktindsigt.
Hvis oplysninger i et dokument ikke er fortrolig,  

 bør myndighederne i almindelighed imødekomme en begæring om aktindsigt, selv  

 om  

 myndigheden ikke er forpligtet til det.
...' Der foreligger ikke oplysninger i sagen om at Finansministeriet  

 har overvejet om der kunne gives aktindsigt i de omtalte dokumenter efter  

 princippet om meroffentlighed.
Jeg har derfor henstillet til ministeriet at  

 overveje om De i medfør af meroffentlighedsprincippet bør have aktindsigt i  

 de  

 undtagne dokumenter.
Sammenfatning Det er min opfattelse at Finansministeriet for så vidt angår  

 henvisningen til offentlighedsloven § 10, nr. 4, ikke har opfyldt  

 forvaltningslovens begrundelseskrav.
Angående akt nr. 17 er det  

 endvidere min opfattelse at Finansministeriet  

 ikke efter offentlighedslovens § 12, stk. 1, nr. 2, har foretaget en konkret  

 vurdering af risikoen for at Ørestadsselskabet vil lide tab som følge af  

 aktindsigten, og at ministeriet ikke efter offentlighedlovens § 13, stk. 1,  

 nr.  

 6, har foretaget en sådan nærmere konkret vurdering, som kvalificerer den  

 økonomiske interesse som beskyttelsesværdig.
 Endvidere burde Finansministeriet ikke have undtaget akt nr. 26  

 fra aktindsigt under henvisning til § 10, nr. 4.
 Derudover er det min opfattelse at Finansministeriet som udslag  

 af en almindelig retsgrundsætning burde have udfærdiget notat om det fra  

 Kammeradvokaten indhentede notat, akt nr. 5. Finansministeriet burde også  

 have  

 taget stilling til om ministeriet eller en anden offentlig myndighed ville  

 kunne blive formelt inddraget som part, biintervenient eller på anden  

 lignende  

 måde i den tvist som notatet angik.
Endelig burde Finansministeriet ved sagens afgørelse den 2. maj  

 1997 have taget stilling til om De skulle have aktindsigt efter reglerne om  

 ekstrahering og reglen om meroffentlighed.
For så vidt angår reglerne om  

 ekstrahering har jeg meddelt at jeg ikke er enig i at akterne (bortset fra  

 akt  

 6, 8 og 17) ikke indeholder oplysninger af væsentlig betydning for  

 sagsforholdet.
 Samlet er det derfor min opfattelse at Finansministeriets  

 besvarelse af Deres anmodning om aktindsigt har været kritisabel.
Under henvisning til ovenstående har jeg henstillet til  

 Finansministeriet at genoptage sagen.
Med hensyn til anvendelsen af  

 offentlighedslovens  

 § 10, nr. 4, bemærker jeg udtrykkeligt at jeg på grund af den nævnte  

 begrundelsesmangel ikke har taget stilling til om ministeriet har anvendt  

 bestemmelsen korrekt.
 Ved kongelig resolution af 23. marts 1998 er sager vedrørende  

 Ørestadsselskabet overført fra Finansministeriet til Trafikministeriet.
Jeg har bedt Finansministeriet underrette mig om sagens videre  

 forløb, herunder om en eventuel oversendelse af sagen til  

 Trafikministeriet." Finansministeriet meddelte herefter at ministeriet havde givet  

 aktindsigt i dokument nr. 26. Endvidere havde ministeriet genoptaget  

 behandlingen  

 af aktindsigtsanmodningen.
 Den 14. december 1998 traf Finansministeriet ny afgørelse.
 Den 23. december 1998 skrev A på ny til ministeriet.
 Den 19. januar 1999 anmodede jeg Finansministeriet om at  

 underrette mig om ministeriets svar til A.
NOTER (*1) Jf.
FOB 1995, s. 32 og  

 s. 132, og FOB 1989, s. 140 (  

 FOB 1989, s. 138  

 ).
